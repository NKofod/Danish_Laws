{
    "id": 136786,
    "title": "Bekendtgørelse om ændring af bekendtgørelse om uddannelserne i den erhvervsfaglige fællesindgang bygge og anlæg\\n(Glarmester og teknisk isolatør)",
    "documentTypeId": "80",
    "isSagsforlobPeriodValid": true,
    "shortName": "BEK nr 336 af 15/04/2011",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#B1\">Bilag 1</a>\r\n</p><div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om uddannelserne i den erhvervsfaglige fællesindgang bygge og anlæg</p>\r\n<p class=\"UnderTitel2\">(Glarmester og teknisk isolatør)</p>\r\n<p class=\"CentreretParagraf\">§ 1</p>\r\n<p class=\"Tekst2\">I bekendtgørelse nr. 180 af 3. marts 2011 om uddannelserne i den erhvervsfaglige fællesindgang bygge og anlæg foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">§ 2, stk. 1, nr. 13,</span> indsættes efter »jf.«: »bilag«. </p>\r\n<p class=\"AendringMedNummer\">\r\n   <span class=\"AendringNr\">2.</span> I <span class=\"Italic\">bilag 5, glarmester, afsnit 2.1.</span> ændres »25 uger« til: »30 uger«. </p>\r\n<p class=\"AendringMedNummer\">\r\n   <span class=\"AendringNr\">3.</span> <span class=\"Italic\">Bilag 13, teknisk isolatør,</span> affattes som bilag 1 til denne bekendtgørelse. </p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Bekendtgørelsen træder i kraft den 1. juli 2011.</p><div class=\"Givet\" id=\"Givet\"><p class=\"Givet\" align=\"center\">Undervisningsministeriet, den 15. april 2011</p><p class=\"Sign1\" align=\"center\">Søren Hansen<br />Afdelingschef</p><p class=\"Sign2\" align=\"right\">/ Helle Kristensen</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">»Bilag 13</p>\r\n<p class=\"BilagTekst\">Teknisk isolatør</p>\r\n<p class=\"TekstoverskriftVenstreN\">1. Uddannelsens formål og opdeling</p>\r\n<p class=\"Tekst\">\r\n   <span class=\"Bold\">1.1.</span> Uddannelsen til teknisk isolatør har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområde:</p>\r\n<p class=\"Tekst\">Isoleringsarbejde på rørinstallationer i varme-, koldtvands- og varmtvandsanlæg, brandisolering og isolering af industri- og procesanlæg.</p>\r\n<p class=\"Tekst\">\r\n   <span class=\"Bold\">1.2.</span> Eleven skal nå de fastsatte uddannelsesmål inden for uddannelsens speciale.</p>\r\n<p class=\"Tekst\">\r\n   <span class=\"Bold\">1.3</span>. Uddannelsen afsluttes med specialet teknisk isolatør.</p>\r\n<p class=\"TekstoverskriftVenstreN\">2. Uddannelsens varighed og struktur mv.</p>\r\n<p class=\"Tekst\">\r\n   <span class=\"Bold\">2.1.</span> Uddannelsen varer mindst 2 år og 9 måneder og højst 3 år og 3 måneder og afsluttes med svendeprøven. Tidspunkter for svendeprøve fastsættes i uddannelsesordningen. Skoleundervisningen i hovedforløbet varer 25 uger.</p>\r\n<p class=\"Tekst\">\r\n   <span class=\"Bold\">2.2.</span> Skoleundervisningen i hovedforløbet opdeles i mindst 5 skoleperioder med mellemliggende praktikperioder.</p>\r\n<p class=\"TekstoverskriftVenstreN\">3. Særlige kompetencemål forud for skoleundervisningen i hovedforløbet</p>\r\n<p class=\"Tekst\">\r\n   <span class=\"Bold\">3.1.</span> De særlige kompetencemål, eleverne skal opfylde for at begynde på skoleundervisningen i hovedforløbet, er, at eleverne kan:</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> gøre rede for opbygning og funktion af de i isoleringsbranchen normalt forekommende anlægstyper,</p>\r\n   <p class=\"Liste1\">\r\n      <span class=\"Liste1Nr\">2.</span> udføre enkel pladebearbejdning,</p>\r\n   <p class=\"Liste1\">\r\n      <span class=\"Liste1Nr\">3.</span> kommunikere via tegninger, herunder projektionstegning og diagrammer,</p>\r\n   <p class=\"Liste1\">\r\n      <span class=\"Liste1Nr\">4.</span> foretage enkle opmålinger og beregninger og udskrive materiale- og styklister,</p>\r\n   <p class=\"Liste1\">\r\n      <span class=\"Liste1Nr\">5.</span> betjene værktøjer og maskiner ud fra sikkerhedsbestemmelser for materialer og udstyr,</p>\r\n   <p class=\"Liste1\">\r\n      <span class=\"Liste1Nr\">6.</span> gøre rede for isoleringsmaterialer og deres anvendelse og</p>\r\n   <p class=\"Liste1\">\r\n      <span class=\"Liste1Nr\">7.</span> udføre isoleringsarbejde på rørinstallationer i varme-, koldtvands- og varmtvandsanlæg, samt isolering af industri- og procesanlæg.</p>\r\n</p>\r\n<p class=\"Tekst\">\r\n   <span class=\"Bold\">3.2.</span> For at begynde på uddannelsens hovedforløb skal eleverne ud over at opfylde de særlige kompetencemål i 3.1. bestå grundforløbsprøven og have erhvervet dokumentation for at opfylde Arbejdstilsynets uddannelsesmæssige krav for at kunne opstille rulle- og bukkestillads.</p>\r\n<p class=\"TekstoverskriftVenstreN\">4. Kompetencemål for hovedforløbet</p>\r\n<p class=\"Tekst\">\r\n   <span class=\"Bold\">4.1.</span> Kompetencemålene for hovedforløbet er, at eleverne kan:</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> formulere sig mundtligt og skriftligt og lytte til og læse forskellige teksttyper med forståelse og udbytte og udnytte det danske sprog i uddannelses- og arbejdsmæssige sammenhænge og for erkendelse, oplevelse, tolerance og fællesskab,</p>\r\n   <p class=\"Liste1\">\r\n      <span class=\"Liste1Nr\">2.</span> arbejde med informationsteknologiske opgaver og problemstillinger, som er typiske for deres uddannelse og job,</p>\r\n   <p class=\"Liste1\">\r\n      <span class=\"Liste1Nr\">3.</span> identificere matematiske problemstillinger i både erhvervsfaglig og almen sammenhæng samt anvende matematikken i praksis,</p>\r\n   <p class=\"Liste1\">\r\n      <span class=\"Liste1Nr\">4.</span> vælge og anvende materialer under hensyn til deres oprindelse, opbygning, struktur, egenskaber og anvendelsesmuligheder,</p>\r\n   <p class=\"Liste1\">\r\n      <span class=\"Liste1Nr\">5.</span> medvirke ved indretning af en byggeplads under hensyn til arbejdets udførelse, sikkerhed og kvalitet,</p>\r\n   <p class=\"Liste1\">\r\n      <span class=\"Liste1Nr\">6.</span> udføre kvalitetssikring og kvalitetskontrol af eget arbejde,</p>\r\n   <p class=\"Liste1\">\r\n      <span class=\"Liste1Nr\">7.</span> udføre alle former for isoleringsarbejde på rørinstallationer i varme-, koldtvands- og varmtvandsanlæg samt brandisolering og isolering af industri- og procesanlæg,</p>\r\n   <p class=\"Liste1\">\r\n      <span class=\"Liste1Nr\">8.</span> udføre mineraluldsisolering på kanaler i ventilationsanlæg,</p>\r\n   <p class=\"Liste1\">\r\n      <span class=\"Liste1Nr\">9.</span> udføre isolering af kølerum med tilhørende tekniske installationer,</p>\r\n   <p class=\"Liste1\">\r\n      <span class=\"Liste1Nr\">10.</span> udfolde, tildanne og montere pladekapper og tyndplade på alle forekommende isoleringstekniske installationer og tilhørende komponenter,</p>\r\n   <p class=\"Liste1\">\r\n      <span class=\"Liste1Nr\">11.</span> udføre isolering af tekniske installationer inden for det køletekniske område,</p>\r\n   <p class=\"Liste1\">\r\n      <span class=\"Liste1Nr\">12.</span> udføre grundisolering og afsluttende pladekappeisolering på tanke, kanaler og kedelanlæg og</p>\r\n   <p class=\"Liste1\">\r\n      <span class=\"Liste1Nr\">13.</span> udføre almindeligt forekommende arbejdsopgaver inden for lydteknisk isolering.</p>\r\n</p>\r\n<p class=\"TekstoverskriftVenstreN\">5. Tilrettelæggelse af skoleundervisningen og praktikuddannelsen</p>\r\n<p class=\"Tekst\">\r\n   <span class=\"Bold\">5.1.</span> Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelse om erhvervsuddannelser.</p>\r\n<p class=\"TekstoverskriftVenstreN\">6. Bedømmelse og beviser mv.</p>\r\n<p class=\"Tekst\">\r\n   <span class=\"Bold\">6.1.</span> Som en del af den sidste skoleperiode afholder skolen en afsluttende prøve. Prøven udgør en svendeprøve. Reglerne i bekendtgørelse om prøver og eksamen i erhvervsrettede uddannelser finder anvendelse.</p>\r\n<p class=\"Tekst\">\r\n   <span class=\"Bold\">6.1.1.</span> Eksamen består af en skriftlig prøve og en praktisk prøve.</p>\r\n<p class=\"Tekst\">\r\n   <span class=\"Bold\">6.1.2.</span> Den skriftlige prøve består af opgaver inden for områdefag og specialefag. Som hjælpemidler må anvendes opslagsmateriale, herunder elevens egne notater. Opgaverne skal løses inden for 4 timer.</p>\r\n<p class=\"Tekst\">\r\n   <span class=\"Bold\">6.1.3.</span> Den praktiske prøve består af individuelle opgaver inden for område- og specialefag. Opgaverne skal løses inden for 24 timer.</p>\r\n<p class=\"Tekst\">\r\n   <span class=\"Bold\">6.2.</span> For at der kan udstedes skolebevis, skal gennemsnittet af karaktererne for alle grundfag, områdefag og specialefag i hovedforløbet mindst svare til beståkarakter. Eventuelle fag, hvor der ikke gives karakterer, skal være gennemført efter reglerne om faget. Desuden skal den praktiske svendeprøve være bestået. Et vægtet gennemsnit af svendeprøvekaraktererne, hvor karakteren for den skriftlige prøve indgår med 1/5 og karakteren for den praktiske prøve med 4/5, skal mindst svare til en beståkarakter.</p>\r\n<p class=\"Tekst\">\r\n   <span class=\"Bold\">6.3.</span> Ved uddannelsens afslutning udsteder det faglige udvalg et uddannelsesbevis (svendebrev) til eleven som dokumentation for, at eleven har opnået kompetence inden for uddannelsen.</p>\r\n<p class=\"Tekst\">\r\n   <span class=\"Bold\">6.3.1.</span> Det faglige udvalg kan påtegne svendebrevet om udmærkelse for veludført svendeprøve med betegnelserne antaget med ros, antaget med bronze eller antaget med sølv.«</p>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/04/2011"
        },
        {
            "displayName": "Accession",
            "displayValue": "B20110033605"
        },
        {
            "displayName": "Entydig dokumentidentifikation",
            "displayValue": "AT004589"
        },
        {
            "displayName": "Dato for førstegangsindlæggelse",
            "displayValue": "20/04/2011"
        },
        {
            "displayName": "Dato for indlæggelse",
            "displayValue": "20/04/2011"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "336"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "15/04/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Uddannelsesstyrelsen"
        },
        {
            "displayName": "Ressortministeriets journalnummer",
            "displayValue": "Undervisningsmin.,<br />Uddannelsesstyrelsen, j.nr. 089.71J.261"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}