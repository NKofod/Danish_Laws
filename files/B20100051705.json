{
    "id": 132048,
    "title": "Bekendtgørelse om uddannelsen til professionsbachelor i medie- og sonokommunikation",
    "documentTypeId": "60",
    "isSagsforlobPeriodValid": true,
    "shortName": "BEK nr 517 af 21/05/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p>\n      <p class=\"Indholdsfortegnelse\"><a href=\"#B1\">Bilag 1</a></p><div class=\"bjelke\">Den fulde tekst</div><p class=\"Titel2\">Bekendtgørelse om uddannelsen til professionsbachelor i medie- og sonokommunikation</p>\n      <p class=\"Indledning2\">I medfør af § 22 i lov nr. 207 af 31. marts 2008 om erhvervsakademiuddannelser og professionsbacheloruddannelser fastsættes:</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Formålet med uddannelsen til professionsbachelor i medie- og sonokommunikation er at kvalificere den uddannede til selvstændigt at producere, koordinere og lede kommunikationsopgaver, markedsføringsopgaver og projekter i private og offentlige virksomheder og organisationer med speciel vægt på anvendelsen af lyd og informations- og kommunikationsteknologiske medier.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Den uddannede skal have viden, færdigheder og kompetencer som angivet i bilag 1.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Uddannelsen, der er en fuldtidsuddannelse, er normeret til 210 ECTS-point. 60 ECTS-point svarer til en fuldtidsstuderendes arbejde i 1 år.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Uddannelsen giver den uddannede ret til at anvende titlen professionsbachelor i medie- og sonokommunikation. Den engelske titel er Bachelor of Media and Sonic Communication.</p>\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Uddannelsens engelske betegnelse er Bachelor’s Degree Programme in Media and Sonic Communication.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Uddannelsen består af:</p>\n      <p class=\"Liste1\"><span class=\"Liste1Nr\" id=\"Par3_Stk1_Num1\">1)</span> Obligatoriske uddannelseselementer med et samlet omfang på 130 ECTS-point.</p>\n      <p class=\"Liste1\"><span class=\"Liste1Nr\" id=\"Par3_Stk1_Num2\">2)</span> Praktik med et samlet omfang på 30 ECTS-point.</p>\n      <p class=\"Liste1\"><span class=\"Liste1Nr\" id=\"Par3_Stk1_Num3\">3)</span> Valgfri uddannelseselementer, der for den enkelte studerende har et samlet omfang på 35 ECTS-point.</p>\n      <p class=\"Liste1\"><span class=\"Liste1Nr\" id=\"Par3_Stk1_Num4\">4)</span> Bachelorprojekt på 15 ECTS-point.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Uddannelsens obligatoriske elementer tilrettelægges inden for følgende kerneområder:</p>\n      <p class=\"Liste1\"><span class=\"Liste1Nr\" id=\"Par3_Stk2_Num1\">1)</span> Lyd i digitale produktioner.</p>\n      <p class=\"Liste1\"><span class=\"Liste1Nr\" id=\"Par3_Stk2_Num2\">2)</span> Lyddesign i kommunikation og markedsføring.</p>\n      <p class=\"Liste1\"><span class=\"Liste1Nr\" id=\"Par3_Stk2_Num3\">3)</span> Tværfaglige fag inden for projektstyring, erhvervsøkonomi, ophavsret og virksomhedskommunikation.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> For uddannelsen gælder de regler om professionsbacheloruddannelser, der er fastsat i bekendtgørelse om erhvervsakademiuddannelser og professionsbacheloruddannelser, herunder regler om formål, niveau, videngrundlag, praktik, indhold og tilrettelæggelse, varighed og struktur, adgang, lærerkvalifikationer, prøver og eksamen, studieordning og merit.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Undervisningsministeriet kan tillade fravigelse af bekendtgørelsen som led i forsøg. Ved forsøg fastsættes samtidig forsøgets varighed og rapporteringsform.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Ministeriet kan dispensere fra bekendtgørelsen, når det findes begrundet i usædvanlige forhold.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Bekendtgørelsen træder i kraft den 31. maj 2010</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Undervisningsministeriet, den 21. maj 2010</P><P CLASS=SIGN1 ALIGN=\"CENTER\">P.M.V.<BR>Torben Kornbech Rasmussen<BR>Afdelingschef</P><P CLASS=SIGN2 ALIGN=\"RIGHT\">/ Jette Skovbjerg</P></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\n      <p class=\"BilagTekst\">Mål for læringsudbytte for uddannelsen til professionsbachelor i medie- og sonokommunikation</p>\n      <p class=\"Bilagstekst\">Mål for læringsudbyttet omfatter den viden, de færdigheder og kompetencer, som en professionsbachelor i medie- og sonokommunikation skal opnå i uddannelsen.</p>\n      <p class=\"Afsnitsoverskrift\">Viden</p>\n      <p class=\"TabelTekst\">Den uddannede har viden om</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> lyd, lyddesign, æstetik, kommunikation, markedsføring og digital produktion,</p>\n        <p class=\"Liste1\"><span class=\"Liste1Nr\" id=\"\">2)</span> erhvervsretlige forhold og samfunds- og erhvervsøkonomi i relation til lydproduktion,</p>\n        <p class=\"Liste1\"><span class=\"Liste1Nr\" id=\"\">3)</span> organisatoriske forhold, innovation, ledelse og projektledelse samt erhvervets og fagområdets anvendelse heraf og</p>\n        <p class=\"Liste1\"><span class=\"Liste1Nr\" id=\"\">4)</span> forstår medie- og sonokommunikativ praksis, anvendt teori og metode og kan reflektere over professionens praksis og anvendelse af teori og metode.</p>\n      </p>\n      <p class=\"Afsnitsoverskrift\">Færdigheder</p>\n      <p class=\"TabelTekst\">Den uddannede kan</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> anvende medie- og sonokommunikative metoder og redskaber inden for auditiv analyse, interaktionsdesign, konceptudvikling, lydoptagelse, digital lydbehandling samt lyddesign,</p>\n        <p class=\"Liste1\"><span class=\"Liste1Nr\" id=\"\">2)</span> anvende medie- og sonokommunikative metoder og redskaber inden for branding, lydbranding, digital markedsføring og kampagner, e-læring, manualer, guides, firedimensionelt design, målgruppeanalyse, brugeranalyse, test og virksomhedskommunikation,</p>\n        <p class=\"Liste1\"><span class=\"Liste1Nr\" id=\"\">3)</span> vurdere medie- og sonokommunikative problemstillinger inden for kommunikation, markedsføring, organisation, innovation, ledelse og projektledelse, erhvervsret og økonomi samt begrunde og vælge relevante løsningsmodeller inden for det medie-og sonokommunikative område og</p>\n        <p class=\"Liste1\"><span class=\"Liste1Nr\" id=\"\">4)</span> formidle medie- og sonokommunikative problemstillinger og løsninger til samarbejdspartnere og brugere.</p>\n      </p>\n      <p class=\"Afsnitsoverskrift\">Kompetencer</p>\n      <p class=\"TabelTekst\">Den uddannede kan</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> i komplekse og udviklingsorienterede situationer håndtere planlægning, teknisk og æstetisk udførelse, test og evaluering af produkter inden for det sonokommunikative område, herunder lydbranding, lyddesign til onlinemedier, underholdnings- og læringsprodukter,</p>\n        <p class=\"Liste1\"><span class=\"Liste1Nr\" id=\"\">2)</span> selvstændigt arbejde fagligt og tværfagligt inden for gældende ophavsretsregler, markedsføringslovgivning og presse-etiske rammer samt</p>\n        <p class=\"Liste1\"><span class=\"Liste1Nr\" id=\"\">3)</span> identificere egne læringsbehov og udvikle egen viden, færdigheder og kompetencer inden for optageteknologi, lydsoftware og lydhardware samt ledelse.</p>\n      </p>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/05/2010"
        },
        {
            "displayName": "Accession",
            "displayValue": "B20100051705"
        },
        {
            "displayName": "Entydig dokumentidentifikation",
            "displayValue": "AT004124"
        },
        {
            "displayName": "Dato for førstegangsindlæggelse",
            "displayValue": "26/05/2010"
        },
        {
            "displayName": "Dato for indlæggelse",
            "displayValue": "26/05/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "517"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "21/05/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Undervisningsmin., j.nr. 122.03F.251"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}