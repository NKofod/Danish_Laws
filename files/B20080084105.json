{
    "id": 121019,
    "title": "Bekendtgørelse om dokumentation for afgiftsgodtgørelse for olie og gas anvendt til landbrugsaktiviteter, benzin anvendt til sejlads og sikkerhedsstillelse og lister vedrørende EU-handel (Dokumentationsbekendtgørelsen)",
    "documentTypeId": "60",
    "isSagsforlobPeriodValid": true,
    "shortName": "BEK nr 841 af 18/08/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Dokumentation for afgiftsgodtgørelse vedrørende landbrugsaktiviteter</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Dokumentation for afgiftsgodtgørelse vedrørende benzin anvendt til sejlads</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   EU-handel</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Andre bestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om dokumentation for afgiftsgodtgørelse for olie og gas anvendt til landbrugsaktiviteter, benzin anvendt til sejlads og sikkerhedsstillelse og lister vedrørende EU-handel (Dokumentationsbekendtgørelsen)</p>\r\n      <p class=\"Indledning2\">I medfør af § 4, stk. 9, § 11, stk. 17, § 15, stk. 2, § 24, stk. 2, og § 25, stk. 2, i lov om energiafgift af mineralolieprodukter m.v., jf. lovbekendtgørelse nr. 297 af 3. april 2006, som ændret ved lov nr. 1536 af 19. december 2007, lov nr. 524 af 17. juni 2008 og lov nr. 528 af 17. juni 2008 fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Dokumentation for afgiftsgodtgørelse vedrørende landbrugsaktiviteter</p>\r\n      <p class=\"Paragraf\"><span class=\"ParagrafNr\">§ 1.</span> Dette kapitel finder anvendelse på virksomheder, der både anvender farvede olieprodukter som motorbrændstof i køretøjer med videre til formål, der berettiger til godtgørelse efter mineralolieafgiftslovens § 11, stk. 3, og til formål, der ikke giver adgang til godtgørelse (bortset fra forbrug i registrerede køretøjer).</p>\r\n      <p class=\"Paragraf\"><span class=\"ParagrafNr\">§ 2.</span> Virksomheder omfattet af § 1 skal kunne dokumentere forbruget af farvede olieprodukter, der er anvendt til formål, der berettiger til godtgørelse efter mineralolieafgiftsloven.</p>\r\n      <p class=\"Stk2\"><span class=\"StkNr\">Stk. 2.</span> Dokumentationen skal ske ved enten at opgøre forbruget:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> forholdsmæssigt på grundlag af en omsætningsfordeling, eller</p>\r\n          <p class=\"Liste1\"><span class=\"Liste1Nr\">2)</span> på grundlag af en konkret registrering og opgørelse af forbruget for hvert enkelt driftsmiddel.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Virksomheder, omfattet af stk. 2, nr. 1, skal opdele forbruget af farvede olieprodukter, der anvendes som motorbrændstof forholdsmæssigt. Opdelingen skal ske enten ved at opgøre den del, der ikke kan tilbagebetales eller ved at opgøre den del, der kan tilbagebetales. Virksomhederne skal måle forbruget af farvede olieprodukter til opvarmning. Olieforbruget til opvarmning indgår ikke i det forbrug, der skal fordeles. Forbruget af farvede olieprodukter, der anvendes som motorbrændstof, hvoraf der ikke kan ske tilbagebetaling, kan opgøres forholdsmæssigt på grundlag af den del af omsætningen, hvortil der ikke kan ydes tilbagebetaling, og den samlede omsætning vedrørende aktiviteter, hvortil der anvendes farvede olieprodukter. Hvis der anvendes omsætningsfordeling til opgørelse af det godtgørelsesberettigede brændstofforbrug, skal der føres et regnskab over omsætningen, sådan at det er muligt at foretage en fordeling af omsætningen i aktiviteter, der kan gives godtgørelse for, og andre aktiviteter. Ved samlet fakturering af en arbejdsopgave, der både omfatter aktiviteter, der ydes godtgørelse for, og aktiviteter, der ikke ydes godtgørelse for, skal de enkelte aktiviteter specificeres i fakturaen. Virksomheder, der bruger omsætningsfordelingen som grundlag for opgørelsen af det fradragsberettigede brændstofforbrug, fritages for at føre et forbrugsregnskab for hvert enkelt driftsmiddel og aktivitet.</p>\r\n      <p class=\"Stk2\"><span class=\"StkNr\">Stk. 4.</span> Virksomheder, omfattet af stk. 2, nr. 2, skal tilrettelægge regnskabet over forbruget af farvede olieprodukter således, at det enten viser den mængde, der i virksomhedens afgiftsperiode efter momsloven kan ske tilbagebetaling for eller den del, der ikke kan ske tilbagebetaling for. Forbrugsregnskabet skal føres for hvert enkelt køretøj/driftsmiddel og skal indeholde oplysninger om:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> køretøjernes/driftsmidlernes aktiviteter,</p>\r\n          <p class=\"Liste1\"><span class=\"Liste1Nr\">2)</span> kilometertællerens eller driftstimetællerens udvisende ved begyndelsen af hver afgiftsperiode efter momsloven og ved hver påfyldning af motorbrændstof med angivelse af dato og mængde og</p>\r\n          <p class=\"Liste1\"><span class=\"Liste1Nr\">3)</span> forbruget af motorbrændstof og arbejdsydelsens art for hver enkelt aktivitet.</p>\r\n        </div>\r\n      </p>\r\n      <p class=\"Tekst2\">\r\n        <div>Anskaffes eller afhændes et køretøj i afgiftsperioden efter momsloven, oplyses anskaffelses- henholdsvis afhændelsesdatoen og køretøjets kilometertællers udvisende på denne dato.</div>\r\n      </p>\r\n      <p class=\"Paragraf\"><span class=\"ParagrafNr\">§ 3.</span> Virksomheder, som har egen beholdning af olieprodukter, skal føre regnskab over tilgang, beholdning, udlevering og forbrug. Regnskabet over forbruget skal være tilrettelagt på en sådan måde, at der kan redegøres for mængden og anvendelse for hver udlevering.</p>\r\n      <p class=\"Stk2\"><span class=\"StkNr\">Stk. 2.</span> Motorbrændstof skal opbevares adskilt fra anden olie og gas.</p>\r\n      <p class=\"Paragraf\"><span class=\"ParagrafNr\">§ 4.</span> Afgiften af olieprodukter, der indkøbes til brug som motorbrændstof, kan ikke tilbagebetales.</p>\r\n      <p class=\"Stk2\"><span class=\"StkNr\">Stk. 2.</span> Anvendes det indkøbte motorbrændstof til godtgørelsesberettigede formål, ydes der dog tilbagebetaling af afgiften af den forbrugte mængde, hvis betingelserne herfor er opfyldte.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Dokumentation for afgiftsgodtgørelse vedrørende benzin anvendt til sejlads</p>\r\n      <p class=\"Paragraf\"><span class=\"ParagrafNr\">§ 5.</span> Told- og skatteforvaltningen kan meddele virksomheder, der er registreret efter momsloven, bevilling til afgiftsgodtgørelse for benzin, der bruges i fartøjer ved erhvervsmæssigt fiskeri eller i fartøjer til anden erhvervsmæssig sejlads bortset fra lystfartøjer.</p>\r\n      <p class=\"Stk2\"><span class=\"StkNr\">Stk. 2.</span> Det er en betingelse, at det årlige forbrug udgør mindst 200 liter.</p>\r\n      <p class=\"Stk2\"><span class=\"StkNr\">Stk. 3.</span> Virksomhederne skal efterkomme told- og skatteforvaltningens krav om oplysninger ved ansøgninger om bevillinger til afgiftsgodtgørelse, herunder redegøre for den faktiske anvendelse, fartøjets navn og kendingsbogstaver, art, type og brændstofforbrug/time samt forventet årligt forbrug.</p>\r\n      <p class=\"Paragraf\"><span class=\"ParagrafNr\">§ 6.</span> Virksomhederne skal kunne dokumentere, at benzinen er anvendt til godtgørelsesberettigede formål.</p>\r\n      <p class=\"Stk2\"><span class=\"StkNr\">Stk. 2.</span> Dokumentationen skal ske ved at opgøre forbruget af benzin, der er anvendt til godtgørelsesberettigede formål.</p>\r\n      <p class=\"Stk2\"><span class=\"StkNr\">Stk. 3.</span> Regnskabet skal føres for hvert enkelt fartøj. Det skal indeholde oplysninger om start- og sluttidspunkt for sejladsen og enten registrering af driftstimetællers udvisende eller registrering af driftstimer pr. dag fartøjet har været anvendt. Dato og tidspunkt for påfyldning af benzin og mængde skal fremgå af regnskabet.</p>\r\n      <p class=\"Stk2\"><span class=\"StkNr\">Stk. 4.</span> Bestemmelserne i § 3, stk. 1, og § 4, stk. 1 og 2, i kapitel 1 finder tilsvarende anvendelse.</p>\r\n      <p class=\"Stk2\"><span class=\"StkNr\">Stk. 5.</span> Regnskabet over forbruget opgøres som den mængde benzin, der i virksomhedens afgiftsperiode efter momsloven er påfyldt fartøjet.</p>\r\n      <p class=\"Stk2\"><span class=\"StkNr\">Stk. 6.</span> Anmodning om afgiftsgodtgørelse sendes til told- og skatteforvaltningen. Beløbet angives i hele kroner. Anmodningen skal være underskrevet af virksomhedens ansvarlige ledelse. Udbetaling og modregning i godtgørelse sker efter reglerne i opkrævningsloven.</p>\r\n      <p class=\"Stk2\"><span class=\"StkNr\">Stk. 7.</span> Ved misbrug eller manglende overholdelse af vilkår, kan bevillingen inddrages.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">EU-handel</p>\r\n      <p class=\"Paragraf\"><span class=\"ParagrafNr\">§ 7.</span> Registrering som oplagshaver er betinget af, at der stilles sikkerhed på mindst 10.000 kr., hvis virksomheden leverer varer under suspension til en anden registreret oplagshaver eller varemodtager i EU.</p>\r\n      <p class=\"Paragraf\"><span class=\"ParagrafNr\">§ 8.</span> Sikkerhed kan stilles kontant, i form af selvskylderkaution fra forsikringsselskaber eller pengeinstitutter, indlånsbøger med pengeinstitutter eller børsnoterede obligationer, som er ihændehaverpapirer. Selvskylderkautionsbeviser skal være affattet i overensstemmelse med de af told- og skatteforvaltningen fastlagte retningslinier. Sikkerheden skal være told- og skatteforvaltningen i hænde, før forsendelsen af ubeskattede leverancer påbegyndes.</p>\r\n      <p class=\"Paragraf\"><span class=\"ParagrafNr\">§ 9.</span> Der skal ikke stilles sikkerhed, hvis virksomheden kun leverer:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Beskattede varer.</p>\r\n          <p class=\"Liste1\"><span class=\"Liste1Nr\">2)</span> Ubeskattede varer til 3. lande ved direkte udførsel her fra landet.</p>\r\n          <p class=\"Liste1\"><span class=\"Liste1Nr\">3)</span> Ubeskattede varer til virksomheder her i landet med bevilling til ubeskattet indkøb.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 10.</span> Virksomheder og institutioner mv., der ikke er registreret som oplagshaver eller varemodtager, og som fra andre EU-lande får tilført eller erhverver afgiftspligtige varer, skal indgive en anmeldelse til told- og skatteforvaltningen og stille fuld sikkerhed for skyldige afgifter. Anmeldelse og sikkerhedsstillelse skal ske, inden transporten af varerne påbegyndes i det pågældende EU-land. Sikkerheden stilles på de i § 8, anførte måder.</p>\r\n      <p class=\"Stk2\"><span class=\"StkNr\">Stk. 2.</span> Senest 14 dage efter modtagelse af varerne skal køberen rette henvendelse til told- og skatteforvaltningen for endelig opgørelse og afregning af afgifterne.</p>\r\n      <p class=\"Paragraf\"><span class=\"ParagrafNr\">§ 11.</span> Den, der her til landet sælger afgiftspligtige varer fra andre EU-lande ved fjernsalg, skal stille fuld sikkerhed for skyldige afgifter. Dette gælder også for virksomhedens herboende repræsentanter. Ved løbende salg kan sikkerheden stilles som en fast sikkerhed, hvis størrelse fastsættes på grundlag af de seneste 12 måneders leverancer. Sikkerheder stilles på de i § 8, anførte måder.</p>\r\n      <p class=\"Paragraf\"><span class=\"ParagrafNr\">§ 12.</span> Virksomheder mv. skal udarbejde lister over ubeskattet køb i og salg til andre EU-lande på grundlag af ledsagedokumenter.</p>\r\n      <p class=\"Stk2\"><span class=\"StkNr\">Stk. 2.</span> Listerne skal udarbejdes kvartalsvis og indeholde følgende oplysninger for hver enkelt leverandør/kunde:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Landebetegnelse evt. i form af landekode.</p>\r\n          <p class=\"Liste1\"><span class=\"Liste1Nr\">2)</span> Punktafgiftsnummer (evt. momsnummer).</p>\r\n          <p class=\"Liste1\"><span class=\"Liste1Nr\">3)</span> Varebetegnelse evt. i form af varekode.</p>\r\n          <p class=\"Liste1\"><span class=\"Liste1Nr\">4)</span> Den samlede mængde i perioden.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Listerne skal opbevares i 5 år, efter at leverancen har fundet sted, og skal på begæring udleveres eller indsendes til told- og skatteforvaltningen.</p>\r\n      <p class=\"Stk2\"><span class=\"StkNr\">Stk. 4.</span> Told- og skatteforvaltningen kan til andre EU-lande udlevere oplysninger om registreringsnummer, navn og adresse mv. for danske virksomheder.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Andre bestemmelser</p>\r\n      <p class=\"Paragraf\"><span class=\"ParagrafNr\">§ 13.</span> Virksomhederne skal opbevare regnskabsmaterialet vedrørende afgiftsgodtgørelse i 5 år efter regnskabsårets udløb.</p>\r\n      <p class=\"Stk2\"><span class=\"StkNr\">Stk. 2.</span> Regnskaberne kan føres i enhver form, der kan danne grundlag for told- og skatteforvaltningens kontrol.</p>\r\n      <p class=\"Paragraf\"><span class=\"ParagrafNr\">§ 14.</span> Bestemmelserne i §§ 22 og 23 i mineralolieafgiftsloven finder tilsvarende anvendelse på denne bekendtgørelses anvendelsesområde.</p>\r\n      <p class=\"Paragraf\"><span class=\"ParagrafNr\">§ 15.</span> Den, der forsætligt eller groft uagtsomt afgiver urigtige eller vildledende oplysninger eller fortier oplysninger til brug for afgiftskontrollen, straffes med bøde, medmindre højere straf er forskyldt efter lovens § 25, stk. 3. Bestemmelserne i lovens § 25, stk. 4, og § 26 finder tilsvarende anvendelse.</p>\r\n      <p class=\"Stk2\"><span class=\"StkNr\">Stk. 2.</span> Forsætlige eller groft uagtsomme overtrædelser af §§ 2, 3, 6, 8 og 10-13 straffes med bøde.</p>\r\n      <p class=\"Paragraf\"><span class=\"ParagrafNr\">§ 16.</span> Bekendtgørelsen træder i kraft den 1. september 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 985 af 18. oktober 2005 om dokumentation for afgiftsgodtgørelse for olie og gas anvendt til landbrugsaktiviteter og rutekørsel, benzin anvendt til sejlads og sikkerhedsstillelse og lister vedrørende EU-handel. (Dokumentationsbekendtgørelsen).</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Skatteministeriet, den 18. august 2008</I></P><P CLASS=SIGN1 ALIGN=\"CENTER\">Kristian Jensen</P><P CLASS=SIGN2 ALIGN=\"RIGHT\">/ Lene Skov Henningsen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/08/2008"
        },
        {
            "displayName": "Accession",
            "displayValue": "B20080084105"
        },
        {
            "displayName": "Entydig dokumentidentifikation",
            "displayValue": "AN009293"
        },
        {
            "displayName": "Dato for førstegangsindlæggelse",
            "displayValue": "22/08/2008"
        },
        {
            "displayName": "Dato for indlæggelse",
            "displayValue": "22/08/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "841"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "18/08/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 2008-232-0007"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}