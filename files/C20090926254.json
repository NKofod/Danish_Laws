{
    "id": 125278,
    "title": "Skrivelse om Forbehold ved digital selvbetjening og genoptagelse - styresignal",
    "documentTypeId": "200",
    "isSagsforlobPeriodValid": true,
    "shortName": "SKR nr 9262 af 30/03/2009",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om Forbehold ved digital selvbetjening og genoptagelse - styresignal</p>\r\n      <p class=\"TekstV\">1. Baggrund</p>\r\n      <p class=\"TekstV\">Hvis en borger via Tast Selv gennemfører ændring af sin skatteansættelse ved selvbetjening, bliver der i den efterfølgende årsopgørelse taget forbehold, idet der gøres opmærksom på, at SKAT har mulighed for at foretage ændringer inden for gældende ansættelsesfrister.</p>\r\n      <p class=\"TekstV\">Dette har givet anledning til tvivl om, hvorvidt der er mulighed for eller skal tages tilsvarende forbehold, når der træffes afgørelse på grundlag af anmodninger om genoptagelse, der ikke gennemføres ved selvbetjening.</p>\r\n      <p class=\"TekstV\">2. Forbehold ved selvbetjeningsændringer</p>\r\n      <p class=\"TekstV\">Årsagen til, at der tages forbehold, når ændring af ansættelsen gennemføres ved selvbetjening er, at det da står klart for borgeren, at ændringen af skatteansættelsen i sagens natur sker uden nogen form for sagsbehandling. Det vil derfor ikke være i strid med almindelige principper om tilbagekaldelse af forvaltningsafgørelser, hvis SKAT efterfølgende måtte foretage en bebyrdende ændring vedrørende en indkomst eller et fradrag, der tidligere er blevet ændret ved selvbetjening.</p>\r\n      <p class=\"TekstV\">Det samme gælder, hvis en SKAT-medarbejder uden at foretage nogen form for sagsbehandling indtaster ændringen med borgerens tilstedeværelse, og borgeren umiddelbart i tilknytning hertil modtager den ændrede årsopgørelse.</p>\r\n      <p class=\"TekstV\">Formålet med at tage forbehold i de omtalte situationer er alene at orientere om den efterfølgende retsstilling.</p>\r\n      <p class=\"TekstV\">3. Forbehold ved genoptagelse efter anmodning</p>\r\n      <p class=\"TekstV\">Hvis en borger derimod indsender en anmodning om genoptagelse, vil det være borgerens begrundede formodning, at afgørelsen er truffet på grundlag af sædvanlig sagsbehandling. I en sådan situation vil der som udgangspunkt ikke kunne ske bebyrdende ændringer vedrørende de spørgsmål, der er taget stilling til i afgørelsen om genoptagelse, bortset fra, hvis der har manglet relevante oplysninger, eller hvis der har været tale om urigtige forudsætninger eller hvis der indtræder relevante bristende forudsætninger. Der skal derfor normalt ikke tages forbehold om ændring i disse situationer, da et forbehold ville være ensbetydende med, at der alene var truffet en betinget og dermed ikke endelig afgørelse.</p>\r\n      <p class=\"TekstV\">Der kan derfor kun helt undtagelsesvis - og efter en konkret vurdering - tages forbehold om senere ændring, eksempelvis hvis oplysninger fra en borger er så usikre, at der er udøvet skøn ved foretagelse af afgørelsen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>, den 30. marts 2009</I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/05/2009"
        },
        {
            "displayName": "Accession",
            "displayValue": "C20090926254"
        },
        {
            "displayName": "Entydig dokumentidentifikation",
            "displayValue": "AN009676"
        },
        {
            "displayName": "Dato for førstegangsindlæggelse",
            "displayValue": "28/05/2009"
        },
        {
            "displayName": "Dato for indlæggelse",
            "displayValue": "28/05/2009"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9262"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "30/03/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin.,<br />SKAT, j.nr. 09-040161"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}