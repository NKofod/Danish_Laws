{
    "id": 86979,
    "title": "NOA-Meddelelse om orlovsydelse til den særligt tilrettelagte pædagoguddannelse ",
    "documentTypeId": "200",
    "isSagsforlobPeriodValid": false,
    "shortName": "SKR nr 3054 af 17/02/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>NOA-Meddelelse om orlovsydelse til den særligt  \r\n\r\n tilrettelagte pædagoguddannelse </H1>  \r\n\r\n<P></P>  \r\n\r\n<BR>  \r\n\r\n<P>Efter at der i Arbejdsformidlingen har vist sig problemer med behandlingen  \r\n\r\n af ansøgninger om orlov til den særligt tilrettelagte pædagoguddannelse og  \r\n\r\n dette har resulteret i en uensartet praksis i AF-regionerne, skal styrelsen  \r\n\r\n efter forhandling med Pædagogiske Medhjælperes Fælles Arbejdsløshedskasse og  \r\n\r\n Direktoratet for Arbejdsløshedsforsikringen meddele følgende: </P>  \r\n\r\n<P>Der har i efteråret 1997 været forelagt styrelsen en række sager fra bl.a.  \r\n\r\n Pædagogiske Medhjælperes Fælles Arbejdsløshedskasse om mulighederne for at få  \r\n\r\n orlov til uddannelse under den særligt tilrettelagte pædagoguddannelse. </P>  \r\n\r\n<P>Uddannelsen, der er 3-årig henvender sig primært til beskæftigede  \r\n\r\n pædagogmedhjælpere med flere års erhvervserfaring. </P>  \r\n\r\n<P>Uddannelsen er etableret under lov om åben udddannelse og skal derfor  \r\n\r\n udbydes som deltidsundervisning, men med mulighd for op til 52 ugers  \r\n\r\n heltidsundervisning. Uddannelsen giver ikke adgang til SU. </P>  \r\n\r\n<P>Det er oplyst, at uddannelsens 1. år består af heltidsundervisning - enten  \r\n\r\n i een sammenhængende periode på 40 - 43 uger eller som 2 længerevarende  \r\n\r\n forløb på typisk 18 og 22 uger, hvor der er ca. 9 uger mellem de 2 forløb.  \r\n\r\n</P>  \r\n\r\n<P>I uddannelsens 2. og 3. år er der en 10 - 15 timers ugentlig undervisning,  \r\n\r\n der er fordelt i såvel dagtimer, aftentimer og i weekends. Endvidere er der  \r\n\r\n ca. 9 - 12 ugers heltidsundervisning indlagt i forbindelse med opgaver og  \r\n\r\n eksamen. </P>  \r\n\r\n<P>Indtil 1. januar 1996 kunne ledige følge undervisningen med bevarelse af  \r\n\r\n dagpengeretten. </P>  \r\n\r\n<P> <B>Orlov til uddannelsens 1. år, hvor uddannelsen er påbegyndt efter 1.  \r\n\r\n januar 1996</B>  </P>  \r\n\r\n<P>Når uddannelsens 1. år består af et sammenhængende forløb på 40 - 43 uger,  \r\n\r\n gives orlov til hele forløbet i det 1. år. </P>  \r\n\r\n<P>Består 1. år af 2 forløb på henholdsvis ca. 18 og 22 uger og med ca. 9  \r\n\r\n uger imellem (skoleferie m.v.), gives orloven samlet for perioden fra  \r\n\r\n uddannelsens påbegyndelse og indtil sidste dag i 2. forløb. Orloven gives  \r\n\r\n altså for hele uddannelsesperioden i 1. år, inklusive den mellemliggende  \r\n\r\n periode på ca. 9 uger. </P>  \r\n\r\n<P>Som uddannelsesforløbene er beskrevet af arbejdsløshedskassen, vil  \r\n\r\n perioden kunne holdes inden for de 52 uger, der maksimalt kan gives orlov  \r\n\r\n til. Der er derfor ikke behov for at anvende mulighed for forlængelse for  \r\n\r\n lønmodtagere ved afholdelse af optjent ferie. </P>  \r\n\r\n<P>Det er en betingelse, at medlemmet opfylder de øvrige betingelser for  \r\n\r\n orlov og ikke har opbrugt orlovsretten. </P>  \r\n\r\n<P>Under den mellemliggende periode på 9 uger vil der blive udbetalt  \r\n\r\n orlovsydelse dog med fradrag for eventuel beskæftigelse og eventuel ferie  \r\n\r\n efter Direktoratet for Arbejdsløshedsforsikringens fradragsbekendtgørelse.  \r\n\r\n</P>  \r\n\r\n<P>Det er således styrelsens opfattelse, at den mellemliggende periode på ca.  \r\n\r\n 9 uger i et forløb, der i øvrigt i alt udgør ca. 43 uger, <B>ikke</B> skal  \r\n\r\n betragtes som en afbrydelse af orloven i henhold til bekendtgørelsen om  \r\n\r\n uddannelsesaktivitet og indberetningspligt i forbindelse med uddannelser, der  \r\n\r\n følges med uddannelsesgodtgørelse eller med uddannelsesorlovsydelse m.v.,  \r\n\r\n jfr. bekendtgørelse nr. 135 af 13. marts 1996. Styrelsen har herved udover  \r\n\r\n det relative korte ophold lagt vægt på, at det er skolen, der har fastsat  \r\n\r\n denne pause. </P>  \r\n\r\n<P> <B>Orlov under uddannelsens 2. og 3. år, hvor uddannelsen er påbegyndt  \r\n\r\n efter 1. januar 1996</B>  </P>  \r\n\r\n<P>Der vil ikke kunne gives orlov under den undervisning, der i 2. og 3. år  \r\n\r\n sker med 10 - 15 timer om ugen. </P>  \r\n\r\n<P>Retten til orlov til uddannelse er betinget af, at uddannelsen varer  \r\n\r\n mindst 20 timer om ugen, og orlov til uddannelse kan normalt kun gives i hele  \r\n\r\n uger. </P>  \r\n\r\n<P>Der vil heller ikke kunne gives orlov til uddannelse under de 9 - 12 ugers  \r\n\r\n heltidsundervisning, der er indlagt i uddannelsens 2. og 3. år. </P>  \r\n\r\n<P>Dette skyldes, at der er tale om et sammenhængende uddannelsesforløb, og  \r\n\r\n at medlemmerne derfor anses for uddannelsessøgende - og dermed ikke  \r\n\r\n dagpengeberettigede - ved påbegyndelsen af hvert af forløbene med  \r\n\r\n heltidsundervisning, jf. orlovsbekendtgørelsens § 2. </P>  \r\n\r\n<P>Ovennævnte vedrører den gældende retstilstand i tilfælde, hvor uddannelsen  \r\n\r\n er påbegyndt efter 1. januar 1996. </P>  \r\n\r\n<P>De forelagte sager vedrører endvidere dels tilfælde, hvor uddannelsen er  \r\n\r\n påbegyndt <B>før</B> 1. januar 1996, dels sager om eventuel tilbagekaldelse  \r\n\r\n af en forkert orlovsbevilling. </P>  \r\n\r\n<P>Om disse sager skal styrelsen meddele følgende: </P>  \r\n\r\n<P> <B>Orlov til uddannelsens 2. og 3. år, hvor uddannelsen er påbegyndt før  \r\n\r\n 1. januar 1996</B>  </P>  \r\n\r\n<P>Medlemmer, der påbegyndte uddannelsen før 1. januar 1996, har ret til  \r\n\r\n orlov til uddannelse efter de hidtidige regler. </P>  \r\n\r\n<P>Dette er en konsekvens af en overgangsbestemmelse, der blev indsat i  \r\n\r\n arbejdsløshedsforsikringsloven pr. 1. januar 1996 i forbindelse med ændrede  \r\n\r\n regler om ret til dagpenge under uddannelse. </P>  \r\n\r\n<P>Disse medlemmer kan således få orlov til uddannelse til senere  \r\n\r\n heltidsforløb i uddannelsen, selv om de ikke opfylder dagpengebetingelsen ved  \r\n\r\n påbegyndelsen af hvert af de senere forløb. </P>  \r\n\r\n<P>Det er herved forudsat, at det alene er på grund af det igangværende  \r\n\r\n uddannelsesforløb, at de ikke opfyler dagpengebetingelsen. </P>  \r\n\r\n<P>Det er endvidere en forudsætning, at de opfylder de øvrige betingelser for  \r\n\r\n ret til uddannelsesorlov. </P>  \r\n\r\n<P> <B>Tilbagekaldelse af orlovsbevilling</B>  </P>  \r\n\r\n<P>Styrelsen har erfaret, at Arbejdsformidlingen i nogle sager har bevilget  \r\n\r\n uddannelsesorlov i strid med ovennævnte. </P>  \r\n\r\n<P>Der er tale om begunstigende forvaltningsakter, hvor orlovspersonerne har  \r\n\r\n været i god tro. </P>  \r\n\r\n<P>Af disse grunde og under hensyn til, at der har måttet konstateres en ikke  \r\n\r\n ubetydelig uensartet praksis, skal styrelsen anbefale, at Arbejdsformidlingen  \r\n\r\n udviser tilbageholdenhed med tilbagekaldelse af bevillinger i disse sager.  \r\n\r\n</P>  \r\n\r\n<P>Orlovsbevillinger, der alene vedrører uddannelsens 1. år, skal ikke  \r\n\r\n tilbagekaldes. </P>  \r\n\r\n<P>Dog skal bevillingen i tilfælde, hvor orlov til 2. del af uddannelsens 1.  \r\n\r\n år er afslået, ændres til en samlet bevilling for uddannelsens 1. år. </P>  \r\n\r\n<P>Er der givet 2 bevillinger til henholdsvis 1. og 2. del af det 1. år, kan  \r\n\r\n begge bevillinger opretholdes. </P>  \r\n\r\n<P>Spørgsmålet om eventuel tilbagekaldelse af bevilling er således kun  \r\n\r\n aktuelt for bevillinger eller dele af bevillinger, der omfatter uger i  \r\n\r\n uddannelsens 2. og 3. år med heltidsundervisning. </P>  \r\n\r\n<P>Her skal Arbejdsformidlingen konkret vurdere, om der måtte være grundlag  \r\n\r\n for en tilbagekaldelse. </P>  \r\n\r\n<P>Såfremt Arbejdsformidlingen konkret måtte finde, at dette er tilfældet, må  \r\n\r\n tilbagekaldelsen alene have virkning fra den dag, hvor orlovspersonen får  \r\n\r\n kendskab til Arbejdsformidlingens tilbagekaldelsesbrev. </P>  \r\n\r\n<P>Styrelsen skal i givet fald anbefale, at tilbagekaldelsesdatoen sættes til  \r\n\r\n 2. dagen efter tilbagekaldelsesbrevets datering. </P>  \r\n\r\n<P>Sendes tilbagekaldelsesbrevet på et tidspunkt, hvor orlovspersonen følger  \r\n\r\n en af ugerne med heltidsundervisning, finder styrelsen, at tilbagekaldelsen  \r\n\r\n tidligst bør have virkning fra udløbet af undervisningsugen. </P>  \r\n\r\n<P>Styrelsen skal dog som nævnt anbefale, at der i ovennævnte sager udvises  \r\n\r\n tilbageholdenhed med at tilbagekalde. </P>  \r\n\r\n</DIV>",
    "isHistorical": true,
    "editorialNotes": [
        "Arbejdsmarkedsstyrelsens egen forløbende nr række har Meddelelse nr 0-3/98"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/1998"
        },
        {
            "displayName": "Accession",
            "displayValue": "C19980305454"
        },
        {
            "displayName": "Entydig dokumentidentifikation",
            "displayValue": "CM046774"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "01/04/2004"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3054"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "17/02/1998"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "97-500-13"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}