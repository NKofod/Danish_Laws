{
    "id": 226090,
    "title": "Forslag til folketingsbeslutning om at give mere frit valg og flere rettigheder til fødende",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 43",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 17. november 2021 af Marlene Ambo-Rasmussen (V), Martin Geertsen (V) og Jane Heitmann (V)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at give mere frit valg og flere rettigheder til fødende</p>\r\n<p class=\"NormalInd\">Folketinget pålægger regeringen at fremsætte et lovforslag inden folketingsårets udgang, der sikrer, at fødende får flere rettigheder, heriblandt retten til frit at vælge mellem offentlig og privat fødeklinik, til at have én af de assisterende jordemødre tilknyttet igennem hele forløbet og til at få 2 dages ophold på hospitalet eller et barselshotel efter endt fødsel, hvis de er førstegangsfødende.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Det er en gave at blive forælder og se det nyfødte barn komme til verden. Men en fødsel kan også være en voldsom oplevelse. Eftersom fødsler kan være svære at gennemleve, mener Venstre, at vi som samfund bør prioritere at give fødende optimale forhold at blive forældre under. At blive forælder skal være en god oplevelse.</p>\r\n<p class=\"NormalInd\">Desværre er det langtfra alle fødende, der i dag kan tage fra landets fødestuer med en god oplevelse. Det vidner et utal af mediehistorier fra det forgange år om (»Amanda fik en taxabon midt i veerne: Pressede fødeafdelinger sender fødende kvinder på langfart«, DR Nyheder, den 25. januar 2021, og »70 ledige jordemodervagter øger presset på »fodslæbende« sundhedsminister: Det må virkelig være utrygt for dem, som skal føde«, Femina, den 12. august 2021). På trods af de alvorlige beretninger fra landets fødegange og et tilsvarende ønske fra Folketinget om at forbedre forholdene for de fødende har den socialdemokratiske regering intet foretaget sig, og det vel at mærke trods løfter om det modsatte (»S-valgløfte til fødende kvinder styrer mod forlis: »Regeringen kan ikke være det bekendt««, Berlingske, den 9. oktober 2021).</p>\r\n<p class=\"NormalInd\">På denne baggrund foreslår Venstre, at fødende får yderligere frit valg og flere rettigheder. Konkret ønsker Venstre, at Folketinget pålægger regeringen at give fødende flere rettigheder ved at gennemføre følgende seks tiltag:</p>\r\n<p class=\"NormalInd\">For det første skal fødende have ret til at få tilknyttet mindst én af de assisterende jordemødre igennem hele graviditets- og fødselsforløbet. Konkret bør forløbet organiseres således, at et team bestående af to til tre jordemødre deles om den enkelte familie. Det vil skabe en bedre sammenhæng og give forældrene mere tryghed, end tilfældet er i dag.</p>\r\n<p class=\"NormalInd\">For det andet skal fødende frit kunne vælge, om de vil benytte sig af en offentlig eller en privat fødeklinik – alt afhængigt af, hvad de finder vil være den bedste løsning. Desværre er det ikke alle steder i landet, at fødende kan vælge frit. Det skal der gøres op med. Dog skal det frie valg organiseres således, at det ikke fører til en økonomisk udhuling af de offentlige fødselstilbud.</p>\r\n<p class=\"NormalInd\">For det tredje skal førstegangsfødende have ret til to dages ophold på hospitalet eller et barselshotel efter endt fødsel. Flergangsfødende skal have ret til en dag. Hovedsagen er, at fødende får den fornødne tid til at sunde sig i trygge rammer oven på fødslen.</p>\r\n<p class=\"NormalInd\">For det fjerde skal fødende senest tre dage efter fødslen tilbydes et hjemmebesøg af en af de jordemødre, der har assisteret under fødslen. Fokus skal være på amning og forældrenes trivsel. Samtidig skal der indføres en generel garanti for, at fødende senest 3 dage efter fødslen får tilbudt et hjemmebesøg af en sundhedsplejerske. Fokus skal være på barnets trivsel, familiens generelle trivsel og amning.</p>\r\n<p class=\"NormalInd\">For det femte skal kommende forældre tilbydes fødsels- og forældreforberedelseskurser i mindre grupper. Kvinder får mere ud af at deltage i fødsels- og forældreforberedelseskurser, når kursusgrupperne er små. De mindre grupper skaber nemlig tryghed. Desværre er muligheden for at deltage i disse kurser på mindre hold ikke den samme på tværs af regionerne.</p>\r\n<p class=\"NormalInd\">For det sjette skal begge forældre tilbydes at blive screenet for fødselsdepression – og ikke kun moderen, som tilfældet er i dag. Det skyldes, at 10-14 pct. af alle kvinder og 7-8 pct. af alle mænd oplever psykiske vanskeligheder oven på en fødsel af en sådan karakter, at der er behov for professionel hjælp. Desværre er det ikke altid tilfældet, at den anden forælder bliver tilbudt screening. I den forbindelse skal sundhedsplejersken fremover have mulighed for at kunne lave en direkte henvisning til et gruppetilbud for den ramte forælder.</p>\r\n<p class=\"NormalInd\">Desuden vil Venstre opfordre regionerne til at organisere fødselsområdet på landets hospitaler i mindre enheder. Mindre enheder kan bidrage til at skabe et bedre arbejdsmiljø for jordemødre og tryggere rammer for de fødende. For yderligere oplysninger om de seks initiativer og opfordringen til regionerne, henvises til Venstres udspil »Mere frit valg og flere rettigheder til fødende«, den 17. marts 2021.</p>\r\n<p class=\"NormalInd\">Venstre mener, at det er altafgørende, at de fødendes forhold bliver taget alvorligt, og derfor opfordrer Venstre Folketingets partier til at pålægge regeringen at fremsætte et lovforslag inden folketingsårets udgang, der sigter på at give fødende de ovenfor omtalte rettigheder.</p>\r\n<p class=\"Overskriftstekst3\" style=\"text-align: left;\">\r\n   <span class=\"Italic\">Finansiering</span>\r\n</p>\r\n<p class=\"NormalInd\">Venstre mener, at det både nu og fremover er en regional opgave at prioritere fødeområdet. Dog anerkender Venstre, at dette kræver en tilførsel af yderligere midler. Venstre er parat til at afsætte 125 mio. kr. i 2022 til fødeområdet, hvilke er blevet afsat på Venstres finanslovsudspil for 2022.</p>\r\n<p>\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Marlene Ambo-Rasmussen</span> (V):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at give mere frit valg og flere rettigheder til fødende.</p>\r\n<p class=\"ForslagsNummer\">(Beslutningsforslag nr. B 43)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 43",
            "stateLabel": "Forkastet",
            "references": [
                {
                    "shortName": "2021/1 BSF 43",
                    "title": "Forslag til folketingsbeslutning om at give mere frit valg og flere rettigheder til fødende",
                    "presentationName": "Beslutningsforslag som fremsat",
                    "documentTypeId": 480,
                    "documentId": 226090,
                    "eliUri": "/eli/ft/20211BB00043",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b43/index.htm"
                },
                {
                    "shortName": "2021/1 BTB 43",
                    "title": "Betænkning over Forslag til folketingsbeslutning om at give mere frit valg og flere rettigheder til fødende",
                    "presentationName": "Betænkning over beslutningsforslag",
                    "documentTypeId": 500,
                    "documentId": 229974,
                    "eliUri": "/eli/ft/20211DB00608",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "18/11/2021"
        },
        {
            "displayName": "Accession",
            "displayValue": "20211BB00043"
        },
        {
            "displayName": "Entydig dokumentidentifikation",
            "displayValue": "AX026864"
        },
        {
            "displayName": "Dato for førstegangsindlæggelse",
            "displayValue": "18/11/2021"
        },
        {
            "displayName": "Dato for indlæggelse",
            "displayValue": "18/11/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "43"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}