{
    "id": 183197,
    "title": "Styresignal vedrørende betingelserne for genoptagelse af ejendomsvurderinger efter skatteforvaltningslovens § 33",
    "documentTypeId": "200",
    "isSagsforlobPeriodValid": true,
    "shortName": "SKR nr 9592 af 19/05/2016",
    "documentHtml": "<div class=\"bjelke\">Den fulde tekst</div><p class=\"Titel2\">Styresignal vedrørende betingelserne for genoptagelse af ejendomsvurderinger efter skatteforvaltningslovens § 33</p>\r\n<p class=\"KapitelOverskrift2\">SKM2016. 228. SKAT</p>\r\n<p>\r\n   <span class=\"Bold\">Sammenfatning</span>\r\n</p>\r\n<p>SKAT har genovervejet fortolkningen af skatteforvaltningslovens § 33.</p>\r\n<p>Ved lov nr. 925 af 18. september 2012 blev skatteforvaltningslovens § 33 omskrevet. Betingelserne for genoptagelse af ejendomsvurderinger blev ved denne omskrivning ændret væsentligt.</p>\r\n<p>Det er en betingelse for genoptagelse af en vurdering, at den pågældende vurdering er foretaget på et fejlagtigt grundlag som følge af fejlagtig eller manglende registrering af ejendommens grundareal, bygningsareal, planforhold eller lignende faktiske forhold, jf. skatteforvaltningslovens § 33, stk. 1 og 2.</p>\r\n<p>Denne betingelse har virkning for anmodninger om genoptagelse, som SKAT har modtaget fra og med den 1. januar 2013.</p>\r\n<p>\r\n   <span class=\"Bold\">SKATs hidtidige fortolkning</span>\r\n</p>\r\n<p>SKAT har hidtil fortolket ovennævnte betingelse sådan, at genoptagelse har været mulig, hvis den fejlagtige eller manglende registrering af ejendommens grundareal mv., der er årsag til den fejlagtige vurdering, er opstået i registreringer/systemer uden for SKAT, f.eks. BBR, mens genoptagelse <span class=\"Bold\">ikke </span>har været mulig, hvis fejlen alene er opstået i forbindelse med SKATs egne registreringer/interne systemer.</p>\r\n<p>\r\n   <span class=\"Bold\">Baggrunden for SKATs ændrede fortolkning</span>\r\n</p>\r\n<p>SKAT har foretaget et juridisk eftersyn af den ovennævnte fortolkning af skatteforvaltningslovens § 33.</p>\r\n<p>Dette eftersyn har på baggrund af bestemmelsens ordlyd, bemærkningerne til bestemmelsen samt baggrunden for indførelsen af de skærpede regler for genoptagelse ført til, at det nu er SKATs vurdering, at muligheden for genoptagelse efter skatteforvaltningslovens § 33, stk. 1 og 2 også omfatter vurderinger foretaget på et fejlagtigt grundlag som følge af fejlagtig eller manglende registrering, hvis denne fejl er opstået i SKATs egne registreringer/interne systemer.</p>\r\n<p>\r\n   <span class=\"Bold\">Genoptagelse - fremover</span>\r\n</p>\r\n<p>Som følge af ovenstående ændring af fortolkningen kan der også ske genoptagelse af en fejlagtig vurdering, hvis den fejlagtige vurdering skyldes en fejlagtig eller manglende registrering af ejendommens grundareal, bygningsareal, planforhold eller lignende faktiske forhold i SKATs egne registreringer/interne systemer.</p>\r\n<p>Ordinær genoptagelse kan ske på ejendomsejerens eller SKATs foranledning indtil den 1. maj i det fjerde år efter udløbet af det kalenderår, hvor den fejlagtige vurdering første gang er foretaget, jf. skatteforvaltningslovens § 33, stk. 1 og 2. Herudover kan der for tidligere år ske ekstraordinær genoptagelse efter skatteforvaltningslovens § 33, stk. 3 og 4.</p>\r\n<p>\r\n   <span class=\"Bold\">Genoptagelse af afgjorte sager</span>\r\n</p>\r\n<p>Genoptagelse af afgjorte sager kan tilsvarende ske, hvis en tidligere anmodning om genoptagelse er nægtet med den begrundelse, at den pågældende fejl alene er opstået i SKATs egne registreringer/interne systemer.</p>\r\n<p>SKAT vil genoptage sager af egen drift i det omfang, det er muligt at identificere sagerne. Skatteydere, der har sager, som de mener, er omfattet af styresignalet, kan endvidere anmode SKAT om genoptagelse med henvisning til dette styresignal.</p>\r\n<p>Anmodning om genoptagelse skal indgives til SKAT senest 6 måneder efter offentliggørelsen af dette styresignal på SKATs hjemmeside.</p>\r\n<p>Det er en betingelse for genoptagelse, at den tidligere anmodning er modtaget hos SKAT den 1. januar 2013 eller senere.</p>\r\n<p>Anmodninger om genoptagelse, der modtages hos SKAT efter 6 måneders fristens udløb, vil blive behandlet som en ny anmodning om genoptagelse.</p>\r\n<p>Sager, der er påklaget, vil blive behandlet af klageinstansen, men hvis klager ønsker, at sagen skal behandles i SKAT som 1. instans, skal klager tilbagekalde sin klage og anmode SKAT om behandling af sagen.</p>\r\n<p>\r\n   <span class=\"Bold\">Ophævelse</span>\r\n</p>\r\n<p>Styresignalet bortfalder 6 måneder efter offentliggørelsen på SKATs hjemmeside.</p>\r\n<p>Ændringen vil blive indarbejdet i Den juridiske vejledning 2016-2.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 19. maj 2016</p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/06/2016"
        },
        {
            "displayName": "Accession",
            "displayValue": "C20160959254"
        },
        {
            "displayName": "Entydig dokumentidentifikation",
            "displayValue": "AN012643"
        },
        {
            "displayName": "Dato for førstegangsindlæggelse",
            "displayValue": "24/06/2016"
        },
        {
            "displayName": "Dato for indlæggelse",
            "displayValue": "24/06/2016"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9592"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "19/05/2016"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "14-5229685"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}