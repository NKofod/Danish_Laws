{
    "id": 36468,
    "title": "Bindende forhåndsbesked. Skattemæssige konsekvenser ved tegning af kapitalforsikringer i England forinden tilbageflytning til Danmark. (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 18458 af 27/06/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Der skulle ikke erlægges afgift ved udbetalingen af et engangsindskud.  \r\n\r\n</I> </P>  \r\n\r\n<P> <I>Der skulle ikke svares skatter eller afgifter ved  \r\n\r\n udbetaling/tilskrivning af bonus og renter m.v. </I> </P>  \r\n\r\n<P> <I>Forsikringerne skulle ikke medregnes ved opgørelsen af den  \r\n\r\n skattepligtige formue. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bindende forhåndsbesked. Skattemæssige  \r\n\r\n konsekvenser ved tegning af kapitalforsikringer i England forinden  \r\n\r\n tilbageflytning til Danmark. (* 1) </H1>  \r\n\r\n<P></P>  \r\n\r\n<P>Ligningsrådet blev anmodet om forhåndsbesked om følgende: </P>  \r\n\r\n<P>A og dennes børn B 1 og B 2, der er bosat i England, overvejer at flytte  \r\n\r\n til Danmark, men påtænker inden fuld skattepligt til Danmark indtræder, at  \r\n\r\n tegne kapitalforsikringer ved engangsindskud i et engelsk forsikringsselskab.  \r\n\r\n I forbindelse hermed spørges om følgende: </P>  \r\n\r\n<P>1. Vil de nævnte engangsindskud være omfattet af præmieafgiftsreglen i  \r\n\r\n pensionsbeskatningslovens § 50 stk. 3? </P>  \r\n\r\n<P>2. Er udbetaling af forsikringssummerne ved udløb herunder tilvækst i form  \r\n\r\n af rente eller bonus efter den fulde skattepligts indtræden skattefri i  \r\n\r\n medfør af pensionsbeskatningslovens § 50, stk. 5 og 6? </P>  \r\n\r\n<P>3. Skal forsikringerne medregnes ved opgørerlsen af den skattepligtige  \r\n\r\n formue? </P>  \r\n\r\n<P>Omstændighederne var: </P>  \r\n\r\n<P>A og dennes 2 børn er bosat i England. De overvejer at flytte tilbage til  \r\n\r\n Danmark i begyndelsen af 1990. Inden tilflytningen og inden den fulde  \r\n\r\n skattepligt til Danmark indtræder, påtænker de at tegne kapitalforsikringer  \r\n\r\n ved engangsindskud i et engelsk forsikringsselskab. </P>  \r\n\r\n<P>Det er hensigten at oprette flere policer med forskellige  \r\n\r\n udløbstidspunkter. </P>  \r\n\r\n<P>Der påtænkes dels oprettet forsikringer med A som ejer og forsikret og  \r\n\r\n dels med dennes børn hver især som ejer og forsikret. </P>  \r\n\r\n<P>Indskuddet på de af A tegnede forsikringer forventes at udgøre i alt 10  \r\n\r\n mio. kr., medens indskuddene på de af børnene tegnede forsikringer er anslået  \r\n\r\n til 1 mio. kr. til hver. </P>  \r\n\r\n<P>Indskuddene på børnenes forsikringer tænkes tilvejebragt ved, at A  \r\n\r\n forinden tegningen yder børnene hver en gave på dette beløb. </P>  \r\n\r\n<P>Kapitalforsikringerne tænkes i øvrigt oprettet som sædvanlige  \r\n\r\n livsforsikringer med udbetaling til A og børnene som forsikret og ejer, og  \r\n\r\n udbetales med en sum i tilfælde af død, dog senest ved opnåelse af det i hver  \r\n\r\n af policerne fastsatte udbetalingstidspunkt. </P>  \r\n\r\n<P>For så vidt angår spørgsmål 1 er det revisors opfattelse, at der ikke skal  \r\n\r\n svares afgift af de foretagne indskud, idet anvendelse af afgiftsreglen i  \r\n\r\n pensionsbeskatningslovens § 50, stk. 3, er betinget af, at der foreligger  \r\n\r\n skattepligt efter kildeskattelovens § 1 (fuld skattepligt). </P>  \r\n\r\n<P>De skitserede ordninger er efter de anførte forudsætninger omfattet af  \r\n\r\n pensionsbeskatningslovens § 50. Da anvendelse af præmieafgiftsreglen i  \r\n\r\n pensionsbeskatningensloven § 50, stk. 3, forudsætter, at ejeren er fuldt  \r\n\r\n skattepligtig her til landet, kan Ligningsrådet tiltræde, at der ikke skal  \r\n\r\n erlægges afgift ved indbetalingen af de omhandlede beløb. </P>  \r\n\r\n<P>For så vidt angår spørgsmål 2 er revisor af den opfattelse, at der ikke  \r\n\r\n efter pensionsbeskatningslovens § 50, stk. 5 og 6, ved  \r\n\r\n udbetaling/tilskrivning af bonus og renter m.v. skal svares nogen form for  \r\n\r\n skatter eller afgifter. </P>  \r\n\r\n<P>I den udstrækning udbetaling af forsikringssummerne sker til ejeren af  \r\n\r\n ordningen, kan Ligningsrådet tiltræde denne opfattelse. Dette gælder, uanset  \r\n\r\n forsikringerne udløber på forskellige tidspunkter. </P>  \r\n\r\n<P>For så vidt angår spørgsmål 3 er det revisors opfattelse, at værdien af  \r\n\r\n forsikringerne ikke skal medregnes ved opgørelsen af den skattepligtige  \r\n\r\n formue, der henvises herved til pensionsbeskatningslovens § 50, stk. 7,  \r\n\r\n hvorefter formuen skal opgøres efter statsskattelovens § 12. </P>  \r\n\r\n<P>Idet der som forudsat, er tale om sædvanlige livsforsikringer, der  \r\n\r\n indeholder det risikomoment, der ligger i forfaldstidens afhængighed af et  \r\n\r\n dødsfalds indtræden, kan Ligningsrådet tiltræde, at der ikke skal svares  \r\n\r\n formueskat af de enkelte forsikringsordninger, så længe  \r\n\r\n forsikringsbegivenheden ikke er indtrådt. </P>  \r\n\r\n<P>De nævnte spørgsmål kan herefter besvares således: </P>  \r\n\r\n<P>Ad 1: Nej </P>  \r\n\r\n<P>Ad 2: Ja </P>  \r\n\r\n<P>Ad 3: Nej </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort: SKAT 1989/9 side 739"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19891845801"
        },
        {
            "displayName": "Entydig dokumentidentifikation",
            "displayValue": "CA004403"
        },
        {
            "displayName": "Dato for indlæggelse",
            "displayValue": "05/10/1999"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18458"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "27/06/1989"
        },
        {
            "displayName": "Administrerende myndighed",
            "displayValue": "Statsskattedirektoratet"
        },
        {
            "displayName": "Ressortministeriets journalnummer",
            "displayValue": "SD 350-456-224"
        },
        {
            "displayName": "Stikord",
            "displayValue": "KAPITALFORSIKRINGER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}