{
    "id": 133320,
    "title": "Bekendtgørelse om den regnskabsmæssige adskillelse mellem DR's, TV 2/DANMARK A/S' og de regionale TV 2-virksomheders public service-virksomhed og anden virksomhed",
    "documentTypeId": "60",
    "isSagsforlobPeriodValid": true,
    "shortName": "BEK nr 1055 af 01/09/2010",
    "documentHtml": "    <div class=\"bjelke\">Oversigt (indholdsfortegnelse)</div>\r\n    <p class=\"Indholdsfortegnelse\">\r\n      <a href=\"#K1\">Kapitel 1</a>   Anvendelsesområde</p>\r\n    <p class=\"Indholdsfortegnelse\">\r\n      <a href=\"#K2\">Kapitel 2</a>   Udarbejdelse af særskilte regnskaber</p>\r\n    <p class=\"Indholdsfortegnelse\">\r\n      <a href=\"#K3\">Kapitel 3</a>   Dokumentation mv.</p>\r\n    <p class=\"Indholdsfortegnelse\">\r\n      <a href=\"#K4\">Kapitel 4</a>   Ikrafttrædelse</p>\r\n    <p class=\"Indholdsfortegnelse\">\r\n      <a href=\"#B1\">Bilag 1</a>\r\n    </p>\r\n    <div class=\"bjelke\">Den fulde tekst</div>\r\n    <p class=\"Titel2\">Bekendtgørelse om den regnskabsmæssige adskillelse mellem DR's, TV 2/DANMARK A/S' og de regionale TV 2-virksomheders public service-virksomhed og anden virksomhed<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n    <p class=\"Indledning2\">I medfør af § 14, stk. 4, § 33, stk. 4, og § 38 g i lov om radio- og fjernsynsvirksomhed, jf. lovbekendtgørelse nr. 477 af 6. maj 2010, fastsættes:</p>\r\n    <p class=\"Kapitel\" id=\"K1\">\r\n      <span id=\"Kap1\">Kapitel 1</span>\r\n    </p>\r\n    <p class=\"KapitelOverskrift2\">Anvendelsesområde</p>\r\n    <p class=\"Paragraf\" id=\"P1\">\r\n      <span class=\"ParagrafNr\" id=\"Par1_Stk1\">§ 1.</span> Reglerne i denne bekendtgørelse omhandler DR’s, TV 2/DANMARK A/S’ og de regionale TV 2-virksomheders regnskabsmæssige adskillelse mellem på den ene side stationernes public service-virksomhed og på den anden side stationernes anden virksomhed, herunder anden programvirksomhed.</p>\r\n    <p class=\"Kapitel\" id=\"K2\">\r\n      <span id=\"Kap2\">Kapitel 2</span>\r\n    </p>\r\n    <p class=\"KapitelOverskrift2\">Udarbejdelse af særskilte regnskaber</p>\r\n    <p class=\"Paragraf\" id=\"P2\">\r\n      <span class=\"ParagrafNr\" id=\"Par2_Stk1\">§ 2.</span> DR, TV 2/DANMARK A/S og de regionale TV 2-virksomheder skal som en del af årsregnskabet offentliggøre et særskilt regnskab for public service-virksomheden og et særskilt regnskab for anden virksomhed, herunder anden programvirksomhed, der udøves i eget regi.</p>\r\n    <p class=\"Stk2\">\r\n      <span class=\"StkNr\" id=\"Par2_Stk2\">Stk. 2.</span> De særskilte regnskaber opstilles efter samme principper som det samlede årsregnskab og skal afstemmes med dette.</p>\r\n    <p class=\"Stk2\">\r\n      <span class=\"StkNr\" id=\"Par2_Stk3\">Stk. 3.</span> Kravet om udarbejdelse af særskilte regnskaber, jf. stk. 1 og 2, gælder ikke, hvis omsætningen for anden virksomhed samlet udgør mindre end 5 % af omsætningen og samtidig ikke overstiger 3 mio.kr. årligt.</p>\r\n    <p class=\"Stk2\">\r\n      <span class=\"StkNr\" id=\"Par2_Stk4\">Stk. 4.</span> Udarbejdelse af særskilte regnskaber sker første gang på grundlag af åbningsbalancer for hhv. public service-virksomheden og anden virksomhed pr. 1. januar det pågældende regnskabsår. Åbningsbalancerne revideres bortset fra åbningsbalancerne fra TV 2/DANMARK A/S og TV SYD A/S af Rigsrevisionen. Efterfølgende særskilte regnskaber udarbejdes med udgangspunkt heri.</p>\r\n    <p class=\"Stk2\">\r\n      <span class=\"StkNr\" id=\"Par2_Stk5\">Stk. 5.</span> Såfremt DR etablerer dattervirksomheder eller associerede virksomheder med henblik på udøvelse af anden virksomhed, jf. lovens § 14, stk. 3, udarbejdes koncernregnskab efter årsregnskabslovens bestemmelser herom. Koncernregnskabet revideres af Rigsrevisionen.</p>\r\n    <p class=\"Stk2\">\r\n      <span class=\"StkNr\" id=\"Par2_Stk6\">Stk. 6.</span> Såfremt de regionale TV 2-virksomheder etablerer associerede virksomheder med henblik på udøvelse af anden virksomhed, jf. lovens § 33, stk. 3, kan der udarbejdes koncernregnskab efter årsregnskabslovens bestemmelser herom. Eventuelle koncernregnskaber revideres bortset fra koncernregnskabet for TV SYD A/S af Rigsrevisionen.</p>\r\n    <p class=\"ParagrafGruppeOverskrift\">\r\n      <span id=\"Kap2_X2\">Fordeling af aktiviteter på hhv. public service-virksomhed og anden virksomhed</span>\r\n    </p>\r\n    <p class=\"Paragraf\" id=\"P3\">\r\n      <span class=\"ParagrafNr\" id=\"Par3_Stk1\">§ 3.</span> DR, TV 2/DANMARK A/S og de regionale TV 2-virksomheder skal for samtlige aktiviteter foretage en vurdering af, om der er tale om public service-virksomhed eller anden virksomhed.</p>\r\n    <p class=\"Stk2\">\r\n      <span class=\"StkNr\" id=\"Par3_Stk2\">Stk. 2.</span> Til public service-virksomhed henregnes for DR og de regionale TV 2-virksomheder den virksomhed, der er omfattet af de til enhver tid gældende public service kontrakter med kulturministeren i medfør af lovens § 12, stk. 2, og § 31, stk. 4, og for TV 2/DANMARK A/S den virksomhed, der er omfattet af den af kulturministeren meddelte tilladelse til at udøve public service programvirksomhed i medfør af lovens § 38 a, jf. i øvrigt eksemplerne i bilag 1.</p>\r\n    <p class=\"Stk2\">\r\n      <span class=\"StkNr\" id=\"Par3_Stk3\">Stk. 3.</span> Til anden virksomhed henregnes den virksomhed, som fremgår af lovens §§ 14 og 33, jf. i øvrigt eksemplerne i bilag 1.</p>\r\n    <p class=\"Stk2\">\r\n      <span class=\"StkNr\" id=\"Par3_Stk4\">Stk. 4.</span> Anden virksomhed kan udøves i eget regi og/eller i selskabsform.</p>\r\n    <p class=\"Stk2\">\r\n      <span class=\"StkNr\" id=\"Par3_Stk5\">Stk. 5.</span> Eventuelle tvivlsspørgsmål vedrørende stk. 1-4 skal forelægges Kulturministeriet.</p>\r\n    <p class=\"Paragraf\" id=\"P4\">\r\n      <span class=\"ParagrafNr\" id=\"Par4_Stk1\">§ 4.</span> DR’s, TV 2/DANMARK A/S’ og de regionale TV 2-virksomheders regnskabssystemer skal tilrettelægges, så det er muligt at henføre omkostninger og indtægter samt balanceposter til hhv. public service-virksomhed og anden virksomhed.</p>\r\n    <p class=\"ParagrafGruppeOverskrift\">\r\n      <span id=\"Kap2_X3\">Intern udveksling af ydelser mv.</span>\r\n    </p>\r\n    <p class=\"Paragraf\" id=\"P5\">\r\n      <span class=\"ParagrafNr\" id=\"Par5_Stk1\">§ 5.</span> Udveksling af ydelser mv. mellem hhv. public service-virksomhed og anden virksomhed inden for den enkelte virksomhed kan ske ved omkostningsfordeling, jf. § 7.</p>\r\n    <p class=\"Stk2\">\r\n      <span class=\"StkNr\" id=\"Par5_Stk2\">Stk. 2.</span> Udveksling af ydelser mv. kan ligeledes ske til markedspris, det vil sige til den pris, hvortil ydelsen afsættes til 3. part, jf. § 8. Er der tale om en ydelse mv., der ikke afsættes til 3. part, skal prisen mindst give dækning for de langsigtede gennemsnitsomkostninger ved ydelsen mv.</p>\r\n    <p class=\"ParagrafGruppeOverskrift\">\r\n      <span id=\"Kap2_X4\">Indbyrdes udveksling af ydelser mv. mellem DR, TV 2/DANMARK A/S og de regionale TV 2-virksomheder</span>\r\n    </p>\r\n    <p class=\"Paragraf\" id=\"P6\">\r\n      <span class=\"ParagrafNr\" id=\"Par6_Stk1\">§ 6.</span> Ved indbyrdes udveksling af ydelser mv. mellem DR, TV 2/DANMARK A/S og de regionale TV 2-virksomheder, skal den modtagende virksomhed betragtes som 3. part, og prisen fastsættes som anført i § 8. Dog kan de regionale TV 2-virksomheder indbyrdes aftale særlige vilkår, herunder pris, for udveksling af nyheds- og aktualitetsprogrammer og -indslag, der udsendes som led i public service-virksomheden hos såvel den modtagende som den leverende regionale TV 2-virksomhed.</p>\r\n    <p class=\"ParagrafGruppeOverskrift\">\r\n      <span id=\"Kap2_X5\">Principper for indtægts- og omkostningsfordeling</span>\r\n    </p>\r\n    <p class=\"Paragraf\" id=\"P7\">\r\n      <span class=\"ParagrafNr\" id=\"Par7_Stk1\">§ 7.</span> DR, TV 2/DANMARK A/S og de regionale TV 2-virksomheder skal ved fordeling af indtægter og omkostninger på hhv. public service-virksomhed og anden virksomhed i det omfang, der ikke sker intern afregning til markedspris mellem de to former for virksomhed, anvende en almindeligt anerkendt metode til fordeling af såvel indtægter som de fulde omkostninger på de enkelte aktiviteter/aktivitetsområder.</p>\r\n    <p class=\"Stk2\">\r\n      <span class=\"StkNr\" id=\"Par7_Stk2\">Stk. 2.</span> Indtægts- og omkostningsfordeling på de enkelte aktiviteter/aktivitetsområder under hhv. public service-virksomhed og anden virksomhed foretages med baggrund i regnskabskontering, transaktionsregistrering, tidsstudier, statistik, stikprøver og/eller skøn. Fordelingen skal resultere i et retvisende billede af indtægter og udgifter/ressourceforbrug forbundet med de enkelte aktiviteter/aktivitetsområder under hhv. public service-virksomhed og anden virksomhed.</p>\r\n    <p class=\"Stk2\">\r\n      <span class=\"StkNr\" id=\"Par7_Stk3\">Stk. 3.</span> Principper for indtægts- og omkostningsfordeling i stk. 1 og 2 finder anvendelse uafhængigt af om omsætningen for anden virksomhed samlet udgør mindre end 5 % af omsætningen og samtidig ikke overstiger 3 mio.kr. årligt, jf. § 2, stk. 3.</p>\r\n    <p class=\"ParagrafGruppeOverskrift\">\r\n      <span id=\"Kap2_X6\">Prisfastsættelse</span>\r\n    </p>\r\n    <p class=\"Paragraf\" id=\"P8\">\r\n      <span class=\"ParagrafNr\" id=\"Par8_Stk1\">§ 8.</span> Prisen for den enkelte vare eller tjenesteydelse, som DR, TV 2/DANMARK A/S og de regionale TV 2-virksomheder afsætter som led i deres anden virksomhed, skal fastsættes på grundlag af markedsmæssige vurderinger, idet der ikke må ske konkurrenceforvridning over for private eller offentlige konkurrenter.</p>\r\n    <p class=\"Stk2\">\r\n      <span class=\"StkNr\" id=\"Par8_Stk2\">Stk. 2.</span> Ved prisfastsættelsen skal der samtidig sikres dækning for de langsigtede gennemsnitsomkostninger forbundet med anden virksomhed som helhed samt en rimelig avance. Ved beregningen af de langsigtede gennemsnitsomkostninger for anden virksomhed som helhed skal indgå såvel direkte som indirekte omkostninger, også på sigt, forbundet med produktionen af de varer og tjenesteydelser, der produceres eller afsættes som led i anden virksomhed.</p>\r\n    <p class=\"Stk2\">\r\n      <span class=\"StkNr\" id=\"Par8_Stk3\">Stk. 3.</span> Principper for indtægts- og omkostningsfordeling i stk. 1 og 2 finder anvendelse uafhængigt af om omsætningen for anden virksomhed samlet udgør mindre end 5 % af omsætningen og samtidig ikke overstiger 3 mio.kr. årligt, jf. § 2, stk. 3.</p>\r\n    <p class=\"ParagrafGruppeOverskrift\">\r\n      <span id=\"Kap2_X7\">Overførsel af kapital mellem public service-virksomhed og anden virksomhed</span>\r\n    </p>\r\n    <p class=\"Paragraf\" id=\"P9\">\r\n      <span class=\"ParagrafNr\" id=\"Par9_Stk1\">§ 9.</span> DR, TV 2/DANMARK A/S og de regionale TV 2-virksomheder kan overføre kapital fra public service-virksomheden til anden virksomhed, herunder anden virksomhed i selskabsform, forudsat, at der ikke er tale om licensmidler, og forudsat, at overførslen sker på markedsøkonomiske vilkår i overensstemmelse med det markedsøkonomiske investorprincip. Kapitaloverførsel skal godkendes af bestyrelsen for den pågældende virksomhed.</p>\r\n    <p class=\"Stk2\">\r\n      <span class=\"StkNr\" id=\"Par9_Stk2\">Stk. 2.</span> Overførsel af materielle anlægsaktiver mellem public service-virksomhed og anden virksomhed (herunder anden virksomhed i selskabsform), jf. stk. 1, skal ske til markedspris, dog minimum til bogført værdi.</p>\r\n    <p class=\"Paragraf\" id=\"P10\">\r\n      <span class=\"ParagrafNr\" id=\"Par10_Stk1\">§ 10.</span> DR og de regionale TV 2-virksomheder skal af årets overskud fra anden virksomhed overføre en andel svarende til den til enhver tid gældende selskabsskatteprocent til det særskilte public service-regnskab.</p>\r\n    <p class=\"Stk2\">\r\n      <span class=\"StkNr\" id=\"Par10_Stk2\">Stk. 2.</span> Principper for indtægts- og omkostningsfordeling i stk. 1 finder anvendelse uafhængigt af om omsætningen for anden virksomhed samlet udgør mindre end 5 % af omsætningen og samtidig ikke overstiger 3 mio.kr. årligt, jf. § 2, stk. 3.</p>\r\n    <p class=\"Kapitel\" id=\"K3\">\r\n      <span id=\"Kap3\">Kapitel 3</span>\r\n    </p>\r\n    <p class=\"KapitelOverskrift2\">Dokumentation mv.</p>\r\n    <p class=\"Paragraf\" id=\"P11\">\r\n      <span class=\"ParagrafNr\" id=\"Par11_Stk1\">§ 11.</span> DR, TV 2/DANMARK A/S og de regionale TV 2-virksomheder skal til enhver tid over for Rigsrevisionen og Kulturministeriet kunne redegøre for, hvilke konkrete aktiviteter, der henregnes som public service-virksomhed og hvilke konkrete aktiviteter, der henregnes som anden virksomhed.</p>\r\n    <p class=\"Stk2\">\r\n      <span class=\"StkNr\" id=\"Par11_Stk2\">Stk. 2.</span> DR, TV 2/DANMARK A/S og de regionale TV 2-virksomheder skal endvidere kunne dokumentere de anvendte principper for omkostningsfordeling og prisfastsættelse.</p>\r\n    <p class=\"Kapitel\" id=\"K4\">\r\n      <span id=\"Kap4\">Kapitel 4</span>\r\n    </p>\r\n    <p class=\"KapitelOverskrift2\">Ikrafttrædelse</p>\r\n    <p class=\"Paragraf\" id=\"P12\">\r\n      <span class=\"ParagrafNr\" id=\"Par12_Stk1\">§ 12.</span> Bekendtgørelsen træder i kraft 15. september 2010 og har virkning for regnskabsåret 2010.</p>\r\n    <p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Samtidig ophæves bekendtgørelse nr. 738 af 23. juni 2010 om den regnskabsmæssige adskillelse mellem DR’s, TV 2/DANMARK A/S’ og de regionale TV 2-virksomheders public service-virksomhed og anden virksomhed.</p><div class=\"Givet\" id=\"Givet\"><p class=\"Givet\" align=\"center\">Kulturministeriet, den 1. september 2010</p><p class=\"Sign1\" align=\"center\">Per Stig Møller</p><p class=\"Sign2\" align=\"right\">/ Lars M. Banke</p></div><a id=\"B1\">\r\n      <hr class=\"BilagStreg\" />\r\n    </a>\r\n    <p class=\"Bilag\">\r\n      <span id=\"Bil1\">Bilag 1</span>\r\n    </p>\r\n    <p class=\"BilagTekst\">Fordeling af aktiviteter på hhv. public service-virksomhed og anden virksomhed</p>\r\n    <p class=\"Bilagstekst\">Eksempler på aktiviteter, der skal henregnes til <span class=\"BoldUnderline\">public service-virksomhed</span>:</p>\r\n    <p>\r\n      <p class=\"Liste1\">\r\n        <span class=\"Liste1Nr\">–</span> Public service-virksomhed i form af programmer og tjenester via fjernsyn, tekst tv, radio eller lignende.</p>\r\n      <p class=\"Liste1\">\r\n        <span class=\"Liste1Nr\">–</span> DR’s og de regionale TV 2-virksomheders public service online virksomhed (udsendelse og tilrådighedsstillelse af indhold på nettet).</p>\r\n      <p class=\"Liste1\">\r\n        <span class=\"Liste1Nr\">–</span> Digitale tv-tjenester i tilknytning til udsendelse af public service tv via digitale tv-sendemuligheder.</p>\r\n      <p class=\"Liste1\">\r\n        <span class=\"Liste1Nr\">–</span> DR’s public service radiovirksomhed, inkl. digital radiovirksomhed (DAB) samt radiokanaler på Internettet.</p>\r\n      <p class=\"Liste1\">\r\n        <span class=\"Liste1Nr\">–</span> DR’s undervisningsprogrammer og -tjenester.</p>\r\n      <p class=\"Liste1\">\r\n        <span class=\"Liste1Nr\">–</span> DR’s salg af egenproducerede programmer, som har været vist af DR, til andre tv- og radiostationer i udlandet.</p>\r\n      <p class=\"Liste1\">\r\n        <span class=\"Liste1Nr\">–</span> De regionale TV 2-virksomheders salg til TV 2/DANMARK A/S af egenproducerede programmer med henblik på udsendelse på public service kanalen TV 2.</p>\r\n      <p class=\"Liste1\">\r\n        <span class=\"Liste1Nr\">–</span> DR’s ensemblers virksomhed.</p>\r\n      <p class=\"Liste1\">\r\n        <span class=\"Liste1Nr\">–</span> De regionale TV 2-virksomheders salg af råbånd, færdige indslag mv. til TV 2/DANMARK A/S, selskabets helejede datterselskaber og DR.</p>\r\n      <p class=\"Liste1\">\r\n        <span class=\"Liste1Nr\">–</span> Salg af klip af egenproduceret indhold til personer, der har medvirket i en udsendelse eller som anser sig for krænket gennem omtale i en bestemt udsendelse eller gennem offentlig omtale af en bestemt udsendelse.</p>\r\n    </p>\r\n    <p class=\"Bilagstekst\">Eksempler på aktiviteter, der skal henregnes <span class=\"BoldUnderline\">til anden virksomhed</span>:</p>\r\n    <p>\r\n      <p class=\"Liste1\">\r\n        <span class=\"Liste1Nr\">–</span> Anden programvirksomhed.</p>\r\n      <p class=\"Liste1\">\r\n        <span class=\"Liste1Nr\">–</span> TV 2/DANMARK A/S’ salg/videresalg af programmer.</p>\r\n      <p class=\"Liste1\">\r\n        <span class=\"Liste1Nr\">–</span> DR’s salg af egenproducerede programmer, som ikke udsendes af DR.</p>\r\n      <p class=\"Liste1\">\r\n        <span class=\"Liste1Nr\">–</span> De regionale TV 2-virksomheders salg af egenproducerede programmer, som udsendes af TV 2 News og andre ikke public service-kanaler.</p>\r\n      <p class=\"Liste1\">\r\n        <span class=\"Liste1Nr\">–</span> De regionale TV 2-virksomheders salg af råbånd, færdige indslag mv. til andre end TV 2/DANMARK A/S, selskabets helejede datterselskaber og DR.</p>\r\n      <p class=\"Liste1\">\r\n        <span class=\"Liste1Nr\">–</span> Sekundær udnyttelse af programrettigheder og kommerciel medierelateret virksomhed (tv, video, DVD’er, CD’er og bånd, CD Rom, grafik, tidsskrifter, bøger, merchandising mm.).</p>\r\n      <p class=\"Liste1\">\r\n        <span class=\"Liste1Nr\">–</span> TV 2/DANMARK A/S’ online virksomhed.</p>\r\n      <p class=\"Liste1\">\r\n        <span class=\"Liste1Nr\">–</span> Udlejning af faciliteter (studier, lokaler, OB-vogn/transmissioner, ENG, redigering, SNG mv.)</p>\r\n      <p class=\"Liste1\">\r\n        <span class=\"Liste1Nr\">–</span> Undervisningsaktiviteter for lukkede brugergrupper, konsulentbistand, kommerciel udnyttelse af sendemuligheder og sendenet mm.</p>\r\n      <p class=\"Liste1\">\r\n        <span class=\"Liste1Nr\">–</span> Salg af klip til kommerciel brug.</p>\r\n</p><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv nr. 2006/111/EF af 16. november 2006 om gennemskueligheden af de økonomiske forbindelser mellem medlemsstaterne og de offentlige virksomheder og om den finansielle gennemskuelighed i bestemte virksomheder. EU-Tidende 2006 L 318 s. 17.</p>\r\n",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/09/2010"
        },
        {
            "displayName": "Accession",
            "displayValue": "B20100105505"
        },
        {
            "displayName": "Entydig dokumentidentifikation",
            "displayValue": "AK000778"
        },
        {
            "displayName": "Dato for førstegangsindlæggelse",
            "displayValue": "10/09/2010"
        },
        {
            "displayName": "Dato for indlæggelse",
            "displayValue": "10/09/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1055"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "01/09/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Kulturministeriet"
        },
        {
            "displayName": "Ressortministeriets journalnummer",
            "displayValue": "Kulturmin., j.nr. 2010-003180"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}