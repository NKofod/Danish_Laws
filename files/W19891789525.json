{
    "id": 32659,
    "title": "Ulemper landbrug ",
    "documentTypeId": "240",
    "isSagsforlobPeriodValid": false,
    "shortName": "KEN nr 17895 af 08/12/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I forbindelse med ekspropriation til nedlægning af private overkørsler  \r\n\r\n og overgange på en statsbanestrækning fandt kommissionen, at der ved  \r\n\r\n nedlæggelsen af den omhandlede overkørsel påførte ejeren af en  \r\n\r\n landbrugsejendom betydelige driftsmæssige ulemper i form af et væsentligt  \r\n\r\n ekstra tidsbrug til nødvendig udkørsel af gylle samt til markarbejde. På  \r\n\r\n baggrund af dette og idet bemærkes, at ejendommens areal i forvejen er  \r\n\r\n utilstrækkeligt til at aftage gyllemængden fra ejendommens svineproduktion,  \r\n\r\n fandt taksationskommissionen, at erstatningen burde forhøjedes til 40.000 kr.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Ulemper landbrug </H1>  \r\n\r\n</center>\r\n\r\n<P></P>  \r\n\r\n<P>Udskrift af forhandlings- og kendelsesprotokollen for </P>  \r\n\r\n<P>Taksationskommissionen for Nordjylland </P>  \r\n\r\n<P>(Lov nr. 186 af 4. juni 1964) </P>  \r\n\r\n<P> Sag nr. Ta. III 18/89 </P>  \r\n\r\n<P>Matr.nr. 4 a og 46 c, </P>  \r\n\r\n<P> Stevnstrup By, Grensten </P>  \r\n\r\n<P>(bl.nr. 108) </P>  \r\n\r\n<P> Erik Stampe (personlig sammen med konsulent Knud Erik Jensen) </P>  \r\n\r\n<P>mod </P>  \r\n\r\n<P>DSB (v/baneregionschef Peter Sørensen). </P>  \r\n\r\n<P> Kendelse den 8. december 1989. </P>  \r\n\r\n<P> Erik Stampe har som ejer af ovennævnte ejendom ønsket at efterprøve den  \r\n\r\n erstatning, der ved kendelse af 6. september 1989 er tillagt ham af  \r\n\r\n Ekspropriationskommissionen vedrørende mindre anlæg for statsbanerne i  \r\n\r\n Jylland i anledning af stedfunden ekspropriation til nedlægning af private  \r\n\r\n overkørsler og overgange på statsbanestrækningen Fredericia-Randers. </P>  \r\n\r\n<P>Der fremlagdes udskrift af forhandlingsprotokollen for  \r\n\r\n Ekspropriationskommissionen, hæfte 25 og 29, brev af 11. oktober 1989 fra  \r\n\r\n Kommissarius ved Statens Ekspropriationer i Jylland, arealfortegnelse nr. 2,  \r\n\r\n arealerhvervelsesplaner samt ankebegæring. Endvidere fremlagdes brev af 1.  \r\n\r\n december 1989 fra Landbrugets Rådgivningscenter, Kontoret for Landboret. </P>  \r\n\r\n<P>Kommissionen besigtigede ejendommen og fik de ekspropriative indgreb  \r\n\r\n forevist. Parterne havde lejlighed til at forelægge deres synspunkter og  \r\n\r\n fremkomme med deres bemærkninger. </P>  \r\n\r\n<P>Ekspropriationen omfatter nedlæggelse af den private niveauoverkørsel nr.  \r\n\r\n 334, som bl.a. har været benyttet af ejeren af denne ejendom, der er en  \r\n\r\n landbrugsejendom, ved driften af et ca. 6,4 ha stort areal øst for banen.  \r\n\r\n Restejendommen med bygningerne ligger vest for banen. Ejendommens samlede  \r\n\r\n areal er på 19.0412 ha. Ejeren er fremover henvist til at benytte offentlig  \r\n\r\n niveauoverkørsel nr. 333 samt eksisterende eller nye private fællesveje på  \r\n\r\n hver side af banen for at komme til arealet øst for banen, hvilket øger  \r\n\r\n afstanden fra bygningerne til arealet med ca. 1.400 m. </P>  \r\n\r\n<P>Ekspropriationskommissionen har fastsat erstatningen således: </P>  \r\n\r\n<P>&#187;For samtlige ulemper ved nedlægning af </P>  \r\n\r\n<P>overkørsel nr. 334 20.000 kr. </P>  \r\n\r\n<P>Renter 8% p.a. fra den 1. oktober 1989. </P>  \r\n\r\n<P>For konsulentbistand 500 kr.&#171; </P>  \r\n\r\n<P>Det fremgår af kendelsen, at ulempeerstatningen for de ændrede  \r\n\r\n adgangsforhold er fastsat som sædvanlig omvejserstatning med en mindre  \r\n\r\n oprunding, og at Ekspropriationskommissionen ikke har kunnet imødekomme et  \r\n\r\n krav om erstatning beregnet i forhold til det tidsmæssige merforbrug til  \r\n\r\n driften af ejendommen som nedlæggelsen af overkørslen medfører. </P>  \r\n\r\n<P>For Taksationskommissionen har ejeren nedlagt påstand om en erstatning på  \r\n\r\n i alt 80.000 kr. </P>  \r\n\r\n<P>Konsulent Knud Erik Jensen har i brev af 1. december 1989 anført følgende  \r\n\r\n til støtte for erstatningspåstanden: </P>  \r\n\r\n<P>&#187;Landbrugsejendommen er på i alt 19 ha, og den drives med et stort  \r\n\r\n svinehold (220 årssøer). Dette nødvendiggør, at der ud over almindelig  \r\n\r\n landbrugsdrift til samtlige arealer tilføres gylle fra svinebesætningen. </P>  \r\n\r\n<P>Ved ekspropriationen påføres ejendommen en betydelig omvej på ca. 1.400 m  \r\n\r\n til 6,4 ha eller ca. 1/3 af ejendommen. Det bemærkes, at der er tale om en  \r\n\r\n kørsel på private fællesveje af varierende standard. Det betyder, at den  \r\n\r\n sædvanlige landbrugsmæssige kørsel må foretages med små hastigheder. Desuden  \r\n\r\n er den private fællesvej øst for jernbanen så smal, at landbrugsmæssige  \r\n\r\n køretøjer ikke kan passere hinanden. Der er derfor indrettet en vigeplads på  \r\n\r\n denne vej, men det indebærer, at tidsforbruget øges ved ventetider ved  \r\n\r\n passage af andre køretøjer på vejen. </P>  \r\n\r\n<P>De 6,4 ha øst for jernbanen benyttes delvis som omdriftsareal, delvis til  \r\n\r\n fårehold. </P>  \r\n\r\n<P>De årlige merudgifter kan efter bedste skøn og beregninger fastsættes  \r\n\r\n således: </P>  \r\n\r\n<pre><font color=gray> \r\n\r\n 17 timer i årligt merforbrug til udkørsel  \r\n\r\n af gylle a kr. 300,00                              5.100,00 kr.  \r\n\r\n 10 timer i årligt merforbrug til markarbejde  \r\n\r\n a kr. 300,00                                       3.000,00 kr.  \r\n\r\n 40 timer i årligt merforbrug til tilsyn med  \r\n\r\n får a kr. 150,00                                   6.000,00 kr.  \r\n\r\n                                                  --------------  \r\n\r\n I alt årlige merudgifter                          14.100,00 kr.  \r\n\r\n</font></pre>\r\n\r\n<P>Erstatningen for det ekspropriative indgreb skal dække forringelsen af  \r\n\r\n ejendommens handelsværdi under hensyntagen til de driftsmæssige ulemper, som  \r\n\r\n det ekspropriative indgreb medfører. </P>  \r\n\r\n<P>Ekspropriationskommissionen har fastsat den samlede erstatning til 20.000  \r\n\r\n kr., der er beregnet som sædvanlig omvejserstatning med en mindre oprunding.  \r\n\r\n</P>  \r\n\r\n<P>Det gøres gældende, at de årlige merudgifter er af så betydelig en  \r\n\r\n størrelse, at der bør fastsættes en erstatning ud fra en konkret vurdering af  \r\n\r\n disse. Erstatningsfastsættelsen bør ikke være begrænset af sædvanlige  \r\n\r\n principper for omvejserstatning, som dels benyttes generelt, dels er baseret  \r\n\r\n på 15 år gamle takster. Der må herved også henses til, at ejendommen ved  \r\n\r\n investeringer i faste bygningsanlæg er baseret på en meget intensiv drift med  \r\n\r\n stort dyrehold, og at det berørte areal udgør en betydelig del af ejendommen.  \r\n\r\n</P>  \r\n\r\n<P>På den anden side findes det heller ikke rimeligt at fastsætte  \r\n\r\n erstatningskravet ud fra en simpel kapitalisering af de årlige  \r\n\r\n driftsudgifter. De opgjorte årlige driftsomkostninger svarer stort set til  \r\n\r\n halvdelen af dækningsbidraget ved dyrkning af arealerne. På denne baggrund  \r\n\r\n påstås erstatningen fastsat til 80.000 kr., idet bemærkes, at  \r\n\r\n Ekspropriationskommissionen benyttede en takst på 2,50 kr. pr. (m2) ved  \r\n\r\n arealerhvervelsen svarende til en pris for de 6,4 ha på 160.000 kr. </P>  \r\n\r\n<P>Ved defigureringer fastsættes erstatningen efter praksis som halv  \r\n\r\n jordværdi, og ulempen ved omvej skønnes i det foreliggende tilfælde at svare  \r\n\r\n til ulemperne ved defigurering. </P>  \r\n\r\n<P>Det bemærkes endeligt, at det forhold, at DSB ikke længere opretholder  \r\n\r\n hegn langs jernbaner skærper nødvendigheden af dagligt tilsyn med dyrehold.  \r\n\r\n</P>  \r\n\r\n<P>Det forbeholdes nærmere at redegøre for de driftsmæssige gener i  \r\n\r\n forbindelse med omvejen ved Taksationskommissionens besigtigelse. </P>  \r\n\r\n<P>Der påstås endeligt et beløb til sagkyndig bistand på 1.600 kr. (4  \r\n\r\n timer).&#171; </P>  \r\n\r\n<P>Anlægsmyndigheden har påstået Ekspropriationskommissionens afgørelse  \r\n\r\n stadfæstet. </P>  \r\n\r\n<P>Taksationskommissionen finder, at der ved nedlæggelsen af den omhandlede  \r\n\r\n overkørsel påføres ejeren betydelige driftsmæssige ulemper i form af et  \r\n\r\n væsentligt ekstra tidsforbrug til nødvendig udkørsel af gylle samt til  \r\n\r\n markarbejde. Henset hertil og idet bemærkes, at ejendommens areal i forvejen  \r\n\r\n er ganske utilstrækkeligt til at aftage gyllemængden fra ejendommens  \r\n\r\n svineproduktion, finder Taksationskommissionen, at erstatningen bør forhøjes  \r\n\r\n til 40.000 kr., der forrentes med 8% p.a. fra den 1. oktober 1989. </P>  \r\n\r\n<P>For udgifter til sagkyndig bistand for Ekspropriationskommissionen er der  \r\n\r\n tillagt ejeren et beløb af 500 kr. For tilsvarende udgifter ved  \r\n\r\n Taksationskommissionen tillægges der ejeren 1.000 kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19891789525"
        },
        {
            "displayName": "Entydig dokumentidentifikation",
            "displayValue": "CA000570"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17895"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "08/12/1989"
        },
        {
            "displayName": "Administrerende myndighed",
            "displayValue": "Taksationskommissionen for Nordjylland"
        },
        {
            "displayName": "Ressortministeriets journalnummer",
            "displayValue": "Taksationskommissionen for Nordjylland, j.nr. 18/1989"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}