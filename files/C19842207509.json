{
    "id": 74399,
    "title": "Cirkulære om evaluering og meddelelser til hjemmene (Til rektorerne for samtlige gymnasieskoler) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22075 af 01/09/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om evaluering og meddelelser til  \r\n\r\n hjemmene </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til rektorerne for samtlige  \r\n\r\n gymnasieskoler) </P>  \r\n\r\n<BR>  \r\n\r\n<P>I henhold til §§ 7, 23 og 25 i bekendtgørelse nr. 265 af 25. maj 1984 om  \r\n\r\n studentereksamen m.v. i gymnasiet (eksamensbekendtgørelsen) fastsættes  \r\n\r\n følgende bestemmelser: </P>  \r\n\r\n<P>I. Evaluering. </P>  \r\n\r\n<P>a. Løbende evaluering. </P>  \r\n\r\n<P>Undervisningen i gymnasiet skal løbende evalueres til intern brug, så  \r\n\r\n elever og lærer informeres om udbyttet af undervisningen, jf. § 21 i  \r\n\r\n eksamensbekendtgørelsen. </P>  \r\n\r\n<P>Formålet med den løbende evaluering er at vejlede elever og lærer med  \r\n\r\n henblik på den videre tilrettelæggelse af undervisningen samt at give læreren  \r\n\r\n og den enkelte elev mulighed for at vurdere udviklingen i elevens faglige  \r\n\r\n standpunkt og arbejdsmetoder. Elever og lærer fastlægger i fællesskab, hvilke  \r\n\r\n evalueringsmetoder der skal benyttes. Valget af evalueringsmetoder tilpasses  \r\n\r\n undervisningens form og indhold. </P>  \r\n\r\n<P>Evalueringsmetoder kan f.eks. være iagttagelse, samtale, tests, lærer- og  \r\n\r\n elevkommentarer til skriftlige opgaver, vidnesbyrd og karakterer. </P>  \r\n\r\n<P>b. Standpunktsbedømmelse. </P>  \r\n\r\n<P>Ifølge eksamensbekendtgørelsen skal der desuden foretages en evaluering af  \r\n\r\n den enkelte elevs faglige kvalifikationer til ekstern brug: dette sker ved  \r\n\r\n følgende former for bedømmelse: vidnesbyrd, standpunktskarakterer,  \r\n\r\n årskarakterer og eksamenskarakterer. Der gives standpunktskarakterer og  \r\n\r\n årskarakterer i hvert af de fag, hvori der til studentereksamen gives  \r\n\r\n årskarakterer. Karaktererne kan ledsages af et i ord affattet vidnesbyrd om  \r\n\r\n elevens anlæg for og arbejde i faget. Vidnesbyrd skal gives i de fag, hvor  \r\n\r\n karakteren er under 6, eller hvor der er tale om en væsentlig nedgang i faget  \r\n\r\n i forhold til den forudgående bedømmelse af standpunktet. </P>  \r\n\r\n<P>Standpunktskarakterer og vidnesbyrd (standpunktsbedømmelse) gives mindst  \r\n\r\n een gang i løbet af skoleåret. Lærerrådet kan beslutte, at  \r\n\r\n standpunktsbedømmelse gives to gange om året. I de fag, der afsluttes med  \r\n\r\n studentereksamen det pågældende år, skal der dog gives standpunktsbedømmelse  \r\n\r\n to gange om året af hensyn til elevernes mulighed for at vurdere og korrigere  \r\n\r\n deres standpunkt inden fastsættelsen af årskaraktererne. Årskarakterer og  \r\n\r\n eksamenskarakterer gives ved skoleårets slutning. Standpunktsbedømmelse skal  \r\n\r\n gives senest i marts måned. For at sikre ro om den første tids undervisning  \r\n\r\n må der i 1. gymnasieklasse ikke gives standpunktsbedømmelse inden 1.  \r\n\r\n december. </P>  \r\n\r\n<P>I forbindelse med afgivelse af standpunktsbedømmelse samt umiddelbart før  \r\n\r\n den endelige fastsættelse af årskaraktererne i de fag, der slutter med  \r\n\r\n studentereksamen det pågældende år, drøftes elevernes standpunkt på et  \r\n\r\n lærerforsamlingsmøde. </P>  \r\n\r\n<P>c. Terminsprøver og årsprøver m.v. </P>  \r\n\r\n<P>Terminsprøver i 3. gymnasieklasse og skriftlige årsprøver i 1. og 2.  \r\n\r\n gymnasieklasse afholdes efter reglerne i eksamensbekendtgørelsens § 22. I 1.  \r\n\r\n og 2. gymnasieklasse afholdes desuden mundtlige årsprøver, medmindre  \r\n\r\n undervisningen fortsætter og evalueres på anden måde. </P>  \r\n\r\n<P>Ifølge bekendtgørelserne om lærerråd, lærerforsamlinger og fællesudvalg af  \r\n\r\n 18. oktober 1978 og 26. november 1978 fastsætter lærerrådet ordning og omfang  \r\n\r\n af eventuelle mundtlige årsprøver. Lærerrådet fastsætter efter nedenstående  \r\n\r\n retningslinier klassernes arbejde i tiden efter, at undervisningen efter  \r\n\r\n normalt skema er ophørt og indtil sommerferien. </P>  \r\n\r\n<P>Eleverne bør inden de afsluttende prøver have mulighed for at prøve at gå  \r\n\r\n til eksamen gennem deltagelse i mundtlige årsprøver i henhold til  \r\n\r\n eksamensreglerne. Såfremt der kun afholdes sådanne årsprøver, anses 3  \r\n\r\n mundtlige prøver (incl. evt. officielle mundtlige eksaminer) for at være  \r\n\r\n minimum. </P>  \r\n\r\n<P>Lærer og elever kan også vælge at udnytte mulighederne for at afprøve  \r\n\r\n andre evalueringsformer ved afslutningen af 1. og 2. gymnasieklasse. Dele af  \r\n\r\n eksamensperioden kan f.eks. benyttes til udadrettede aktiviteter, der  \r\n\r\n hensigtsmæssigt kan placeres i denne periode, hvor der ikke læses efter  \r\n\r\n normalt skema. </P>  \r\n\r\n<P>Årsprøverne indgår i den evaluering af årets arbejde, som er vejledende  \r\n\r\n ved lærerforsamlingens behandling af elevernes oprykning. </P>  \r\n\r\n<P>På et lærerforsamlingsmøde ved skoleårets slutning behandles elevernes  \r\n\r\n oprykning i næste klasse. Dersom der ikke er enighed om, at en elev bør  \r\n\r\n fortsætte i næste klasse, drøfter lærerforsamlingen, hvilke råd der skal  \r\n\r\n gives den pågældende elev. Rektor skal skriftligt over for eleven eller, hvis  \r\n\r\n denne er under 18 år, over for forældremyndighedens indehaver referere det  \r\n\r\n eller de synspunkter, der er kommet til udtryk under drøftelserne.  Afgørelse  \r\n\r\n af, om eleven i sådanne tilfælde skal fortsætte i næste klasse, træffes af  \r\n\r\n eleven, eller hvis denne er under 18 år, af forældremyndighedens indehaver.  \r\n\r\n Eleven kan beslutte at rykke op i næste klasse trods lærerforsamlingens råd,  \r\n\r\n men har ikke krav på at gå en klasse om, medmindre lærerforsamlingen har  \r\n\r\n givet råd herom, og rektor har godkendt det. </P>  \r\n\r\n<P>II. Forsømmelser og konsekvenserne heraf. </P>  \r\n\r\n<P>Eleverne skal følge undervisningen i samtlige fag på den linje og gren, de  \r\n\r\n har valgt, herunder aflevere skriftlige arbejder og deltage i årsprøver ved  \r\n\r\n slutningen af 1. og 2. gymnasieklasse, jf. bekendtgørelse nr. 268 af 25. maj  \r\n\r\n 1984, § 28, stk. 3 (undervisningsbekendtgørelsen). </P>  \r\n\r\n<P>Skolen skal føre regnskab med elevernes forsømmelser, herunder manglende  \r\n\r\n udførelse af skriftlige opgaver, der indgår i undervisningen. Har en elev  \r\n\r\n forsømt undervisningen i et eller flere fag i væsentligt omfang, skal rektor  \r\n\r\n underrette eleven om eventuelle konsekvenser ved en fortsættelse af  \r\n\r\n forsømmelserne (1. advarsel). Fortsætter en elevs forsømmelser herefter, skal  \r\n\r\n rektor skriftligt underrette eleven, og hvis denne er under 18 år, tillige  \r\n\r\n forældremyndighedens indehaver om, at der kan blive tale om at tage forbehold  \r\n\r\n over for elevens tilmelding til eksamen ved skoleårets slutning (2. advarsel,  \r\n\r\n skriftlig). </P>  \r\n\r\n<P>Umiddelbart inden den 20. marts drøftes på et lærerforsamlingsmøde  \r\n\r\n forholdene for de elever, der har modtaget 2. advarsel. Såfremt rektor på  \r\n\r\n baggrund af elevens forsømmelser finder, at der bør tages forbehold ved  \r\n\r\n elevens tilmelding til eksamen, skal han indsende en indberetning herom til  \r\n\r\n direktoratet, jf. eksamensbekendtgørelsens § 7. I indberetningen indstilles,  \r\n\r\n om eleven efter rektors vurdering bør have adgang til at deltage i eksamen  \r\n\r\n ved skoleårets slutning. Hvis eleven går i 3. gymnasieklasse og indstilles  \r\n\r\n til eksamen, skal rektor yderligere angive, om eksamen bør aflægges på  \r\n\r\n normale eller på særlige vilkår. Indberetningen skal indeholde oplysning om  \r\n\r\n elevens forsømmelser, om advarslerne og om lærerforsamlingens udtalelse. Den  \r\n\r\n kan desuden indeholde oplysninger om baggrunden for forsømmelserne (sygdom,  \r\n\r\n familieproblemer, økonomiske vanskeligheder m.v.) og oplysning om elevens  \r\n\r\n bestræbelser på trods forsømmelser at være rimeligt forberedt. </P>  \r\n\r\n<P>Indberetningen bilægges en udtalelse fra eleven, medmindre denne ikke  \r\n\r\n ønsker at afgive en sådan. Direktoratet træffer afgørelse i sagen ud fra en  \r\n\r\n helhedsvurdering. </P>  \r\n\r\n<P>En elev, der ikke har fået direktoratets tilladelse til at deltage i  \r\n\r\n eksamen efter 1. eller 2. gymnasieklasse, kan ikke fortsætte i næste klasse.  \r\n\r\n</P>  \r\n\r\n<P>For en elev, der skal til eksamen på særlige vilkår, gælder følgende: </P>  \r\n\r\n<UL CLASS=PLAIN-LIST>  \r\n\r\n<LI>1) Eleven aflægger prøve i alle fag, der afsluttes i 3. gymnasieklasse,  \r\n\r\n og hvor der kan afholdes prøve efter reglerne i eksamensbekendtgørelsens § 2.  \r\n\r\n Eksamenskarakterer fra 1. og 2. gymnasieklasse, herunder årskarakterer  \r\n\r\n overført som eksamenskarakterer, bevares. </LI>  \r\n\r\n<LI>2) Eksamensopgivelserne udarbejdes efter de regler, der fastsættes af  \r\n\r\n direktoratet, og kan omfatte hele det undervisningsstof, der er læst efter  \r\n\r\n undervisningsbekendtgørelsen. </LI>  \r\n\r\n<LI>3) Eleven får ikke årskarakterer i 3. gymnasieklasse. Årskarakterer givet  \r\n\r\n i eksamensdag med aflagt prøve i 1. og 2. gymnasieklasse indføres ikke på  \r\n\r\n eksamensbeviset. </LI>  \r\n\r\n<LI>4) Eksamensresultatet er gennemsnittet af eksamenskaraktererne. </LI>  \r\n\r\n</UL>  \r\n\r\n<P>Ønsker eleven ikke at gå til eksamen på særlige vilkår på egen skole med  \r\n\r\n egne lærere som eksaminatorer, kan direktoratet efter rektors indstilling  \r\n\r\n give eleven mulighed for at aflægge den mundtlige del af eksamen på en af de  \r\n\r\n skoler/kurser, der afholder eksamen for privatister. </P>  \r\n\r\n<P>Har en elev meget store forsømmelser i den første del af skoleåret, kan  \r\n\r\n rektor, efter at reglerne for varsling i øvrigt er overholdt, forelægge sagen  \r\n\r\n for direktoratet. </P>  \r\n\r\n<P> Forsømmelser efter 20. marts. </P>  \r\n\r\n<P>Forsømmer en elev efter 20. marts, kan rektor, efter at reglerne for  \r\n\r\n varsling i øvrigt er overholdt, forelægge sagen for direktoratet. </P>  \r\n\r\n<P>Har en elev i 1. eller 2. gymnasieklasse af andre grunde end sygdom ikke  \r\n\r\n eller kun delvis deltaget i årsprøver, skal rektor sende indberetning herom  \r\n\r\n til direktoratet efter at have drøftet sagen med lærerforsamlingen. I  \r\n\r\n indberetningen indstilles, om eleven efter rektors vurdering bør have adgang  \r\n\r\n til at fortsætte i næste klasse. Indberetningen vedlægges en opgørelse over  \r\n\r\n elevens forsømmelser i hele skoleåret. Direktoratet træffer afgørelse i sagen  \r\n\r\n ud fra en helhedsvurdering. </P>  \r\n\r\n<P>Såfremt udeblivelse fra årsprøver skyldes sygdom eller lignende, skønner  \r\n\r\n rektor, om eleven skal aflægge sygeårsprøve eller undtagelsesvis kan få lov  \r\n\r\n at fortsætte i næste klasse uden at aflægge årsprøve. Elever, som af andre  \r\n\r\n grunde end sygdom ikke eller kun delvis har deltaget i eksamen, og elever,  \r\n\r\n som ikke har bestået eksamen, kan først gå til eksamen igen efter 1 års  \r\n\r\n forløb. </P>  \r\n\r\n<P>III. Meddelelser til hjemmene. </P>  \r\n\r\n<P>Kontakten mellem gymnasieskolen og hjemmene varetages ved afholdelse af  \r\n\r\n forældremøder, ved meddelelser om standpunktsbedømmelse og ved meddelelser om  \r\n\r\n forsømmelser m.v. </P>  \r\n\r\n<P>Forældremøderne afholdes med deltagelse af lærere, elever og disses  \r\n\r\n forældre mindst een gang om året. I I. gymnasieklasse kan det være  \r\n\r\n hensigtsmæssigt at afholde forældremøde allerede inden første  \r\n\r\n standpunktsmeddelelse for så tidligt som muligt at etablere kontakt mellem  \r\n\r\n forældre og skole. </P>  \r\n\r\n<P>Meddelelse om standpunktsbedømmelse, om årskarakterer og om  \r\n\r\n lærerforsamlingens eventuelle råd gives til eleven, og hvis denne er under 18  \r\n\r\n år, tillige til forældremyndighedens indehaver. </P>  \r\n\r\n<P>Hvis en elev, der er under 18 år, modtager 2. advarsel for forsømmelse,  \r\n\r\n gives forældremyndigheden meddelelse herom, f.eks. ved kopi af advarslen.  \r\n\r\n Ligeledes sendes kopi af eventuel indberetning til direktoratet til  \r\n\r\n forældremyndighedens indehaver, hvis eleven er under 18 år. </P>  \r\n\r\n<P>IV. Cirkulære af 1. februar 1980 om evaluering og meddelelser til hjemmene  \r\n\r\n ophæves hermed. </P>  \r\n\r\n<P>p.d.v. </P>  \r\n\r\n<P>Elsebeth Brander </P>  \r\n\r\n<P>undervisningsinspektør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19842207509"
        },
        {
            "displayName": "Entydig dokumentidentifikation",
            "displayValue": "CM033604"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22075"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "01/09/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Gymmasieskolerne og Højere Forberedelseseksamen"
        },
        {
            "displayName": "Ressortministeriets journalnummer",
            "displayValue": "Undervisningsmin. DGHF j.nr. 10-31-07/84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}