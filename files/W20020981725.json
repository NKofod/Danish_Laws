{
    "id": 153861,
    "title": "Ankestyrelsens principafgørelse A-23-02 om løntilskud - refusion - revalidering - dagpenge",
    "documentTypeId": "240",
    "isSagsforlobPeriodValid": true,
    "shortName": "KEN nr 9817 af 02/07/2002",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse A-23-02 om løntilskud - refusion - revalidering - dagpenge</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ansættelsen i virksomhedsrevalidering var undergivet de til enhver tid gældende regler om dagpenge under sygdom.</p>\r\n   <p class=\"TekstGenerel\">Arbejdsgiveren indtrådte således i retten til de sygedagpenge, den ansatte ville have været berettiget til, hvis der ikke var udbetalt løn under sygdom.</p>\r\n   <p class=\"TekstGenerel\">Der kunne ikke modregnes i det løntilskud arbejdsgiveren fik fra kommunen.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 614 af 26. juni 2001 - § 72, stk. 4</p>\r\n<p>Lov om en aktiv beskæftigelsesindsats - lovbekendtgørelse nr. 439 af 29. maj 2008 - § 63</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Der var bevilget løntilskud efter aktivlovens § 60 til erhvervsplan til voksenlærling, der skulle omskoles fra bager til smed. Arbejdsgiver udbetalte den fulde løn og differencen blev refunderet ved fremsendelse af lønsedler.</p>\r\n<p>Voksenlærlingen var sygemeldt 9 dage og arbejdsgiver havde modtaget refusion af sygedagpenge. Kommunen traf afgørelse om, at der skulle ske modregning af sygedagpengene i løntilskuddet.</p>\r\n<p>Arbejdsgivers advokat gjorde gældende, at arbejdsgiver havde tegnet forsikring i henhold til § 27 i dagpengeloven, og at han som følge deraf havde krav på dagpengerefusion.</p>\r\n<p>Det sociale nævn ophævede kommunens afgørelse, idet nævnet lagde vægt på, at voksenlærlingen var ansat i virksomhedsrevalidering med løntilskud ved arbejdsgiver, hvorefter ansættelsesforholdet var omfattet af de til enhver tid gældende regler om dagpenge under sygdom, jf. Socialministeriets vejledning om aktivloven pkt. 294 afsnit 2.</p>\r\n<p>Nævnet lagde endvidere til grund, at arbejdsgiver havde udbetalt løn under sygdom til voksenlærlingen, hvorefter arbejdsgiver i henhold til dagpengelovens § 26 indtræder i retten til de sygedagpenge voksenlærlingen ville have været berettiget til fra kommunen.</p>\r\n<p>Hertil anførte kommunen, at den fandt, der var tale om dobbeltydelse fra det offentlige for den omtalte periode.</p>\r\n<p>Det fremgår af dagpengelovens § 37, stk. 4, at der alene kan foretages modregning af ydelser efter dagpengeloven, såfremt kommunen har et retsligt krav på tilbagebetaling. Såfremt kommunen har udbetalt for meget i dagpenge eller refusion, og ydelsen er modtaget i god tro, vil kommunen ikke kunne modregne. Der er i henhold til dagpengelovgivningen alene adgang til modregning af ydelser efter dagpengeloven, delpension eller lov om social pension.</p>\r\n<p>Sagen blev behandlet i principielt møde med henblik på afklaring af hvorvidt reglen i aktivlovens § 72, stk. 4, \"at tilskuddet efter stk. 3 nedsættes med det beløb, som arbejdsgiveren har ret til efter lov om dagpenge ved sygdom eller fødsel\", finder tilsvarende anvendelse i en sag, hvor der i henhold til aktivlovens §§ 60-62 ydes løntilskud i forbindelse med virksomhedsrevalidering.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at der var grundlag for at ophæve kommunens afgørelse om modregning af refusion af sygedagpenge udbetalt til voksenlærling for perioden 2. marts 2001 til den 11. marts 2001 i lønrefusion i henhold til aftale om virksomhedsrevalidering.</p>\r\n<p>Begrundelsen for afgørelsen var, at voksenlærlingen var ansat i virksomhedsrevalidering med løntilskud ved arbejdsgiveren, hvorefter ansættelsesforholdet var omfattet af de til enhver tid gældende regler om dagpenge under sygdom, jf. Socialministeriets vejledning om aktivloven pkt. 294.</p>\r\n<p>Ankestyrelsen lagde vægt på, at arbejdsgiver havde udbetalt løn under sygdom til voksenlærlingen, hvorefter arbejdsgiver i henhold til dagpengelovens § 26 indtræder i retten til de sygedagpenge, voksenlærlingen ville have været berettiget til fra kommunen.</p>\r\n<p>Der fandtes ikke hjemmel, der i lighed med aktivlovens § 72, stk. 4 for ansatte i fleksjob, der kunne give adgang til at undlade refusion af sygedagpenge/modregne i løntilskud.</p>\r\n<p>Ankestyrelsen stadfæstede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 19. juni 2019, da der er kommet nye regler på området."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20020981725"
        },
        {
            "displayName": "Entydig dokumentidentifikation",
            "displayValue": "BS006661"
        },
        {
            "displayName": "Dato for indlæggelse",
            "displayValue": "20/06/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9817"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "02/07/2002"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200174-02"
        },
        {
            "displayName": "Stikord",
            "displayValue": "A-23-02"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}