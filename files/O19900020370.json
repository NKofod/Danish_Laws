{
    "id": 28522,
    "title": "Anerkendelse som erhvervssygdom med forbehold for - ikke konkret angivne - konkurrerende årsager.",
    "documentTypeId": "300",
    "isSagsforlobPeriodValid": true,
    "shortName": "FOU nr 1990.203",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n Den Sociale Ankestyrelse (DSA) havde godkendt A's forgiftningslidelse  \r\n\r\n efter arbejdsskadeforsikringsloven, men med forbehold for ikke  \r\n\r\n arbejdsbetinget  \r\n\r\n lidelse. Forbeholdet var begrundet med, at det fandtes overvejende  \r\n\r\n sandsynligt,  \r\n\r\n at der også var konkurrerende årsager til lidelsen, og (DSA) henviste i den  \r\n\r\n forbindelse til det langvarige tidsforløb fra ophør af A's udsættelse for  \r\n\r\n opløsningsmidler, og til lidelsen havde sat sig varige spor. DSA havde  \r\n\r\n efterfølgende oplyst, at der ikke var taget stilling til, hvilke  \r\n\r\n konkurrerende  \r\n\r\n årsager der havde haft indflydelse.  \r\n\r\n</P>  \r\n\r\n<P class=\"Resume\">  \r\n\r\n Afgørelsen blev truffet på grundlag af bestemmelsen i  \r\n\r\n arbejdsskadeforsikringsloven § 10, stk. 2, hvorefter en person, der har  \r\n\r\n pådraget sig en erhvervssygdom, har krav på ydelser efter loven, medmindre  \r\n\r\n det  \r\n\r\n anses for overvejende sandsynligt, at pågældendes sygdom skyldes andre  \r\n\r\n forhold  \r\n\r\n end de erhvervsmæssige. På baggrund af forarbejderne til denne bevisregel med  \r\n\r\n &quot;omvendt bevisbyrde&quot; anså ombudsmanden det for tvivlsomt, om DSA's  \r\n\r\n afgørelse  \r\n\r\n i A's sag var i overensstemmelse med bestemmelsen i lovens § 10, stk. 2.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden henstillede til DSA at genoptage sagen og træffe en  \r\n\r\n ny afgørelse. (J. nr. 1989-1608-031).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Anerkendelse som erhvervssygdom med forbehold for - ikke  \r\n\r\n konkret angivne - konkurrerende årsager.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Et fagforbund klagede for A  \r\n\r\n over en afgørelse fra Den Sociale Ankestyrelse. Ved afgørelsen anerkendte  \r\n\r\n ankestyrelsen A's forgiftningslidelse efter arbejdsskadeforsikringslovens  \r\n\r\n § 10, stk. 2, men med forbehold for ikke arbejdsbetinget lidelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsens afgørelse var  \r\n\r\n en ændring af en afgørelse fra Sikringsstyrelsen (nu Arbejdsskadestyrelsen),  \r\n\r\n som havde fundet, at A's lidelse ikke gav ham ret til ydelser efter  \r\n\r\n arbejdsskadeforsikringsloven.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsens forbehold for  \r\n\r\n ikke arbejdsbetinget lidelse var begrundet med, at det fandtes overvejende  \r\n\r\n sandsynligt, at der også er konkurrerende årsager til lidelsen.  \r\n\r\n Ankestyrelsen henviste i den forbindelse til det forholdsvis lange tidsforløb  \r\n\r\n fra ophør af udsættelsen for opløsningsmidler, og til lidelsen havde sat sig  \r\n\r\n varige spor.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Forbundets klage til mig  \r\n\r\n vedrørte det nævnte forbehold, idet forbundet ikke fandt, at der var  \r\n\r\n holdepunkter for at tage forbehold for konkurrerende årsager. Ankestyrelsen  \r\n\r\n havde ikke kunnet angive nogle sådanne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgik af  \r\n\r\n sagsmaterialet, at A, som er født i 1935, arbejdede på forskellige  \r\n\r\n skofabrikker  \r\n\r\n fra 1952 til 1965 og derefter på Dansk Eternitfabrik indtil september 1986.  \r\n\r\n Han  \r\n\r\n havde under sit arbejde indtil 1980, især i perioden indtil 1972, været udsat  \r\n\r\n for forskellige opløsningsmidler.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Han havde under arbejdet  \r\n\r\n akutte forgiftningssymptomer og havde ifølge anmeldelse til Sikringsstyrelsen  \r\n\r\n af 10. juni 1987 &quot;i de senere år&quot; fået tiltagende hukommelsesbesvær  \r\n\r\n og træthed.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A's helbredstilstand var  \r\n\r\n beskrevet i adskillige lægelige erklæringer. Af en psykologisk undersøgelse  \r\n\r\n fra juli 1987 fremgik det, at han havde en toksisk hjernelidelse af let til  \r\n\r\n middelsvær karakter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Pr. 1. april 1987 fik A  \r\n\r\n tilkendt mellemste førtidspension.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse til forbundet  \r\n\r\n uddybede ankestyrelsen sin afgørelse. Ankestyrelsen anførte, at den  \r\n\r\n væsentligste udsættelse var sket før 1972, og at udsættelsen var ophørt i  \r\n\r\n 1980. Forbeholdet for ikke arbejdsbetinget lidelse var taget på baggrund af  \r\n\r\n oplysningerne om eksposition og lidelsens opståen, og der var ikke taget  \r\n\r\n stilling til, hvilke konkurrerende årsager, der havde haft indflydelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Arbejdsskadestyrelsen anførte  \r\n\r\n i en udtalelse til mig:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er Arbejdsskadestyrelsens  \r\n\r\n opfattelse, at den sene fremkomst af skadelidtes symptomer på hjerneskade i  \r\n\r\n forhold  \r\n\r\n til den væsentlige udsættelse for opløsningsmidler før 1972 ikke støtter  \r\n\r\n antagelsen af, at skadelidtes demenssymptomer i hovedsagen skyldes udsættelse  \r\n\r\n for opløsningsmidler.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det bemærkes, at tilfældet i  \r\n\r\n sin tid blev afvist af Arbejdsskadestyrelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I sin udtalelse anførte Den  \r\n\r\n Sociale Ankestyrelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved Ankestyrelsens afgørelse  \r\n\r\n fik den skadelidte anerkendt den anmeldte forgiftningslidelse som  \r\n\r\n arbejdsskade, fordi den skadelidte i en længere årrække og i væsentlig grad  \r\n\r\n havde været relevant udsat for opløsningsmidler. Ved anerkendelsen tog  \r\n\r\n Ankestyrelsen dog forbehold for konkurrerende årsager i form af ikke  \r\n\r\n arbejdsbetinget lidelse. Begrundelsen for forbeholdet var, at der havde været  \r\n\r\n et forholdsvis langt tidsforløb mellem ophøret af udsættelse for  \r\n\r\n opløsningsmidler og til lidelsen havde sat sig varige spor, og det gjorde det  \r\n\r\n -  \r\n\r\n efter Ankestyrelsens vurdering - overvejende sandsynligt, at skadelidtes  \r\n\r\n sygdom også skyldes andre forhold end de erhvervsmæssige, f.eks. alder - uden  \r\n\r\n at disse med sikkerhed har kunnet angives. Ved Ankestyrelsens behandling af  \r\n\r\n sagen medvirkede der rådgivende lægelig sagkundskab.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter fornyet gennemgang af  \r\n\r\n sagen er det fortsat Ankestyrelsens opfattelse, at det forholdsvis lange  \r\n\r\n tidsforløb  \r\n\r\n mellem ophøret (i 1972) af udsættelsen for opløsningsmidler og til lidelsen  \r\n\r\n havde sat sig varige spor (ifølge anmeldelsen af 10. juni 1987 &quot;de  \r\n\r\n senere  \r\n\r\n år&quot;) taler afgørende imod, at skadelidtes demenssymptomer udelukkende  \r\n\r\n kan henføres til udsættelsen for opløsningsmidler. Med baggrund i  \r\n\r\n arbejdsskadeforsikringslovens  \r\n\r\n § 10, stk. 2, og de forudsætninger, der er angivet i § 1 i  \r\n\r\n Arbejdsskadestyrelsens  \r\n\r\n erhvervssygdomsbekendtgørelse, finder Ankestyrelsen derfor ikke grundlag for  \r\n\r\n at genoptage sagen, men finder at måtte henholde sig til den afgørelse, der  \r\n\r\n blev truffet den 13. april 1989.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det tilføjes, at  \r\n\r\n Ankestyrelsen også ved den fornyede gennemgang af sagen har rådført sig med  \r\n\r\n rådgivende lægelig sagkundskab.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter at have modtaget kopi  \r\n\r\n af udtalelserne påpegede forbundet i en skrivelse til mig, at A havde været  \r\n\r\n udsat for opløsningsmidler helt frem til 1980. Forbundet fandt fortsat ikke,  \r\n\r\n at  \r\n\r\n der kunne være tale om konkurrerende årsager til hans hjernelidelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter min gennemgang af sagen  \r\n\r\n udtalte jeg følgende i en skrivelse til forbundet:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Den Sociale  \r\n\r\n Ankestyrelse har ved sin afgørelse af 25. april 1989 anerkendt (A's)  \r\n\r\n hjernelidelse som en arbejdsskade efter arbejdsskadeforsikringslovens § 10,  \r\n\r\n stk. 1 og 2, og erhvervssygdomsfortegnelsens § 2, gruppe A. Lovens § 10, stk.  \r\n\r\n 2, har følgende indhold:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;En person, der har  \r\n\r\n pådraget sig en erhvervssygdom, har krav på ydelser efter loven, medmindre  \r\n\r\n det  \r\n\r\n anses for overvejende sandsynligt, at pågældendes sygdom skyldes andre  \r\n\r\n forhold  \r\n\r\n end de erhvervsmæssige.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Anerkendelsen er sket med  \r\n\r\n forbehold for ikke arbejdsbetinget lidelse. Om baggrunden herfor har  \r\n\r\n ankestyrelsen  \r\n\r\n navnlig henvist til det tidsrum, der forløb fra det tidspunkt, hvor (A's)  \r\n\r\n udsættelse for opløsningsmidler ophørte, og til lidelsen satte sig varige  \r\n\r\n spor. I udtalelsen til mig har ankestyrelsen i den forbindelse yderligere  \r\n\r\n henvist til § 1 i erhvervssygdomsfortegnelsen (Sikringsstyrelsens  \r\n\r\n bekendtgørelse  \r\n\r\n nr. 60 af 20. januar 1989), hvor det er anført:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;For at en sygdom kan  \r\n\r\n anerkendes som erhvervssygdom, skal følgende generelle betingelser være  \r\n\r\n opfyldt:  \r\n\r\n</P>  \r\n\r\n<P class=\"Litra\">  \r\n\r\n Den  \r\n\r\n skadelige påvirkning skal styrkemæssigt og tidsmæssigt svare til de  \r\n\r\n påvirkninger, for hvilke der er godtgjort en årsagsmæssig sammenhæng mellem  \r\n\r\n påvirkning og sygdom.  \r\n\r\n</P>  \r\n\r\n<P class=\"Litra\">  \r\n\r\n Der  \r\n\r\n skal være tale om et sygdomsbillede, der svarer til det sygdomsbillede, for  \r\n\r\n hvilket der er godtgjort en årsagsmæssig sammenhæng mellem påvirkning og  \r\n\r\n sygdom.  \r\n\r\n</P>  \r\n\r\n<P class=\"Litra\">  \r\n\r\n Der  \r\n\r\n må ikke være oplyst forhold, der gør det overvejende sandsynligt, at  \r\n\r\n sygdommen skyldes andre forhold end de arbejdsmæssige, jf.  \r\n\r\n arbejdsskadeforsikringslovens § 10, stk. 2.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Stk. 2. Hvis der er faktorer,  \r\n\r\n der ikke er arbejdsbetingede, men som antages at medvirke til sygdommen,  \r\n\r\n anerkendes  \r\n\r\n sygdommen som erhvervssygdom, idet der ved erstatningsudmålingen alene ydes  \r\n\r\n erstatning for den del af sygdommen, der skyldes den erhvervsmæssige  \r\n\r\n påvirkning. ...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er således ankestyrelsens  \r\n\r\n opfattelse, at (A's) hjernelidelse er forårsaget dels af de skadelige  \r\n\r\n påvirkninger fra arbejdet (udsættelse for opløsningsmidler), dels af forhold  \r\n\r\n hos ham selv, d.v.s. forhold, der ikke kan henføres til arbejdet.  \r\n\r\n Ankestyrelsen  \r\n\r\n har lagt vægt på, at lidelsen først satte sig varige spor forholdsvis lang  \r\n\r\n tid  \r\n\r\n efter udsættelsens ophør, og har derfor fundet, at dette &quot;med  \r\n\r\n overvejende  \r\n\r\n sandsynlighed taler for, at der også er konkurrerende årsager ... til  \r\n\r\n lidelsen&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er fast praksis i  \r\n\r\n Arbejdsskadestyrelsen og Den Sociale Ankestyrelse ved fastsættelsen af  \r\n\r\n erhvervsevnetabet at tage hensyn til en eventuel forudbestående lidelse hos  \r\n\r\n skadelidte, jf. arbejdsskadeforsikringsloven med kommentarer ved Asger Friis  \r\n\r\n og Ole Behn (1984) s. 188. Efter min opfattelse kan lovmedholdeligheden af  \r\n\r\n denne  \r\n\r\n praksis give anledning til tvivl. På denne baggrund havde jeg den 13. juni  \r\n\r\n 1988 en drøftelse med Sikringsstyrelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Et udvalg under  \r\n\r\n Socialministeriet har i betænkning nr. 1142/88, s. 318-319, nærmere redegjort  \r\n\r\n for sine overvejelser vedrørende den her omhandlede praksis.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg er bekendt med, at det er  \r\n\r\n Socialministeriets hensigt i den kommende folketingssamling at fremsætte  \r\n\r\n lovforslag til ændring af arbejdsskadeforsikringsloven vedrørende bl.a.  \r\n\r\n spørgsmålet om forudbestående lidelser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På denne baggrund har jeg  \r\n\r\n fortsat ikke fuldt tilstrækkeligt grundlag for at foretage videre vedrørende  \r\n\r\n den nævnte praksis, som myndighederne nu har fulgt i en meget lang periode,  \r\n\r\n jf. herved min tidligere omtale af spørgsmålet i Folketingets Ombudsmands  \r\n\r\n Beretning 1988, s. 178.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som det fremgår af det  \r\n\r\n anførte har Den Sociale Ankestyrelse i (A's) sag ved den konkrete  \r\n\r\n bevisbedømmelse  \r\n\r\n i forhold til den omtalte praksis fundet, at der &quot;med overvejende  \r\n\r\n sandsynlighed&quot; er konkurrerende årsager til (A's) lidelse, men har ikke  \r\n\r\n peget  \r\n\r\n på konkrete forhold.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bestemmelsen i arbejdsskadeforsikringslovens  \r\n\r\n § 10, stk. 2, indeholder en bevisregel med &quot;omvendt bevisbyrde&quot;.  \r\n\r\n Bestemmelsen blev indført ved lov nr. 272 af 26. maj 1976 på baggrund af en  \r\n\r\n EF-henstilling fra 1966. EF-henstillingen går ud fra, &quot;at enhver  \r\n\r\n lovgivning om erhvervssygdomme, for så vidt den er opbygget på grundlag af  \r\n\r\n fortegnelsessystemet, yder den forsikrede fordelen af en lovbestemt  \r\n\r\n formodning  \r\n\r\n med hensyn til de erhvervsbetingede årsager til den sygdom, han har pådraget  \r\n\r\n sig, for så vidt sygdommen er opført i fortegnelsen, og hans erhvervsmæssige  \r\n\r\n beskæftigelse bringer ham i berøring med det skadelige stof eller udsætter  \r\n\r\n ham  \r\n\r\n for den skadelige påvirkning, der efter fortegnelsen kan forårsage  \r\n\r\n sygdommen&quot;.  \r\n\r\n (Betænkning vedrørende arbejdsskadeforsikring nr. 792/1977, s. 75).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I bemærkningerne til  \r\n\r\n lovforslaget var det anført (Folketingstidende 1975-76, tillæg A, spalte  \r\n\r\n 3399f  \r\n\r\n ):  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Forslagets stk. 3  \r\n\r\n lovfæster denne formodning for de i bekendtgørelsen optagne sygdommes  \r\n\r\n erhvervsbetingethed. Kan den forsikrede sygdomsramte person herefter  \r\n\r\n godtgøre,  \r\n\r\n at hans sygdom er optaget i bekendtgørelsen, og at han i sit erhverv har  \r\n\r\n kontakt med den skadelige påvirkning, som kan fremkalde sygdommen, er han  \r\n\r\n berettiget til erstatning efter loven.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den forsikrede skal således  \r\n\r\n ikke, som efter gældende lov, godtgøre, at den skadelige påvirkning fra hans  \r\n\r\n erhverv  \r\n\r\n faktisk er sygdomsfremkalderen. Kun såfremt arbejdsgiveren  \r\n\r\n (forsikringsselskabet) kan  \r\n\r\n<I>  \r\n\r\n fremføre  \r\n\r\n sådanne forhold  \r\n\r\n</I>  \r\n\r\n , at det må anses for at være overvejende sandsynligt, at  \r\n\r\n andre forhold end erhvervet er årsag til sygdommen (omvendt bevisbyrde),  \r\n\r\n bortfalder den forsikredes erstatningskrav...&quot; (fremhævet af mig).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På denne baggrund må jeg anse  \r\n\r\n det for tvivlsomt, om ankestyrelsens afgørelse i (A's) sag er i  \r\n\r\n overensstemmelse  \r\n\r\n med bestemmelsen i arbejdsskadeforsikringslovens § 10, stk. 2.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har derfor henstillet til  \r\n\r\n ankestyrelsen at genoptage sagen og træffe en ny afgørelse.&quot;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/11/2003"
        },
        {
            "displayName": "Accession",
            "displayValue": "O19900020370"
        },
        {
            "displayName": "Entydig dokumentidentifikation",
            "displayValue": "AX005368"
        },
        {
            "displayName": "Dato for førstegangsindlæggelse",
            "displayValue": "03/11/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "203"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Socialministeriet"
        },
        {
            "displayName": "Underskriftdato",
            "displayValue": "01/01/1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Bevis, se også retspleje 1.4 og de enkelte retsforhold",
            "parents": [
                "Almindelige emner"
            ]
        },
        {
            "tag": "Bevisbyrde",
            "parents": [
                "Erstatning uden for kontraktforhold",
                "Årsagsforbindelse og adækvans",
                "Årsagsforbindelse"
            ]
        },
        {
            "tag": "Lov om arbejdsskadeforsikring, se også forvaltningsret 261.1",
            "parents": [
                "Erstatning uden for kontraktforhold",
                "Erstatningsberegning",
                "Personskade"
            ]
        },
        {
            "tag": "Fortolkning",
            "parents": [
                "Forvaltningsret",
                "Almindelige emner",
                "Hjemmelsspørgsmål"
            ]
        }
    ],
    "hasFobTags": true
}