{
    "id": 155638,
    "title": "Ankestyrelsens principafgørelse P-12-07 om pensionstillæg - bopælskrav - lejebolig - skat - ophold i udland - under 6 måneder",
    "documentTypeId": "240",
    "isSagsforlobPeriodValid": true,
    "shortName": "KEN nr 11205 af 28/11/2007",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-12-07 om pensionstillæg - bopælskrav - lejebolig - skat - ophold i udland - under 6 måneder</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En folkepensionist havde bevaret sin bopæl i Danmark under gentagne ophold i Østen. Folkepensionisten havde bevaret en lejebolig i Danmark og betalte skat i Danmark. Opholdene i Østen var under 1/2 år. Der kunne derfor udbetales pensionstillæg under ophold i udlandet.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 484 af 29. maj 2007 - § 3</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 53 af 31. august 2007 om folkepension efter lov om social pension -</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En folkepensionist havde igennem mange år opholdt sig en del af året i det samme land i udlandet. Folkepensionisten lejede et hus og opmagasinerede efterfølgende sit bohave i Østen, da han rejste tilbage til Danmark. I Danmark havde han en permanent lejebolig stående klar til indflytning.</p>\r\n<p>Kommunen traf afgørelse om, at folkepensionisten alene var berettiget til folkepensionens grundbeløb under opholdet i udlandet.</p>\r\n<p>Det sociale nævn stadfæstede kommunens afgørelse.</p>\r\n<p>Nævnet fandt, at folkepensionisten under sine årlige tilbagevendende rejser til det samme land i udlandet, ikke var berettiget til at få udbetalt pensionstillægget, men han kunne få udbetalt folkepensionens grundbeløb.</p>\r\n<p>Folkepensionisten anførte i klagen, at han havde opretholdt sin hidtidige lejlighed i Danmark. Han overholdt bestemmelsen om ikke at opholde sig over 6 måneder pr. år i udlandet. Han anførte endvidere, at der ikke var pligt til at melde flytning til det danske folkeregister, da han rejste til og fra udlandet. Hans postadresse var under hans ophold i udlandet uændret. En af hans personlige venner modtog fuld pension fra en anden kommune under sit ophold i udlandet på max. 6 måneder pr. år.</p>\r\n<p>Sagen blev behandlet i principielt møde med henblik på afklaring af, om en person, der gentagne gange midlertidigt opholdt sig i udlandet, kunne anses for at have bevaret fast bopæl i Danmark.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Folkepensionisten ansås for at have bevaret fast bopæl i Danmark under sit ophold i udlandet af mindre end 6 måneders varighed pr. år.</p>\r\n<p>Det betød, at folkepensionisten kunne få udbetalt pensionstillæg under opholdet i udlandet. Han opfyldte således betingelsen om fast bopæl her i landet under sine gentagne årlige ophold i udlandet.</p>\r\n<p>Ankestyrelsen lagde vægt på, at folkepensionisten havde bevaret sin lejebolig i Danmark, og at han betalte skat her i landet.</p>\r\n<p>Endelig opholdt han sig i udlandet under 6 måneder i løbet af et år.</p>\r\n<p>Ankestyrelsen vurderede således, at han, efter en konkret vurdering ikke kunne anses for at have opgivet bopæl i Danmark under sine gentagne ophold i udlandet.</p>\r\n<p>Ankestyrelsen ændrede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20071120525"
        },
        {
            "displayName": "Entydig dokumentidentifikation",
            "displayValue": "BS008432"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11205"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "28/11/2007"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6000235-07"
        },
        {
            "displayName": "Stikord",
            "displayValue": "P-12-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}