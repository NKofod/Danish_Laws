{
    "id": 62184,
    "title": "Cirkulære om ændring af lov om vurdering af landets faste ejendomme. ",
    "documentTypeId": "170",
    "isSagsforlobPeriodValid": false,
    "shortName": "CIR nr 192 af 15/09/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af lov om vurdering af  \r\n\r\n landets faste ejendomme. </H1>  \r\n\r\n<P></P>  \r\n\r\n<P CLASS=SUB-TITLE>(Til vurderingsrådene og kommunalbestyrelserne). </P>  \r\n\r\n<BR>  \r\n\r\n<P>I den udsendte lovbekendtgørelse nr. 363 af 1. juli 1976, der afløser  \r\n\r\n lovbekendtgørelse af 29. juli 1970, er indarbejdet de ændringer, der er  \r\n\r\n gennemført ved lov nr. 310 af 10. juni 1976. </P>  \r\n\r\n<P>Udover ændringer af redaktionel karakter er der ved loven af 10. juni 1976  \r\n\r\n sket ændringer i følgende paragraffer: </P>  \r\n\r\n<P CLASS=PUNKT> <B>1.</B> I § 2, stk. 2, nr. 1, er med virkning fra  \r\n\r\n årsomvurderingen pr. 1. april 1978 det mindstebeløb, afholdt til forbedringer  \r\n\r\n m.v., der udløser årsomvurdering, forhøjet fra 10.000 kr. til 25.000 kr. </P>  \r\n\r\n<P CLASS=PUNKT> <B>2.</B> I § 2, stk. 2, nr. 6, om omvurdering af ejendomme,  \r\n\r\n hvis værdi er steget som følge af offentlige foranstaltninger, er det i  \r\n\r\n overensstemmelse med hidtidig praksis blevet præciseret, at overførsel fra  \r\n\r\n landzone til byzone eller sommerhusområde, overførsel fra sommerhusområde til  \r\n\r\n byzone, uden at være omfattet af § 4A, samt dispensation til udstykning eller  \r\n\r\n bebyggelse i landzone, udløser omvurdering. Ændringen træder i kraft ved  \r\n\r\n årsomvurderingen pr. 1. april 1978. </P>  \r\n\r\n<P CLASS=PUNKT> <B>3.</B> I § 2, stk. 2, nr. 7, er der sket den tilføjelse,  \r\n\r\n at hvor der er sket væsentlig nedgang i en ejendoms forskelsværdi som følge  \r\n\r\n af nedrivning af bygninger, skal der automatisk ske omvurdering. Ændringen  \r\n\r\n træder i kraft </P>  \r\n\r\n<P>ved årsomvurderingen pr. 1. april 1978. </P>  \r\n\r\n<P CLASS=PUNKT> <B>4.</B> I § 2, stk. 2, nr. 8, er der i konsekvens af loven  \r\n\r\n om kommuneplanlægning (lov nr. 287 af 26. juni 1975), hvorved der bl.a.  \r\n\r\n åbnedes mulighed for at overføre ejendomme fra byzone eller sommerhusområde  \r\n\r\n til landzone, sket den tilføjelse, at også en sådan zoneændring automatisk  \r\n\r\n udløser omvurdering. Ændringen træder i kraft ved årsomvurderingen pr. 1.  \r\n\r\n april 1978. </P>  \r\n\r\n<P CLASS=PUNKT> <B>5.</B> I § 2, stk. 2, nr. 9, om omvurdering af nye  \r\n\r\n ejendomme, er det tydeliggjort, at også ejerlejligheder, der er opstået ved  \r\n\r\n en ejendoms opdeling i ejerlejligheder, samt nyopførte bygninger på lejet  \r\n\r\n grund, anses for nye ejendomme, som skal optages til vurdering. Ændringen  \r\n\r\n træder i kraft ved årsomvurderingen pr. 1. april 1978. </P>  \r\n\r\n<P CLASS=PUNKT> <B>6.</B> Der er sket ændringer i §§ 2, stk. 2, nr. 10, § 4,  \r\n\r\n stk. 1, sidste pkt., § 17, § 33, stk. 5, 1. pkt., § 38 og § 39, stk. 1. Disse  \r\n\r\n ændringer skal ses i sammenhæng med den ved lov nr. 243 af 12. maj 1976, om  \r\n\r\n bygnings- og boligregister, hvorved der er skabt mulighed for, at  \r\n\r\n vurderingsmyndighederne i det omfang, de nødvendige oplysninger findes i  \r\n\r\n registret, kan benytte dette som vurderingsgrundlag i stedet for de  \r\n\r\n vurderingsskemaer, der hidtil har skullet udfyldes af ejerne forud for hver  \r\n\r\n vurdering. </P>  \r\n\r\n<P>Ved 16. almindelige vurdering skal der dog udfyldes skemaer for samtlige  \r\n\r\n ejendomme, idet disse skemaer samtidig indeholder oplysninger, som skal  \r\n\r\n benyttes ved oprettelsen af bygnings- og boligregistret. For visse typer  \r\n\r\n ejendomme, f.eks. landbrugsejendomme, industriejendomme og ejerlejligheder  \r\n\r\n vil registret ikke foreløbig indeholde tilstrækkelige oplysninger, hvorfor  \r\n\r\n det indtil videre fortsat vil være nødvendigt at forlange vurderingsskema  \r\n\r\n udfyldt for disse ejendomme efter bestemmelse af ministeren for skatter og  \r\n\r\n afgifter. </P>  \r\n\r\n<P CLASS=PUNKT> <B>7.</B> Ved § 2, stk. 4, 4. pkt. og § 4, stk. 5, 2. pkt.,  \r\n\r\n er det fastsat, at udgifterne ved omvurdering efter begæring kun afholdes af  \r\n\r\n det offentlige, hvis ejendomsværdien eller grundværdien ansættes mindst 10  \r\n\r\n pct. lavere end ved nærmest forudgående vurdering. Den tidligere regel om, at  \r\n\r\n det offentlige betalte udgifterne til omvurdering efter udstykning, er  \r\n\r\n bortfaldet. § 2, stk. 4, træder i kraft ved årsomvurderingen pr. 1. april  \r\n\r\n 1978, og § 4, stk. 5, 2. pkt., pr. 1. april 1977. </P>  \r\n\r\n<P CLASS=PUNKT> <B>8.</B> I lovens § 7, nr. 5, er der med virkning fra 16.  \r\n\r\n almindelige vurdering pr. 1.april 1977 sket en udvidelse af kredsen af  \r\n\r\n trafikanlæg, der skal undtages fra vurdering, til også at omfatte sådanne  \r\n\r\n rutebilstationer, der betjener publikum på flere busruter, der udfører  \r\n\r\n rutetrafik med tilladelse i medfør af lovgivningen om buskørsel, samt  \r\n\r\n fragtcentraler, der er autoriseret i medfør af lov om godstransport med  \r\n\r\n motorkøretøjer. Undtagelsen fra vurdering er betinget af, at disse anlæg  \r\n\r\n opfylder de samme betingelser, som de øvrige anlæg, der er omfattet af § 7,  \r\n\r\n stk. 1, nr. 5. </P>  \r\n\r\n<P CLASS=PUNKT> <B>9.</B> Den hidtidige regel i § 8, stk. 3, 5. pkt., om at  \r\n\r\n rækkehuse, som tilhører boligselskaber og boligforeninger, kan vurderes som  \r\n\r\n selvstændige ejendomme, når de har selvstændige matrikelnumre, uanset at de  \r\n\r\n ifølge notering i matriklen skal udgøre en samlet ejendom, er ophævet med  \r\n\r\n virkning fra 16. almindelige vurdering pr. 1. april 1977. </P>  \r\n\r\n<P CLASS=PUNKT> <B>10.</B> Den i § 8, stk. 5, omhandlede endelige  \r\n\r\n administrative afgørelse af, om et areal skal vurderes som selvstændig  \r\n\r\n ejendom eller under anden ejendom er med virkning fra 1. juli 1976 henlagt  \r\n\r\n til ligningsrådet. </P>  \r\n\r\n<P CLASS=PUNKT> <B>11.</B> De nye §§ 16A og 21A vedrører vurderingen af  \r\n\r\n ejerlejligheder. § 16A bygger på nyere domspraksis med hensyn til ansættelsen  \r\n\r\n af ejerlejligheders grundværdi og stadfæster den praksis, der blev fastlagt  \r\n\r\n ved statens ligningsdirektorats cirkulære af 28. februar 1973. </P>  \r\n\r\n<P>Ved ansættelsen af de enkelte ejerlejligheders grundværdi ansættes først  \r\n\r\n en grundværdi for &quot;moderejendommen&quot;, hvorefter denne grundværdi  \r\n\r\n fordeles på de enkelte ejerlejligheder. Ved denne fordeling anvendes som  \r\n\r\n hovedregel fordelingstallet, hvis et sådant er fastsat. Er dette ikke  \r\n\r\n tilfældet, fordeles </P>  \r\n\r\n<P>grundværdien ligeligt på samtlige ejerlejligheder. I særlige tilfælde kan  \r\n\r\n fordelingstallet fraviges, hvis det fører til åbenbart urimelige resultater.  \r\n\r\n En fravigelse vil således kunne blive nødvendig, hvis anvendelsen af  \r\n\r\n hovedreglen måtte medføre, at der påhviler enkelte ejerlejligheder  \r\n\r\n uforholdsmæssigt store eller uforholdsmæssigt små andele i grundværdien.  \r\n\r\n Efter den ny bestemmelse i § 21A skal fradraget for forbedring i  \r\n\r\n ejerlejlighedens grundværdi fordeles efter tilsvarende regler. De ny  \r\n\r\n bestemmelser er trådt i kraft den 1. juli 1976. Det er som nævnt en  \r\n\r\n forudsætning for anvendelse af § 16A og § 21A, at der foretages en ansættelse  \r\n\r\n af moderejendommens grundværdi og fradrag for forbedringer. Den fornødne  \r\n\r\n hjemmel til at afkræve ejerforeninger de nødvendige oplysninger findes i §  \r\n\r\n 38, stk. 1, 2. pkt. </P>  \r\n\r\n<P CLASS=PUNKT> <B>12.</B> I §§ 22-24 er i det væsentlige foretaget  \r\n\r\n redaktionelle ændringer, men ændringsloven indeholder dog følgende nye  \r\n\r\n regler: </P>  \r\n\r\n<P>Af praktiske grunde er det i §22 bestemt,at vurderingsmændenes valgperiode  \r\n\r\n flyttes frem til 1. januar. Bestemmelsen træder i kraft den 1. januar 1979,  \r\n\r\n hvorfor indeværende valgperiode vil blive 3 år og 9 måneder. </P>  \r\n\r\n<P>Vurderingsformænd kan fra 1. april 1979 ikke længere tillige være  \r\n\r\n medlemmer af kommunalbestyrelser, herunder amtsråd, af ligningsrådet eller af  \r\n\r\n landsskatteretten. Indvælges en vurderingsformand i en kommunalbestyrelse,  \r\n\r\n eller bliver han medlem af ligningsrådet eller landsskatteretten, skal han  \r\n\r\n fratræde. Fratrædelsen sker samtidig med, at han indtræder i vedkommende  \r\n\r\n kommunalbestyrelse, ligningsrådet eller landsskatteretten. Den fratrådte  \r\n\r\n vurderingsformand skal snarest underrette ministeren for skatter og afgifter  \r\n\r\n om sin fratræden og skal endvidere underrette skyldrådsformanden med henblik  \r\n\r\n på eventuel udpegning af en midlertidig stedfortræder, jfr. lovens § 23, stk.  \r\n\r\n 3, 5. pkt. </P>  \r\n\r\n<P>En vurderingsformand, der første gang er udnævnt før 1. januar 1976, kan  \r\n\r\n dog fortsat være medlem af den kommunalbestyrelse, herunder amtsråd, hvori  \r\n\r\n han senest er indtrådt i året 1975. </P>  \r\n\r\n<P>Bestemmelserne om næstformænd for skyldrådene findes nu i § 24, stk. 3, 2.  \r\n\r\n pkt., idet formuleringen samtidig er ændret. Hidtil har skyldrådene selv  \r\n\r\n valgt deres næstformænd, jfr. finansministeriets bekendtgørelse nr. 227 af  \r\n\r\n 30. maj 1960 om valg af stedfortrædere for skyldrådsformænd. Denne  \r\n\r\n bestemmelse gælder fortsat. </P>  \r\n\r\n<P CLASS=PUNKT> <B>13.</B> I §§ 28 og 29A er der gennemført regler om de  \r\n\r\n tilfælde, hvor et medlem af en vurderingsmyndighed er udelukket fra at  \r\n\r\n deltage i vurderingen af en ejendom, samt om tavshedspligt. Herom henvises  \r\n\r\n til skattedepartementets vejledning af 8. juli 1976 SKD. I. j. nr. 607/1976.  \r\n\r\n §§ 28 og 29A er trådt i kraft den 1. juli 1976. </P>  \r\n\r\n<P CLASS=PUNKT> <B>14.</B> Der er med virkning fra 1. juli 1976 gennemført  \r\n\r\n nye regler for vurderingsrådenes besigtigelse i § 30, stk. 2, og i § 35, stk.  \r\n\r\n 2, er der skabt hjemmel for skyldrådenes besigtigelse af ejendomme. Der vil  \r\n\r\n af ligningsrådet blive udfærdiget en instruks for vurderings- og skyldrådenes  \r\n\r\n fremgangsmåde ved besigtigelse. Endvidere vil der blive taget skridt til at  \r\n\r\n udstyre vurderingsmyndighederne med legitimation. </P>  \r\n\r\n<P CLASS=PUNKT> <B>15.</B> Den hidtidige regel i § 38, stk. 3, om pålæg af  \r\n\r\n bøde for undladelse af indsendelse af et behørigt udfyldt og underskrevet  \r\n\r\n vurderingsskema er ophævet med virkning fra 1. juli 1976. </P>  \r\n\r\n<P CLASS=PUNKT> <B>16.</B> Reglen i § 39, stk. 2, om ejerens pligt til at  \r\n\r\n forelægge arealattest og matrikelkort er ophævet med virkning fra 16.  \r\n\r\n almindelige vurdering pr. 1. april 1977. </P>  \r\n\r\n<P CLASS=PUNKT> <B>17.</B> Den nye § 39A hjemler, at samtlige vurderingsråd  \r\n\r\n får kontormæssig bistand hos vedkommende kommune, omfattende såvel det  \r\n\r\n kontormæssige arbejde, som var omfattet af den ophævede § 26, som det arbejde  \r\n\r\n med vurderingsfortegnelser m.v., som var omfattet af den ophævede § 40, stk.  \r\n\r\n 1. Bestemmelsen er trådt i kraft pr. 1. juli 1976. </P>  \r\n\r\n<P>Der vil blive udfærdiget nærmere bestemmelser herom af  \r\n\r\n skattedepartementet. </P>  \r\n\r\n<P CLASS=PUNKT> <B>18.</B> § 40 er omredigeret og forenklet. § 40, stk. 1,  \r\n\r\n svarer til den tidligere § 40, stk. 2 og 3. Stk. 2 svarer til den tidligere §  \r\n\r\n 40, stk. 1, 1-3. pkt. De tidligere bestemmelser i § 40, stk. 1, 6. og 8.  \r\n\r\n pkt., om offentlig fremlæggelse af vurderingsfortegnelsen er erstattet af en  \r\n\r\n bestemmelse om, at offentligheden ved de almindeligevurderinger og  \r\n\r\n årsomvurderinger i en periode på mindst 14 dage ved personlig henvendelse  \r\n\r\n gratis kan gøre sig bekendt med vurderingen af ejendomme i kommunen.  \r\n\r\n Ændringen skyldes muligheden for overgang til ny teknik ved udskrivning af  \r\n\r\n vurderingsfortegnelser. </P>  \r\n\r\n<P>Kommunerne skal forud bekendtgøre tid og sted for denne adgang. Der er  \r\n\r\n ikke sket nogen ændring i den hidtidige adgang til at få vurderingsattest mod  \r\n\r\n betaling. Ændringerne træder i kraft ved 16. almindelige vurdering pr. 1.  \r\n\r\n april 1977. </P>  \r\n\r\n<P>Som følge af ophævelsen af den offentlige fremlæggelse af  \r\n\r\n vurderingsfortegnelsen er klagefristen i § 42, stk. 2, 1. pkt., ændret til  \r\n\r\n med virkning fra 16. almindelige vurdering pr. 1. april 1977 at være den 31.  \r\n\r\n december i vurderingsåret. Skulle særlige forhold, f.eks. af teknisk art,  \r\n\r\n bevirke en ekstraordinær forsinkelse af vurderingens afslutning eller  \r\n\r\n meddelelsen om vurderingsresultatet, vil klagefristen kunne udskydes i medfør  \r\n\r\n af § 42, stk. 4, 1. pkt. </P>  \r\n\r\n<P CLASS=PUNKT> <B>19.</B> Ved § 42, stk. 1, er det i overensstemmelse med  \r\n\r\n gældende praksis fastslået, at klage til skyldrådet også kan angå  \r\n\r\n vurderingsrådenes fordelinger samt vurderingsrådenes afgørelser efter § 33,  \r\n\r\n stk. 1. </P>  \r\n\r\n<P CLASS=PUNKT> <B>20.</B> Den i § 45, stk. 2, omhandlede fremlæggelse af en  \r\n\r\n fortegnelse over ansættelser m.v., som er ændret af skyldrådet uden klage,  \r\n\r\n erstattes ligeledes af en adgang til oplysning for offentligheden. Ifølge §  \r\n\r\n 46, stk. 2, regnes klagefristen i disse tilfælde fra den sidste dag,  \r\n\r\n offentligheden har adgang til oplysning. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 15. september  \r\n\r\n 1976. </I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n<P CLASS=MINISTER ALIGN=RIGHT>/ Mogens Winther. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/11/1976"
        },
        {
            "displayName": "Accession",
            "displayValue": "C19760019209"
        },
        {
            "displayName": "Entydig dokumentidentifikation",
            "displayValue": "CM021170"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "192"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "15/09/1976"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Min. f. skatter og afgifter j. nr. Skd. 4. 18-29/76."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}