{
    "id": 105471,
    "title": "1994 BR 5   BERETNING VEDRØRENDE TILSYNETS VIRKSOMHED I FOLKETINGSÅRET 1994-95    NR 5 1994-95, 1. SAMLING ",
    "documentTypeId": "370",
    "isSagsforlobPeriodValid": false,
    "shortName": "1994/1 BR 5",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 5 </P>  \r\n\r\n<P></P>  \r\n\r\n<P>Beretning vedrørende tilsynets virksomhed i folketingsåret 1994-95 <BR>  \r\n\r\n Nr 5 1994-95, 1. samling </P>  \r\n\r\n<P></P>  \r\n\r\n<P>Afgivet af det i henhold til grundlovens § 71, stk. 7, nedsatte tilsyn  \r\n\r\n</P>  \r\n\r\n<P></P>  \r\n\r\n<P>Afgivet: 19950928 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <I>I. Indledning</I>  </P>  \r\n\r\n<P>Tilsynet har i løbet af folketingsåret 1994-95 afholdt 7 møder og  \r\n\r\n behandlet en række sager, som dels ikke var afsluttede i forrige samling og  \r\n\r\n dels er opstået i løbet af folketingsåret. Tilsynet har stillet en række  \r\n\r\n spørgsmål til og afholdt samråd med justitsministeren og sundhedsministeren,  \r\n\r\n herunder om Retslægerådet, om mulighederne for at føre vidner i sager om  \r\n\r\n tvangsindlæggelse eller tvangstilbageholdelse og om forholdene for unge,  \r\n\r\n ekstremt syge psykiatriske patienter, jf. nedenfor i afsnit II og III.  \r\n\r\n Tilsynet har den 10. januar 1995 besøgt Bispebjerg Hospital,  \r\n\r\n Ungdomspsykiatrisk afdeling U. Tilsynet har den 25. april 1995 endvidere  \r\n\r\n besøgt Sct. Hans Hospital. Besøgene er nærmere omtalt nedenfor i afsnit IV og  \r\n\r\n V. Tilsynet har endelig den 20. september 1995 besøgt Københavns Amts Sygehus  \r\n\r\n i Glostrup, Psykiatrisk Afdeling P, og samme dato foretaget et uanmeldt besøg  \r\n\r\n på Sikringsafdelingen på Amtshospitalet i Nykøbing Sjælland. Referater af og  \r\n\r\n konklusioner til de 2 sidstnævnte besøg færdiggøres og offentliggøres i det  \r\n\r\n kommende folketingsår og omtales i tilsynets beretning for det kommende  \r\n\r\n folketingsår. Tilsynet har besluttet, at uanmeldte besøg kan indgå i  \r\n\r\n tilsynets besøgsvirksomhed, jf. nedenfor afsnit VI. Tilsynet finder det  \r\n\r\n hensigtsmæssigt, hvis der bliver rejst en forespørgselsdebat i Folketinget om  \r\n\r\n psykiatriområdet, jf. nedenfor afsnit VII. </P>  \r\n\r\n<P> <I>II. Samråd med og spørgsmål til justitsministeren </I></P>  \r\n\r\n<P>a. Vidneførsel </P>  \r\n\r\n<P>Tilsynet spurgte på baggrund af en konkret sag justitsministeren, om det  \r\n\r\n er en generel praksis, at der ikke føres eller tillades ført vidner i sager  \r\n\r\n om administrativ frihedsberøvelse. Justitsministeren svarede, at  \r\n\r\n retsplejeloven pålægger retten at udøve en vidtgående officialvirksomhed.  \r\n\r\n Bestemmelsen om bevisførelse indebærer ikke, at patienten udelukkes fra at  \r\n\r\n føre vidner til sit eget forsvar. Det er op til domstolene, der har ansvaret  \r\n\r\n for sagens oplysning, at træffe afgørelse herom. Justitsministeren havde  \r\n\r\n anmodet Den danske Dommerforening om en udtalelse. Dommerforeningen svarede,  \r\n\r\n at man ikke var bekendt med, at der gælder en speciel praksis på området.  \r\n\r\n Justitsministeren anmodede på opfordring af Dommerforeningen retterne i  \r\n\r\n Roskilde, Århus og Nykøbing Sjælland om en udtalelse. Retterne oplyste, at  \r\n\r\n der ikke er en speciel praksis på området. Tilsynet modtog først  \r\n\r\n justitsministerens svar få dage før beretningen skulle afgives. Tilsynet vil  \r\n\r\n undersøge sagen nærmere, idet tilsynet finder det afgørende, at psykiatriske  \r\n\r\n patienter reelt har samme adgang til at føre vidner som andre, især da der er  \r\n\r\n tale om et af de mest alvorlige indgreb, der overhovedet prøves ved  \r\n\r\n domstolene. </P>  \r\n\r\n<P> <I>b. Retslægerådet</I>  </P>  \r\n\r\n<P>Tilsynet spurgte justitsministeren, hvor ofte Retslægerådet ser en  \r\n\r\n psykiatrisk patient, før de afgiver udtalelse. Justitsministeren indhentede  \r\n\r\n en udtalelse fra Retslægerådet. Retslægerådet udtalte, at det fremgår af  \r\n\r\n Retslægerådets forretningsorden, at hvis det materiale, der er forelagt for  \r\n\r\n rådet, ikke skønnes at give et tilstrækkeligt grundlag for rådets bedømmelse  \r\n\r\n af sagen og et sådant grundlag ikke kan tilvejebringes på anden mere  \r\n\r\n hensigtsmæssig måde, lader rådet den person, sagen angår, undersøge af et  \r\n\r\n eller flere af rådets medlemmer eller sagkyndige. Rådet udtalte, at det både  \r\n\r\n i psykiatriske og somatiske sager er overordentlig sjældent, at sådanne  \r\n\r\n undersøgelser foretages, fordi det fornødne grundlag for rådets bedømmelse af  \r\n\r\n sagerne praktisk talt altid kan tilvejebringes på mere hensigtsmæssig måde.  \r\n\r\n</P>  \r\n\r\n<P>Tilsynet spurgte også justitsministeren, hvor ofte Retslægerådet afgiver  \r\n\r\n dissens i sager om psykiatri, og om der er en generel politik om ikke at  \r\n\r\n afgive dissens. Justitsministeren indhentede en udtalelse fra Retslægerådet,  \r\n\r\n der udtalte, at rådets erklæringer afgives i overensstemmelse med § 6, stk.  \r\n\r\n 2, i rådets forretningsorden, hvorefter de forskellige opfattelser fremgår af  \r\n\r\n rådets erklæringer, såfremt de, der deltager i sagens behandling, ikke er  \r\n\r\n enige i bedømmelsen. Der foreligger således ikke en (stiltiende) aftale om,  \r\n\r\n at udtalelser med dissens ikke skal afgives. Retslægerådet udtalte videre, at  \r\n\r\n der ikke foretages registrering af, i hvor mange sager der afgives dissens,  \r\n\r\n men at det er yderst sjældent, at det sker i sager om psykiatri. </P>  \r\n\r\n<P>Tilsynet vil i den kommende samling undersøge Retslægerådets rolle i sager  \r\n\r\n om psykiatriske patienter, herunder hvilke muligheder patienterne har for at  \r\n\r\n forholde sig til det materiale, som Retslægerådet udtaler sig på baggrund af.  \r\n\r\n Man kan også spørge, hvorfor en patient ikke kan gøre krav på at kunne møde  \r\n\r\n op for Retslægerådet, hvis udtalelser domstolene lægger meget stor vægt på  \r\n\r\n ved afgørelsen af sagerne, når patienterne kan møde ved domstolene. </P>  \r\n\r\n<P> <I>c. Den 2-delte kompetence</I>  </P>  \r\n\r\n<P>Tilsynet spurgte justitsministeren, om ministeren overvejer at ændre den  \r\n\r\n 2-delte kompetence på psykiatriområdet, så der ikke træffes afgørelse af  \r\n\r\n patientklagenævnet om tvangsmedicinering, før domstolene har afgjort  \r\n\r\n spørgsmålet om tvangsanbringelsens lovlighed. Justitsministeren udtalte, at  \r\n\r\n spørgsmålet om kompetenceforholdet efter psykiatriloven indgår i den  \r\n\r\n igangværende videnskabelige undersøgelse af psykiatriloven, og at dette  \r\n\r\n spørgsmål vil indgå i de kommende revisionsovervejelser. Tilsynet vil fortsat  \r\n\r\n følge sagen. </P>  \r\n\r\n<P> <I>III. Samråd med og spørgsmål til sundhedsministeren </I></P>  \r\n\r\n<P>a. Unge, ekstremt syge psykiatriske patienter </P>  \r\n\r\n<P>Tilsynet spurgte sundhedsministeren om forholdene for unge, ekstremt syge  \r\n\r\n psykiatriske patienter, herunder hvor langt arbejdet er kommet med små  \r\n\r\n skærmede afsnit. Ministeren svarede, at det af budgetforslaget for 1996 for  \r\n\r\n Hovedstadens Sygehusfællesskab fremgår, at man vil oprette et specialafsnit  \r\n\r\n for unge skizofrene som forsøg. Sundhedsministeriet har indledt drøftelser på  \r\n\r\n embedsmandsplan med Amtsrådsforeningen og Hovedstadens Sygehusfællesskab om  \r\n\r\n gennemførelsen af forsøget. Tilsynet vil følge sagen og i næste samling  \r\n\r\n spørge sundhedsministeren, om specialafsnittet er oprettet, hvad  \r\n\r\n overvejelserne er mundet ud i og hvad erfaringerne med afsnittet er. </P>  \r\n\r\n<P> <I>b. Fast vagt ved tvangsfikserede</I>  </P>  \r\n\r\n<P>Tilsynet spurgte sundhedsministeren, om det er lovligt, hvis den faste  \r\n\r\n vagt til en tvangsfikseret patient sidder lige uden for døren til det  \r\n\r\n værelse, hvor patienten er fikseret. Hvis dette er tilfældet, spurgte  \r\n\r\n tilsynet, hvorledes det sikres, at vagten ikke samtidig varetager andre  \r\n\r\n opgaver, f.eks. i forbindelse med at noget af afdelingens personale tilkaldes  \r\n\r\n til andre afdelinger i en nødsituation. </P>  \r\n\r\n<P>Sundhedsministeren svarede, at det fremgår af psykiatrilovens forarbejder,  \r\n\r\n at opsynet med en patient, der er tvangsfikseret med bælte, skal udføres  \r\n\r\n under hensyntagen til patientens egne ønsker og med respekt for dennes  \r\n\r\n værdighed og selvfølelse. Patienten skal således have ret til et vist  \r\n\r\n privatliv, når dette ikke er uforeneligt med hensynet til patientens  \r\n\r\n sikkerhed. Det vil derfor være i overensstemmelse med loven, at den faste  \r\n\r\n vagt af hensyn til patienten sidder uden for døren til det værelse, patienten  \r\n\r\n opholder sig på. Det er forudsat i lovgivningen, at vagten udelukkende  \r\n\r\n beskæftiger sig med den fikserede patient under fikseringen. Såfremt en vagt  \r\n\r\n samtidig varetager andre opgaver, hvilket medfører, at patienten ikke  \r\n\r\n overvåges, vil dette som udgangspunkt være i strid med loven. Tilsynet tager  \r\n\r\n til efterretning, at det som udgangspunkt er i strid med psykiatriloven, hvis  \r\n\r\n en fast vagt varetager andre opgaver end at overvåge 1 fikseret patient. </P>  \r\n\r\n<P> <I>c. Psykiateres tidsforbrug pr. patient</I>  </P>  \r\n\r\n<P>Tilsynet anmodede sundhedsministeren om at kommentere oplysninger i  \r\n\r\n pressen om, at psykiatere kun ser de patienter, der er indlagt på landets  \r\n\r\n psykiatriske afdelinger, ca. 5 minutter pr. uge, og anmodede ministeren om at  \r\n\r\n kommentere, om ministeren finder tidsforbruget rimeligt. Sundhedsministeren  \r\n\r\n henholdt sig til følgende udtalelse fra Sundhedsstyrelsen: </P>  \r\n\r\n<P>&#187;Sundhedsstyrelsen har fået oplyst, at der på et konkret hospital kun  \r\n\r\n anvendes 5,7 lægeminutter pr. uge pr. indlagt patient. </P>  \r\n\r\n<P>Sundhedsstyrelsen kan ikke udtale sig om, hvorvidt dette gælder for alle  \r\n\r\n psykiatriske afdelinger, men på baggrund af de meldinger, Sundhedsstyrelsen  \r\n\r\n modtager, bruges langt mindre lægetid på patienterne end de mål, der er  \r\n\r\n opstillet i redegørelsen vedrørende målsætninger for kvaliteten i  \r\n\r\n psykiatrien.&#171; </P>  \r\n\r\n<P>Tilsynet finder tidsforbruget uacceptabelt lavt. Tilsynet vil på ny  \r\n\r\n spørge, om ministeren finder tidsforbruget rimeligt, idet ministeren ikke har  \r\n\r\n svaret på denne del af spørgsmålet. </P>  \r\n\r\n<P> <I>IV. Besøg på Bispebjerg Hospital, Ungdomspsykiatrisk afdeling U</I>  \r\n\r\n</P>  \r\n\r\n<P>Tilsynet, som sædvanligvis hvert år foretager et eller flere  \r\n\r\n institutionsbesøg, besøgte den 10. januar 1995 Bispebjerg Hospital,  \r\n\r\n Ungdomspsykiatrisk afdeling U. Tilsynet ønskede på baggrund af en konkret sag  \r\n\r\n at vurdere forholdene for unge, ekstremt syge psykiatriske patienter. I  \r\n\r\n sammenhæng hermed har tilsynet overvejet den akutte modtagelse på  \r\n\r\n psykiatriske afdelinger af unge psykiatriske patienter. </P>  \r\n\r\n<P>Hospitalsmyndighederne havde klart og gentagne gange tilkendegivet, at der  \r\n\r\n ikke var tale om nogen optimal behandling af den pågældende patient og  \r\n\r\n påpeget, at der manglede et skærmet/lukket afsnit for unge, ekstremt syge  \r\n\r\n psykiatriske patienter, evt. etableret som en landsdels-/landsfunktion, samt  \r\n\r\n små kvalificerede efterbehandlingsregier i socialsektoren. Unge, ekstremt  \r\n\r\n syge psykiatriske patienter indlægges derfor på de almene, lukkede  \r\n\r\n voksenpsykiatriske modtageafdelinger sammen med patienter i alle aldre. </P>  \r\n\r\n<P>Besøget giver tilsynet anledning til nogle bemærkninger, som har generel  \r\n\r\n karakter. </P>  \r\n\r\n<P>Tilsynet finder det problematisk, at unge, ekstremt syge psykiatriske  \r\n\r\n patienter i behandlingsforløb indlægges på almene, lukkede voksenpsykiatriske  \r\n\r\n modtageafdelinger eller sammen med f.eks. autister, fordi der ikke findes et  \r\n\r\n mindre skærmet/lukket afsnit i hospitalssektoren for disse patienter, evt.  \r\n\r\n etableret på landdels-/landsplan. Behovet for en sådan afdeling er stort, men  \r\n\r\n behøver ikke at omfatte mange pladser, da der netop er tale om de alvorligste  \r\n\r\n tilfælde. </P>  \r\n\r\n<P>Tilsynet finder det værd at undersøge nærmere, om unge psykiatriske  \r\n\r\n patienter, der indlægges akut, skal indlægges på lukkede, voksenpsykiatriske  \r\n\r\n afdelinger, fordi der ikke findes afdelinger specielt til unge psykiatriske  \r\n\r\n patienter. </P>  \r\n\r\n<P>Tilsynet har udarbejdet et referat fra besøget, som indeholder en mere  \r\n\r\n detaljeret beskrivelse af besøget. </P>  \r\n\r\n<P> <I>V. Besøg på Sct. Hans Hospital</I>  </P>  \r\n\r\n<P>Tilsynet besøgte den 25. april 1995 Sct. Hans Hospital. Tilsynet ønskede  \r\n\r\n på baggrund af Ombudsmandens redegørelse af 15. februar 1995 om sine besøg på  \r\n\r\n Sct. Hans Hospital og omtale i pressen af problemer med narkohandel at besøge  \r\n\r\n institutionen. </P>  \r\n\r\n<P>Under besøget blev det oplyst, at normeringerne på Sct. Hans Hospital er  \r\n\r\n lavere end på andre sammenlignelige institutioner, specielt for så vidt angår  \r\n\r\n normeringen af læger. </P>  \r\n\r\n<P>Det blev endvidere oplyst, at ca. 1/3 af de ca. 100 patienter, der havde  \r\n\r\n været indlagt mere end 2 år, lægeligt set kunne udskrives, hvis der blev  \r\n\r\n etableret de rigtige omgivelser og personalenormeringerne fulgte med, men at  \r\n\r\n det ikke skete, da der ikke var adækvate udflytningspladser. </P>  \r\n\r\n<P>Tilsynet beså afsnit K 1, der er en lukket afdeling og ikke er renoveret.  \r\n\r\n K 1 er normeret til 14 patienter, men havde på grund af personalemangel alene  \r\n\r\n 9 patienter plus 2 i overbelægning. Der mangler i alt 5 ansatte ud af en  \r\n\r\n normering på 27. Det betyder en stor belastning af personalet. Uden for K 1  \r\n\r\n er der en indhegnet have, hvor patienterne kan gå ud efter tilladelse. I  \r\n\r\n enkelte tilfælde kunne det være vanskeligt at ledsage patienter under udgang  \r\n\r\n på grund af personalemangel, hvorfor hospitalet ikke kunne garantere, at alle  \r\n\r\n patienter kommer ud i fri luft hver dag, og der kunne af forskellige årsager  \r\n\r\n i nogle tilfælde gå nogen tid mellem, at patienterne kommer udenfor.  \r\n\r\n Patienterne får tilbud om at komme i fysioterapi 2 gange om ugen, men mange  \r\n\r\n benytter sig ikke af tilbudet, da de er meget dårlige. </P>  \r\n\r\n<P>Tilsynet beså også afsnit K 2, der er en åben afdeling. Det blev bl.a.  \r\n\r\n oplyst, at man havde etableret en forsøgsordning med de psykiatriske  \r\n\r\n plejehjem, således at Sct. Hans Hospital tager patienter, der er udskrevet  \r\n\r\n fra Sct. Hans Hospital til pågældende plejehjem, tilbage inden 1/2 år, hvis  \r\n\r\n plejehjemmet ikke kan klare patienten. </P>  \r\n\r\n<P>Tilsynet beså endelig afsnit M 6, der er en afdeling for psykotiske  \r\n\r\n patienter med misbrugsproblemer. Alle 20 patienter har dobbeltdiagnose, og  \r\n\r\n det blev oplyst, at det er vigtigt både at behandle sindssygdommen og  \r\n\r\n misbruget. </P>  \r\n\r\n<P>Besøget giver tilsynet anledning til nogle bemærkninger, som har generel  \r\n\r\n karakter. </P>  \r\n\r\n<P>Tilsynet finder det uacceptabelt, at patienterne ikke kan gøre krav på at  \r\n\r\n komme udenfor hver dag. </P>  \r\n\r\n<P>Tilsynet bemærkede, at miljøterapien på det lukkede afsnit, tilsynet  \r\n\r\n besøgte, fortrinsvis bestod i at få patienterne til at stå op og gå ind og  \r\n\r\n spise, samt at øvrig indsats udelukkende bestod i medicinering. </P>  \r\n\r\n<P>Tilsynet spurgte særligt til forholdene for patienter, der er  \r\n\r\n bæltefikserede. Af svarene fremgik, at patienterne ikke altid var under  \r\n\r\n overvågning af en fast vagt i selve lokalet. Det blev hævdet, at det  \r\n\r\n undertiden var nødvendigt af hensyn til patienten at placere vagten uden for  \r\n\r\n døren. Tilsynet finder herefter behov for en nærmere vurdering af praksis i  \r\n\r\n forhold til lovens ord og intentioner. </P>  \r\n\r\n<P>Tilsynet finder, at forholdene på flere afdelinger var uhyre trange, idet  \r\n\r\n patienterne på nogle afdelinger stadig ligger på 2-, 3- eller 4-sengsstuer.  \r\n\r\n Det var ikke indlysende, at afsnit M 6 faktisk var renoveret; specielt var  \r\n\r\n stuerne meget små, især når henses til, at en del er 2-sengsstuer. </P>  \r\n\r\n<P>Tilsynet finder det problematisk, at en lang række patienter ikke har  \r\n\r\n nogen adresse uden for Sct. Hans Hospital at vende tilbage til ved  \r\n\r\n udskrivning fra Sct. Hans Hospital. Det kan ikke udelukkes, at det forhold,  \r\n\r\n at en patient ikke har en bopæl uden for Sct. Hans Hospital, i sig selv kan  \r\n\r\n forlænge opholdet på institution, både fordi patienten måske ikke kan  \r\n\r\n forestille sig et liv uden for institutionen, men også fordi det - ubevidst -  \r\n\r\n kan være et moment, der tages i betragtning, når det overvejes, om en patient  \r\n\r\n kan udskrives. </P>  \r\n\r\n<P>Tilsynet finder det bemærkelsesværdigt, at man ikke skulle have eksempler  \r\n\r\n på patienter, der har påbegyndt et misbrug af stærkere rusmidler på Sct. Hans  \r\n\r\n Hospital. </P>  \r\n\r\n<P>Tilsynet har udarbejdet et referat fra besøget, som indeholder en mere  \r\n\r\n detaljeret beskrivelse af besøget. </P>  \r\n\r\n<P> <I>VI. Beslutning om uanmeldte besøg</I>  </P>  \r\n\r\n<P>Tilsynet har besluttet, at uanmeldte besøg kan indgå i tilsynets  \r\n\r\n besøgsvirksomhed. Tilsynet har endvidere besluttet, at formanden eller  \r\n\r\n næstformanden, evt. sammen med andre medlemmer, kan foretage besøg uden  \r\n\r\n forudgående forelæggelse for tilsynet. </P>  \r\n\r\n<P> <I>VII. Forespørgsel om psykiatriområdet</I>  </P>  \r\n\r\n<P>Tilsynet overvejer, hvilke tiltag der skal være med til yderligere at  \r\n\r\n styrke indsatsen for de psykiatriske patienter. Tilsynet finder det f.eks.  \r\n\r\n hensigtsmæssigt, hvis der bliver rejst en forespørgselsdebat i Folketinget om  \r\n\r\n psykiatriområdet. </P>  \r\n\r\n<P>Jan Petersen (S) nfmd. <I>Hans-Pavia Rosing (S) Anne Baastrup (SF) Bjørn  \r\n\r\n Elmquist (RV) Peter Duetoft (CD) Tove Fergo (V) Ulla Tørnæs (V) Pia  \r\n\r\n Christmas-Møller (KF)</I> fmd. <I>Jan Køpke Christensen (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/10/1995"
        },
        {
            "displayName": "Accession",
            "displayValue": "19941SR00005"
        },
        {
            "displayName": "Entydig dokumentidentifikation",
            "displayValue": "CL000568"
        },
        {
            "displayName": "Dato for førstegangsindlæggelse",
            "displayValue": "06/10/1995"
        },
        {
            "displayName": "Dato for indlæggelse",
            "displayValue": "06/10/1995"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "5"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}