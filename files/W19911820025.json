{
    "id": 36841,
    "title": "Rateforsikring - fradrag for præmie - begrænset skattepligtig. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18200 af 23/10/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En klager var fraflyttet Danmark i september 1989, hvor hans fulde  \r\n\r\n skattepligt ophørte. På en tidligere tegnet rateforsikring forfaldt præmien  \r\n\r\n for tiden 1. december 1989 til 1. december 1990 den 1. december 1989, og  \r\n\r\n præmien var indbetalt den 19. s.m. </I> </P>  \r\n\r\n<P> <I>Fradrag for præmien kunne ikke godkendes, jf. </I> </P>  \r\n\r\n<P> <I>pensionsbeskatningslovens § 54, hvorefter sådant fradrag kun kan  \r\n\r\n foretages af fuldt skattepligtige personer. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Rateforsikring - fradrag for præmie - begrænset  \r\n\r\n skattepligtig. (* 1) </H1>  \r\n\r\n<P></P>  \r\n\r\n<P>A klagede over, at de lokale skattemyndigheder havde forhøjet hans  \r\n\r\n selvangivne personlige indkomst for 1989 med 25.000 kr. Beløbet udgjorde  \r\n\r\n fradrag for præmie til rateforsikring, der ikke var godkendt, idet præmien  \r\n\r\n først var betalt efter ophør af den fulde skattepligt til Danmark. </P>  \r\n\r\n<P>Det forelå oplyst, at klageren i adskillige år havde indbetalt til en  \r\n\r\n rateforsikring i Statsanstalten for Livsforsikring. Præmiens forfaldsdato i  \r\n\r\n klageåret var den 1. december 1989, gældende for perioden 1. december 1989  \r\n\r\n til 1. december 1990. </P>  \r\n\r\n<P>Klageren og hans familie var fraflyttet Danmark den 14. september 1989 af  \r\n\r\n arbejdsmæssige årsager. Klageren havde påbegyndt sit arbejde i udlandet den  \r\n\r\n 1. august 1989, fra hvilken dato han var blevet skattepligtig til det  \r\n\r\n pågældende land. </P>  \r\n\r\n<P>Ved skrivelse af 4. december 1989 havde forsikringsselskabet rykket  \r\n\r\n klageren for indbetaling af præmie med 25.000 kr. - forfaldsdato 1. december  \r\n\r\n 1989, som snarest belejligt skulle indsendes til Statsanstaltens hovedkontor.  \r\n\r\n Betalingen skulle finde sted i danske kroner. Klageren havde indbetalt den  \r\n\r\n årlige ydelse til rateforsikringen den 19. december 1989. </P>  \r\n\r\n<P>De stedlige skattemyndigheder havde ved afgørelsen henvist til Told- og  \r\n\r\n Skattestyrelsens ligningsvejledning om &#187;Subjektiv skattepligt og  \r\n\r\n Dobbeltbeskatning&#171; for 1989, afsnit DB 3.1 om indkomstopgørelsen ved  \r\n\r\n begrænset skattepligt. Det fremgår heraf, at der ved indkomstopgørelsen kun  \r\n\r\n skal medtages de indtægter, der begrunder skattepligten, og at der i denne  \r\n\r\n indkomst kun kan fradrages udgifter i det omfang, de vedrører disse  \r\n\r\n indtægter. Under henvisning hertil havde myndighederne forhøjet klagerens  \r\n\r\n personlige indkomst med 25.000 kr. Endvidere var klageren gjort opmærksom på,  \r\n\r\n at der ikke fandtes lovhjemmel til at tillade en tilbagebetaling af den  \r\n\r\n indbetalte ratepension. </P>  \r\n\r\n<P>Klageren nedlagde over for Landsskatteretten principalt påstand om fradrag  \r\n\r\n for indbetalt rateforsikringspræmie for hele 1989 med 25.000 kr. </P>  \r\n\r\n<P>Subsidiært nedlagde klageren påstand om fradrag for indbetaling på  \r\n\r\n rateforsikringen for den forholdsmæssige del af året 1989 indtil 14.  \r\n\r\n september 1990. </P>  \r\n\r\n<P>Til støtte for sin principale påstand anførte klageren bl.a., at han i  \r\n\r\n forbindelse med forskudsopgørelsen i november/december 1989 ikke af  \r\n\r\n skattevæsenet var gjort opmærksom på, at den fratrukne præmie vedrørende  \r\n\r\n rateforsikringen ikke kunne godkendes. Ved en rettidig reaktion fra  \r\n\r\n skattemyndighederne kunne klageren have standset indbetalingerne inden  \r\n\r\n udgangen af indkomståret 1989. </P>  \r\n\r\n<P>Til støtte for sin subsidiære påstand anførte klageren bl.a., at der på  \r\n\r\n alle andre områder var foretaget en forholdsmæssig fordeling af indtægter og  \r\n\r\n udgifter, set i relation til fraflytningsdatoen den 14. september 1989. </P>  \r\n\r\n<P>Landsskatteretten bemærkede, at det af pensionsbeskatningslovens § 18  \r\n\r\n følger, at de i indkomståret forfaldne bidrag eller præmier til  \r\n\r\n pensionsordninger, omfattet af lovens kapitel 1, kan fradrages ved opgørelsen  \r\n\r\n af den skattepligtige indkomst. Endvidere følger det af reglen i § 54, at  \r\n\r\n denne fradragsret kun gælder for personer, der er fuldt skattepligtige her i  \r\n\r\n landet. </P>  \r\n\r\n<P>Under hensyn til, at forsikringspræmien for perioden 1. december 1989 til  \r\n\r\n 1. december 1990 først forfaldt i december måned og efter det tidspunkt, hvor  \r\n\r\n klageren var fraflyttet landet og hans fulde skattepligt hertil var ophørt,  \r\n\r\n fandt Landsskatteretten ikke grundlag for at tiltræde klagerens påstand om  \r\n\r\n fradrag for indbetalt præmie til rateforsikringen. Det bemærkedes herved, at  \r\n\r\n Landsskatteretten under hensyn til præmiens forfaldsdato ej heller fandt  \r\n\r\n grundlag for at tiltræde klagerens subsidiære påstand. Den påklagede  \r\n\r\n ansættelse blev herefter stadfæstet. </P>  \r\n\r\n<P>LV 1990, I 2.3.1. </P>  \r\n\r\n</DIV>",
    "isHistorical": false,
    "editorialNotes": [
        "(* 1)Afgørelsen er offentliggjort i t&s nyt 1991, nr. 23, side 1373."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911820025"
        },
        {
            "displayName": "Entydig dokumentidentifikation",
            "displayValue": "CA004776"
        },
        {
            "displayName": "Dato for indlæggelse",
            "displayValue": "20/11/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18200"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "23/10/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1991-5-273."
        },
        {
            "displayName": "Stikord",
            "displayValue": "RATEFORSIKRING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}