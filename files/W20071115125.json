{
    "id": 154562,
    "title": "Ankestyrelsens principafgørelse C-36-07 om forbrugsgode - sædvanligt indbo - hæve/sænke skrivebord",
    "documentTypeId": "240",
    "isSagsforlobPeriodValid": true,
    "shortName": "KEN nr 11151 af 28/11/2007",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse C-36-07 om forbrugsgode - sædvanligt indbo - hæve/sænke skrivebord</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Et skrivebord med elektrisk hæve/sænkefunktion kunne ikke anses for at være sædvanligt indbo, og kunne være et forbrugsgode.</p>\r\n   <p class=\"TekstGenerel\">Ankestyrelsen lagde vægt på, at der ikke fandtes dokumentation eller i øvrigt oplysninger, der tydede på, at et skrivebord med elektrisk hæve/sænkefunktion var så almindeligt udbredt, at de normalt fandtes i ethvert hjem, der måtte ønske det.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 1117 af 26. september 2007 - § 112 og § 113</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger led af Ehlers Danlos syndrom og havde ansøgt kommunen om et skrivebord med elektrisk hæve/sænkefunktion til administrative opgaver i hjemmet i forbindelse med frivilligt arbejde samt til computerarbejde og privat kontorarbejde.</p>\r\n<p>Kommunen gav afslag på bevilling af et skrivebord med elektrisk hæve/sænkefunktion med den begrundelse, at et skrivebord med elektrisk hæve/sænkefunktion var et sædvanligt indbo, som normalt fandtes i ethvert hjem, der måtte ønske det.</p>\r\n<p>Kommunen havde ved genvurderingen begrundet afgørelsen med, at kommunen havde henvendt sig til større firmaer med salg af kontormøbler. Det blev oplyst, at 8 ud af 10 skriveborde, der blev solgt til private, var med hæve/sænkefunktion, og størstedelen af disse var med elektrisk betjening</p>\r\n<p>Det sociale nævn tiltrådte kommunens afgørelse.</p>\r\n<p>Nævnet begrundede afgørelsen med, at et skrivebord med elektrisk hæve/sænkefunktion var et forbrugsgode, der normalt indgik i sædvanligt indbo, og som normalt fandtes i ethvert hjem, der måtte ønske det.</p>\r\n<p>Nævnet fandt endvidere på de foreliggende oplysninger i sagen, at et skrivebord med elektrisk hæve/sænkefunktion ikke i væsentlig grad kunne lette den daglige tilværelse i hjemmet, jf. dagældende § 97, stk. 1, nr. 2. Nævnet lagde herved vægt på oplysningerne om lidelsen og funktionsevnen, samt at bordet skulle benyttes til administrative opgaver i hjemmet i forbindelse med frivilligt arbejde. Det var oplyst, at bordet skulle bruges ca. 2 timer ugentligt.</p>\r\n<p>I klagen til Ankestyrelsen var det anført, at bevilling af et skrivebord med elektrisk hæve/sænkefunktion vurderedes som sag af principiel karakter. Afslaget var begrundet i, at et skrivebord med hæve/sænkefunktion kunne betragtes som et forbrugsgode, som normalt fandtes i ethvert hjem, der måtte ønske det.</p>\r\n<p>Ansøger anførte, at et sådant skrivebord ville kunne lette tilværelsen i stor grad og ville være et hjælpemiddel. Ansøger var bevilget stå/støttestol, og der var ikke tale om, at ansøger skulle benytte bordet ca. 2 timer om ugen, idet det korrekte var 2 timer dagligt, hvilket fremgik af den oprindelige ansøgning.</p>\r\n<p>Sagen blev behandlet i principielt møde med henblik på afklaring af, om et skrivebord med hæve-/sænkefunktion måtte anses for at være et forbrugsgode, der normalt indgik i sædvanligt indbo.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen traf på møde afgørelse om, at et skrivebord med elektrisk hæve/sænkefunktion var et forbrugsgode, men ikke kunne betragtes som sædvanligt indbo og hjemviste derfor sagen.</p>\r\n<p>Kommunen skulle foretage en konkret vurdering af, om ansøger på denne baggrund var berettiget til støtte efter servicelovens § 113 og træffe en ny afgørelse.</p>\r\n<p>Der var efter Ankestyrelsens opfattelse ikke tilstrækkeligt grundlag for at betragte et skrivebord med elektrisk hæve/sænkefunktion som sædvanligt indbo.</p>\r\n<p>Ved sædvanligt indbo skulle forstås forbrugsgoder, der normalt forefandtes i ethvert hjem, der måtte ønske det. Det drejede sig f.eks. om almindelige stole, borde, senge, telefoner, TV-apparater, videomaskiner, båndoptagere, standardcomputere m.v. Hvilke forbrugsgoder, der indgik i sædvanligt indbo, ville løbende ændres i takt med den almindelige samfundsudvikling.</p>\r\n<p>Ankestyrelsen lagde vægt på, at der ikke fandtes dokumentation eller i øvrigt oplysninger, der tydede på, at et skrivebord med elektrisk hæve/sænkefunktion var så almindeligt udbredt, at de normalt fandtes i ethvert hjem, der måtte ønske det.</p>\r\n<p>Ankestyrelsen lagde endvidere vægt på, at almindelige møbelfirmaer havde et begrænsede udvalg af skriveborde med elektrisk hæve/sænkefunktion.</p>\r\n<p>Ankestyrelsen havde ikke ved yderligere undersøgelser, bl.a. ved henvendelse til Danmarks Statistik, kunnet få belyst, i hvor stort omfang skriveborde med elektrisk hæve/sænkefunktion var udbredte i befolkningen.</p>\r\n<p>Ankestyrelsen ændrede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principmeddelelse er kasseret den 23. november 2022, da den ikke længere har vejledningsværdi.\r\n"
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20071115125"
        },
        {
            "displayName": "Entydig dokumentidentifikation",
            "displayValue": "BS007360"
        },
        {
            "displayName": "Dato for indlæggelse",
            "displayValue": "24/11/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11151"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "28/11/2007"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3500209-07"
        },
        {
            "displayName": "Stikord",
            "displayValue": "C-36-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}