{
    "id": 137407,
    "title": "Pressenævnets kendelse i sag nr. 11-70/70",
    "documentTypeId": "240",
    "isSagsforlobPeriodValid": true,
    "shortName": "KEN nr 9182 af 24/05/2011",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 11-70/70</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Klager – Dansk Tamilsk Forum – klagede over artiklen ”Viborg blandet ind i tamil-strid” i Viborg Stifts Folkeblad på viborg-folkeblad.dk.</p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">Det lægges til grund, at avisen og Dansk Tamilsk Forum var enige om at berigtige oplysningen om en tilknytning til De Tamilske Tigre.</span>\r\n   </p>\r\n   <p class=\"TekstGenerel\">\r\n      <span class=\"Bold\">Det følger af de vejledende regler for god presseskik, at berigtigelse af urigtige meddelelser skal finde sted på redaktørens eget initiativ, hvis og så snart kendskab til fejl af betydning i de bragte meddelelser indgår.</span> <span class=\"Bold\">Berigtigelsen skal foretages i en sådan form, at læserne får mulighed for at blive opmærksom på berigtigelsen, jf. punkt A.7.</span></p>\r\n   <p class=\"TekstGenerel\">\r\n      <span class=\"Bold\">Pressenævnet finder ikke grundlag for at fastslå, at formuleringen eller placeringen af rettelsen ”Tamilsk Forum uden forbindelse til Tigrene” den 31. januar 2011 på side 12 ikke var i en sådan form, at læserne ikke fik fornøden mulighed for at blive opmærksomme på rettelsen.</span> <span class=\"Bold\">Nævnet udtaler ikke kritik af papirudgivelsen Viborg Stifts Folkeblad.</span></p>\r\n   <p class=\"TekstGenerel\">For så vidt angår berigtigelsen på viborg-folkeblad.dk, bemærker Pressenævnet, at nævnet i sin årsberetning for 2005 præciserede praksis vedrørende offentliggørelse på internettet. En kendelse bør bringes i mediet i en periode, der svarer til den tid, i hvilken den påklagede artikel har været bragt, og der bør oprettes et link til kendelsen fra artiklen, hvis denne fortsat bringes på hjemmesiden.</p>\r\n   <p class=\"TekstGenerel\">\r\n      <span class=\"Bold\">Pressenævnet finder, at det af hensyn til læsere af de oprindelige artikler med fejlen var hensigtsmæssigt at bringe artiklen ”Forum uden forbindelse til Tigrene”, da læsere af artiklerne den 3. januar 2011 ikke på ny kan forventes at klikke ind på artiklerne og på den måde blive gjort bekendt med en rettelse.</span> <span class=\"Bold\">Nævnet finder imidlertid, at viborg-folkeblad.dk i tillæg til artiklen burde have indarbejdet en rettelse i artiklerne ”Viborg centrum i tamilsk strid” og ”Omstridt tamiler-leder har besøgt Viborg” af 3. januar 2011, da disse stadig er tilgængelige på avisens hjemmeside.</span> <span class=\"Bold\">Nye læsere får således ikke tilstrækkelig mulighed for at blive opmærksom på rettelsen, og </span><span class=\"BoldItalic\">nævnet udtaler kritik</span><span class=\"Bold\"> af viborg-folkeblad.dk for ikke at foretage en behørig berigtigelse.</span> <span class=\"Bold\">Hertil kommer, at [Person A] både den 31. januar og 21. marts 2011 gjorde avisen opmærksom på forholdet.</span></p>\r\n   <p class=\"TekstGenerel\">\r\n      <span class=\"Bold\">I medfør af medieansvarslovens § 49 pålægger Pressenævnet herefter den ansvarshavende redaktør af viborg-folkeblad.dk at offentliggøre et kendelsesresume.</span>\r\n   </p>\r\n</div>\r\n<p class=\"Tekst\" style=\"text-align: left;\">Dansk Tamilsk Forum har ved talsmand [Person A] klaget til Pressenævnet over en berigtigelse i Viborg Stifts Folkeblad den 31. januar 2011 og på viborg-folkeblad.dk den 6. april 2011, som, organisationen mener, er utilstrækkelig.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">Viborg Stifts Folkeblad bragte (på side 15) den <span class=\"Underline\">3. januar 2011</span> en artikel under overskriften ”<span class=\"Italic\">Viborg blandet ind i tamil-strid</span>” og underoverskriften ”<span class=\"Italic\">To tamilske organisationer i bitter strid.</span> <span class=\"Italic\">Lederen for den ene har netop været i Viborg”</span>. Af artiklen fremgik følgende:</p>\r\n<p class=\"Tekst\" style=\"text-align: left;\">”VIBORG: Der er ikke meget jule- og nytårsfred over en pressemeddelelse som Dansk Tamilsk Forum, der har tilknytning til De Tamilske Tigre, har udsendt vedrørende en anden tamilsk organisation, Tamil Makkal Viduthalai Pulikal (TMVP).</p>\r\n<p class=\"Tekst\" style=\"text-align: left;\">Dansk Tamilsk Forum beklager, at lederen for TMVP, Pillayan, lige nu »rejser frit rundt i Danmark«. »Tigrene« kalder TMVP for »en paramilitær organisation«, der som tilknyttet den srilankanske regering benytter sig af mord, bortførelser og andre overgreb mod andre tamiler.</p>\r\n<p class=\"Tekst\" style=\"text-align: left;\">Dansk Tamilsk Forum mener også, at Pillayan personligt har henrettet nogle bortførte, tamilske hjælpearbejdere.</p>\r\n<p class=\"Tekst\" style=\"text-align: left;\">…</p>\r\n<p class=\"Tekst\" style=\"text-align: left;\">\r\n   <span class=\"Italic\">Gensidige beskyldninger</span>\r\n</p>\r\n<p class=\"Tekst\" style=\"text-align: left;\">Hvad der konkret er fup og fakta i sagen er vanskeligt at få overblik over.</p>\r\n<p class=\"Tekst\" style=\"text-align: left;\">…</p>\r\n<p class=\"Tekst\" style=\"text-align: left;\">Beskyldningerne mod både TMVP og organisationens leder er – mener Mathi Kumar – en del af en politisk strid om mål og midler, der skiller de to tamilske organisationer.</p>\r\n<p class=\"Tekst\" style=\"text-align: left;\">Begge beskyldes af det internationale samfund for brutal og morderisk fremfærd. De Tamilske Tigre står således på den internationale terrorliste. Til stor fortrydelse for »tigrene«.”</p>\r\n<p class=\"Tekst\" style=\"text-align: left;\">Samme dag på viborg-folkeblad.dk bragte avisen under overskriften <span class=\"Italic\">”Viborg centrum i tamilsk strid”</span>, hvoraf bl.a. følgende fremgik:</p>\r\n<p class=\"Tekst\" style=\"text-align: left;\">”En pressemeddelelse fra Dansk Tamilsk Forum, der har tilknytning til oprørsbevægelsen De Tamilske Tigre, skælder nemlig voldsomt ud på en anden tamilsk organisation, Tamil Makkal Viduthalai Pulikal (TMVP).</p>\r\n<p class=\"Tekst\" style=\"text-align: left;\">\r\n   <span class=\"Italic\">Anklager leder for at være morder</span>\r\n</p>\r\n<p class=\"Tekst\" style=\"text-align: left;\">Tigrene er harme over, at lederen for TMVP, Pillayan, lige nu »rejser frit rundt i Danmark«.”</p>\r\n<p class=\"Tekst\" style=\"text-align: left;\">viborg-folkeblad.dk bragte endvidere artiklen ”<span class=\"Italic\">Omstridt tamiler-leder har besøgt Viborg</span>”, hvoraf bl.a. følgende fremgik:</p>\r\n<p class=\"Tekst\" style=\"text-align: left;\">”Her er Viborg blevet midtpunkt i en strid mellem organisationen Dansk Tamilsk Forum, der i realiteten støtter oprørsbevægelsen De Tamilske Tigre og organisationen TMVP.</p>\r\n<p class=\"Tekst\" style=\"text-align: left;\">\r\n   <span class=\"Italic\">Anklager leder for mord</span>\r\n</p>\r\n<p class=\"Tekst\" style=\"text-align: left;\">TMVP og dets leder Pillayan, er ifølge Tigrene leder en paramilitær organisation, der benytter sig af mord, bortførelser og overgreb mod andre tamiler.</p>\r\n<p class=\"Tekst\" style=\"text-align: left;\">Dansk Tamilsk Forum mener også, at Pillayan personligt har henrettet nogle bortførte, tamilske hjælpearbejdere. Angiveligt skulle TMVP have kontor i Danmark, nærmere bestemt i Viborg.”</p>\r\n<p class=\"Tekst\" style=\"text-align: left;\">[Person A] klagede ved e-mail af <span class=\"Underline\">27. januar 2011</span> til avisen. I e-mailen var indsat links til de påklagede artikler på viborg-folkeblad.dk. Af klagen fremgik bl.a. følgende:</p>\r\n<p class=\"Tekst\" style=\"text-align: left;\">”I skriver at Dansk Tamilsk Forum har tilknytning til De Tamilske Tigre, som er på EU’s terrorliste, men Dansk Tamilsk Forum er en selvstændig demokratisk organisation, uden nogen tilknytning til andre organisationer. Dansk Tamilsk Forum arbejder hovedsageligt for en genoprettelse af Tamil Eelam, som er tamilernes land på øen, der i dag kaldes Sri Lanka. Vi vil desuden gøre jer opmærksom på at organisationen, De Tamilske Tigre, ifølge Sri Lankas regering, ikke eksisterer længere.</p>\r\n<p class=\"Tekst\" style=\"text-align: left;\">…”</p>\r\n<p class=\"Tekst\" style=\"text-align: left;\">Viborg Stifts Folkeblad bragte den <span class=\"Underline\">31. januar 2011</span> (på side 12) under overskriften ”<span class=\"Italic\">Tamilsk Forum uden forbindelse til tigrene</span>” følgende artikel:</p>\r\n<p class=\"Tekst\" style=\"text-align: left;\">”VIBORG: I forbindelse med en omtale af en fremtrædende tamilsk/srilankansk politikers julebesøg i Viborg, skrev vi, at organisationen Dansk Tamilsk Forum har tilknytning til De Tamilske Tigre. Det afviser [Person A], der er talsmand for Dansk Tamilsk Forum. Forummet er »en selvstændig demokratisk organisation«, der arbejder for en selvstændig tamilsk stat på øen Sri Lanka, oplyser han. Han peger desuden på, at De Tamilske Tigre ifølge Sri Lankas regering ikke længere eksisterer.”</p>\r\n<p class=\"Tekst\" style=\"text-align: left;\">Samme dag gjorde [Person A] pr. e-mail avisen opmærksom på, at der endnu ikke var bragt en rettelse på viborg-folkeblad.dk. Han gjorde endvidere opmærksom på, at Dansk Tamilsk Forum bl.a. ønskede en forsideartikel med klagebrevet.</p>\r\n<p class=\"Tekst\" style=\"text-align: left;\">[Person A] klagede igen ved e-mail af 26. februar 2011 og rykkede avisen for svar den 21. marts 2011 med henvisning til de to internetartikler, der var uændrede. Pressenævnet modtog den 30. marts 2011 klagen og sendte ved brev af 5. april 2011 klagen til avisen.</p>\r\n<p class=\"Tekst\" style=\"text-align: left;\">viborg-folkeblad.dk bragte den <span class=\"Underline\">6. april 2011</span> følgende under overskriften ”<span class=\"Italic\">Forum uden forbindelse til Tigrene</span>” og underoverskriften ”<span class=\"Italic\">Folkebladet vil præcisere at Dansk Tamilsk Forum er en selvstændig organisation, der arbejder for en selvstændig, tamilsk stat på Sri Lanka</span>”:</p>\r\n<p class=\"Tekst\" style=\"text-align: left;\">”VIBORG: I forbindelse med omtalen af en fremtrædende tamilsk/srilankansk politikers julebesøg i Viborg i fjor, skrev folkebladet, at organisationen Dansk Tamilsk Forum har tilknytning til organisationen De Tamilske Tigre.</p>\r\n<p class=\"Tekst\" style=\"text-align: left;\">Det afviser [Person A], der er talsmand for Dansk Tamilsk Forum. Forummet er »en selvstændig, demokratisk organisation«, der arbejder for en selvstændig, tamilsk stat på Sri Lanka, siger han.</p>\r\n<p class=\"Tekst\" style=\"text-align: left;\">Han peger desuden på, at De Tamilske Tigre ifølge Sri Lankas regering ikke længere eksisterer.”</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 Dansk Tamilsk Forums synspunkter</span>\r\n</p>\r\n<p class=\"Tekst\" style=\"text-align: left;\">Talsmand [Person A] har anført, at avisen har bragt en forkert oplysning om, at Dansk Tamilsk Forums tilknytning til De Tamilske Tigre, der er på EU’s terrorliste. Oplysningen er skadelig, og organisationen er blevet kontaktet af dets medlemmer.</p>\r\n<p class=\"Tekst\" style=\"text-align: left;\">På trods af rettelserne er Dansk Tamilsk Forum imidlertid fortsat i dårligt lys, da det ikke fremgår af rettelserne, at avisen har bragt en forkert oplysning om Dansk Tamilsk Forums tilknytning til De Tamilske Tigre. Avisens læsere vil opfatte rettelsen som avisen ords mod klagers, da det er talsmanden for Dansk Tamilsk Forum, der afviser påstanden. Det bør fremgå af rettelserne, at avisen beklager den forkerte oplysning, idet avisen ikke har dokumentation for sin påstand.</p>\r\n<p class=\"Tekst\" style=\"text-align: left;\">Rettelsen på viborg-folkeblad.dk i april måned er sket uden at indsætte et link fra rettelsen til artiklen med de forkerte oplysninger. Som læser af den oprindelige artikel vil man derfor ikke blive gjort opmærksom på rettelsen. Avisens håndtering er kritisabel.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 Avisens synspunkter</span>\r\n</p>\r\n<p class=\"Tekst\" style=\"text-align: left;\">Viborg Stifts Folkeblad har anført, at omtalen den 3. januar 2011 medførte en del henvendelser. Avisen bragte derfor en rettelse den 31. januar 2011. Ved en fejl blev rettelsen ikke bragt på internetavisen. I forlængelse af klagen til Pressenævnet blev dette straks rettet.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget:</p>\r\n<p class=\"Tekst\" style=\"text-align: left;\">Jesper Rothe, Hans Peter Blicher, Kaare R. Skou og Karsten Kolding.</p>\r\n<p class=\"Tekst\" style=\"text-align: left;\">Det lægges til grund, at avisen og Dansk Tamilsk Forum var enige om at berigtige oplysningen om en tilknytning til De Tamilske Tigre.</p>\r\n<p class=\"Tekst\" style=\"text-align: left;\">Det følger af de vejledende regler for god presseskik, at berigtigelse af urigtige meddelelser skal finde sted på redaktørens eget initiativ, hvis og så snart kendskab til fejl af betydning i de bragte meddelelser indgår. Berigtigelsen skal foretages i en sådan form, at læserne får mulighed for at blive opmærksom på berigtigelsen, jf. punkt A.7.</p>\r\n<p class=\"Tekst\" style=\"text-align: left;\">Pressenævnet finder ikke grundlag for at fastslå, at formuleringen eller placeringen af rettelsen ”Tamilsk Forum uden forbindelse til Tigrene” den 31. januar 2011 på side 12 ikke var i en sådan form, at læserne ikke fik fornøden mulighed for at blive opmærksomme på rettelsen. Nævnet udtaler ikke kritik af papirudgivelsen Viborg Stifts Folkeblad.</p>\r\n<p class=\"Tekst\" style=\"text-align: left;\">For så vidt angår berigtigelsen på viborg-folkeblad.dk, bemærker Pressenævnet, at nævnet i sin årsberetning for 2005 præciserede praksis vedrørende offentliggørelse på internettet. En kendelse bør bringes i mediet i en periode, der svarer til den tid, i hvilken den påklagede artikel har været bragt, og der bør oprettes et link til kendelsen fra artiklen, hvis denne fortsat bringes på hjemmesiden.</p>\r\n<p class=\"Tekst\" style=\"text-align: left;\">Pressenævnet finder, at det af hensyn til læsere af de oprindelige artikler med fejlen var hensigtsmæssigt at bringe artiklen ”Forum uden forbindelse til Tigrene”, da læsere af artiklerne den 3. januar 2011 ikke på ny kan forventes at klikke ind på artiklerne og på den måde blive gjort bekendt med en rettelse. Nævnet finder imidlertid, at viborg-folkeblad.dk i tillæg til artiklen burde have indarbejdet en rettelse i artiklerne ”Viborg centrum i tamilsk strid” og ”Omstridt tamiler-leder har besøgt Viborg” af 3. januar 2011, da disse stadig er tilgængelige på avisens hjemmeside. Nye læsere får således ikke tilstrækkelig mulighed for at blive opmærksom på rettelsen, og <span class=\"Italic\">nævnet udtaler kritik</span> af viborg-folkeblad.dk for ikke at foretage en behørig berigtigelse. Hertil kommer, at [Person A] både den 31. januar og 21. marts 2011 gjorde avisen opmærksom på forholdet.</p>\r\n<p class=\"Tekst\" style=\"text-align: left;\">I medfør af medieansvarslovens § 49 pålægger Pressenævnet herefter den ansvarshavende redaktør af viborg-folkeblad.dk at offentliggøre følgende:</p>\r\n<p class=\"Tekst\" style=\"text-align: left;\">\r\n   <span class=\"Bold\">Kritik fra Pressenævnet</span>\r\n</p>\r\n<p class=\"Tekst\" style=\"text-align: left;\">I januar måned skrev folkebladet, at organisationen Dansk Tamilsk Forum har tilknytning til organisationen De Tamilske Tigre. Dansk Tamilsk Forum klagede efterfølgende til avisen og afviste tilknytningen. Folkebladet var enigt i at rette oplysningen og offentliggjorde artiklen ”Tamilsk Forum uden forbindelse til tigrene”.</p>\r\n<p class=\"Tekst\" style=\"text-align: left;\">Dansk Tamilsk Forum har klaget til Pressenævnet, da avisen ikke havde rettet forholdet i artiklerne.</p>\r\n<p class=\"Tekst\" style=\"text-align: left;\">Pressenævnet finder, at viborg-folkeblad.dk har tilsidesat god presseskik ved ikke i de oprindelige artikler at gøre opmærksom på rettelsen. Nye læsere af artiklerne bliver således ikke gjort opmærksom på, at avisen bragte rettelsen ”Tamilsk Forum uden forbindelse til tigrene”, og nævnet har derfor udtalt sin kritik af viborg-folkeblad.dk.</p>\r\n<p class=\"Tekst\" style=\"text-align: left;\">Pressenævnet har pålagt os at bringe denne meddelelse. Hele kendelsen fra Pressenævnet kan læses på nævnets hjemmeside: pressenaevnet.dk.</p>\r\n<p class=\"Tekst\" style=\"text-align: left;\">Afgjort den 24. maj 2011</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/05/2011"
        },
        {
            "displayName": "Accession",
            "displayValue": "W20110918225"
        },
        {
            "displayName": "Entydig dokumentidentifikation",
            "displayValue": "AA006086"
        },
        {
            "displayName": "Dato for indlæggelse",
            "displayValue": "26/05/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9182"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "24/05/2011"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "11-70/70"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}