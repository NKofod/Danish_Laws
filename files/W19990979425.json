{
    "id": 155280,
    "title": "Ankestyrelsens principafgørelse O-14-99 om førtidig udskiftning - hjælpemiddel - ny ansøgning - fejlkøb - bil",
    "documentTypeId": "240",
    "isSagsforlobPeriodValid": true,
    "shortName": "KEN nr 9794 af 15/02/1999",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-14-99 om førtidig udskiftning - hjælpemiddel - ny ansøgning - fejlkøb - bil</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En ansøgning om støtte til køb af bil, der var foranlediget af, at den tidligere bevilgede bil måtte afhændes før 6-års periodens udløb som følge af køb af for dyr bil, måtte ligestilles med en udskiftningssituation.</p>\r\n   <p class=\"TekstGenerel\">Ansøgeren fik herefter afslag på ansøgningen, da betingelserne for førtidig udskiftning ikke fandtes opfyldt.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 58, stk. 3</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En 26-årig kvinde med en hjertelidelse fik den 22. januar 1996 af revaliderings - og pensionsnævnet tilkendt støtte til køb af bil på erhvervsmæssigt grundlag efter bilbekendtgørelsen § 2, stk. 1 nr. 1, jf. § 4.</p>\r\n<p>Ansøgeren købte en stationcar til 214.000 kr. Bilen blev indregistreret den 1. maj 1996.</p>\r\n<p>Kommunen oplyste den 5. august 1996 over for nævnet, at ansøgeren den 29. juli 1996 havde meddelt, at bilen skulle sælges. Familien kunne ikke overholde afdragene på det banklån, der var optaget i forbindelse med bilkøbet.</p>\r\n<p>Restgælden blev indfriet den 29. juli 1996 og klausuleringen ophævet.</p>\r\n<p>Ansøgeren indgav den 14. februar 1997 ny ansøgning om bil. Hun havde fortsat behov for transport til sin læreplads samt transport af sit lille barn.</p>\r\n<p>Revaliderings- og pensionsnævnet fandt ikke, at ansøgeren havde ret til støtte til køb af bil, idet udskiftning før 6-års periodens udløb - regnet fra  bilens første indregistrering den 1. maj 1996 - ikke ydes, medmindre de særlige betingelser i bilbekendtgørelsen § 7, stk. 2 er opfyldt.</p>\r\n<p>Disse betingelser, der er udtømmende, fandt nævnet ikke opfyldt. I klagen henviste ansøgeren bl.a. til, at hun ikke havde råd til at beholde bilen, som følge af forkert rådgivning fra bankens side.</p>\r\n<p>Ansøgeren henviste endvidere til, at hun havde tilbagebetalt gælden til kommunen. Hun fandt derfor, at ansøgningen måtte betragtes som en ny sag og ikke som en førtidig udskiftning.</p>\r\n<p>Kommunen oplyste efterfølgende, at ansøgeren havde været sygemeldt siden juni 1997, og at hun nu var tilkendt førtidspension.</p>\r\n<p>Sagen blev behandlet i principielt møde med henblik på afklaring af, om der var tale om en udskiftningssituation eller en ny ansøgning.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at den fornyede bilansøgning skulle ligestilles med en udskiftningssituation.</p>\r\n<p>Ankestyrelsen lagde herved til grund, at det følger af bilbekendtgørelsens § 7, stk. 1, at der tidligst kan ydes støtte til udskiftning af bil, hvortil der er ydet støtte, 6 år efter registreringen.</p>\r\n<p>Ansøgeren var ikke berettiget til støtte til førtidig udskiftning af bil i henhold til § 7, stk. 2, i Socialministeriets bilbekendtgørelse.</p>\r\n<p>Begrundelsen var, at bilen, som ansøgeren fik bevilget den 22. januar 1996, men som hun nu havde afhændet, fortsat måtte anses for at være anvendelig til hendes transportformål, som på ansøgningstidspunktet var kørsel til og fra uddannelse.</p>\r\n<p>Ankestyrelsen lagde herved vægt på, at hun ikke opfyldte betingelserne for førtidig udskiftning af bilen, jf. bilbekendtgørelsens § 7, stk. 2.</p>\r\n<p>Efter bilbekendtgørelsens § 7, stk. 2, kan der ydes støtte før 6 års periodens udløb, hvis der foreligger erklæring fra Statens Bilinspektion, hvor det dokumenteres, at udskiftning af bilen er nødvendig, eller hvis bilen er totalskadet, eller hvis bilen ikke længere er egnet på grund af ændring i helbredsforholdene.</p>\r\n<p>Der var således ikke hjemmel i bilbekendtgørelsen til, at ansøgeren kunne få udskiftet bilen før tiden, fordi hun ikke længere havde mulighed for at beholde den tidligere bevilgede bil, som følge af køb af for dyr bil.</p>\r\n<p>Ankestyrelsen tiltrådte således revaliderings- og pensionsnævnets afgørelse.</p>\r\n<p>Ankestyrelsen tilføjede samtidig, at betingelserne for den bevilgede bil iøvrigt heller ikke længere var opfyldt, og at støtten således under alle omstændigheder ville ophøre fra tidspunktet, hvor uddannelsen definitivt ophørte.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19990979425"
        },
        {
            "displayName": "Entydig dokumentidentifikation",
            "displayValue": "BS008075"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9794"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "15/02/1999"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 300322-97"
        },
        {
            "displayName": "Stikord",
            "displayValue": "O-14-99"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}