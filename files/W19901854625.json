{
    "id": 37089,
    "title": "Låneomkostninger - sikkerhedsstillelse - udlodning - likvidationsbo. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18546 af 03/10/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En lodtager i et likvidationsbo ønskede udlodning, før der var givet  \r\n\r\n skattekvittance. Der var fra likvidator stillet krav om bankgaranti, og  \r\n\r\n udgifterne til bevillingsgebyr - beregnet med 1/2% af maksimum - og til  \r\n\r\n løbende garantiprovision, blev anset for fradragsberettigede, jf.  \r\n\r\n ligningslovens § 8, stk. 3. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Låneomkostninger - sikkerhedsstillelse -  \r\n\r\n udlodning - likvidationsbo. (* 1) </H1>  \r\n\r\n<P></P>  \r\n\r\n<P>A klagede for indkomståret 1987 over, at de stedlige skattemyndigheder  \r\n\r\n ikke havde godkendt hans fradrag ved opgørelsen af kapitalindkomsten på 5.000  \r\n\r\n kr. for bevillingsgebyr for stillet garanti og for 9.863 kr. for løbende  \r\n\r\n garantiprovision.Det fremgik af sagens oplysninger, at klageren var lodtager  \r\n\r\n i et likvidationsbo i B-koncernen og ønskede udlodning foretaget, inden der  \r\n\r\n var givet skattekvittance. Fra likvidators side blev stillet krav om, at  \r\n\r\n klageren stillede en garanti på 1 mio. kr. over for likvidatorerne til  \r\n\r\n sikkerhed for eventuelle krav imod likvidationsboet i forbindelse med  \r\n\r\n likvidationen. Garantien havde løbet fra den 30. december 1986 indtil den 1.  \r\n\r\n juni 1987. </P>  \r\n\r\n<P>Klageren havde dels betalt en løbende garantiprovision på 9.863 kr. og  \r\n\r\n dels et bevillingsgebyr på 5.000 kr. </P>  \r\n\r\n<P>Likvidationsprovenuet for B-koncernen beløb sig til i alt 3.987.804 kr.,  \r\n\r\n hvoraf halvdelen, eller 1.993.902 kr., tilfaldt klageren. </P>  \r\n\r\n<P>Ligningskommissionen havde nægtet at godkende fradrag for  \r\n\r\n bevillingsgebyret på 5.000 kr., idet der ikke var tale om en udgift, der  \r\n\r\n opfyldte betingelserne i ligningslovens § 8, stk. 3, for fradrag. </P>  \r\n\r\n<P>Skatterådet havde ved afgørelsen nægtet fradrag for såvel garantiprovision  \r\n\r\n som bevillingsgebyr allerede af den grund, at disse beløb vedrørte en  \r\n\r\n garanti, stillet til sikkerhed for et krav imod likvidationsboet B-koncernen,  \r\n\r\n og ikke et krav imod skatteyderen, jf. ligningslovens § 8, stk. 3. </P>  \r\n\r\n<P>Klagerens revisor nedlagde påstand om ret til fradrag for  \r\n\r\n bevillingsgebyret og den løbende provision. Han anførte bl.a., at kautionen  \r\n\r\n vedrørte den skattepligtige selv, idet klageren var lodtager i et  \r\n\r\n likvidationsprovenu. Da han ønskede udlodningen foretaget, inden der var  \r\n\r\n givet skattekvittance, havde likvidator stillet krav om den i sagen  \r\n\r\n forekommende kaution, der herefter var stillet for et krav, der var rettet  \r\n\r\n direkte mod klageren. Da det ifølge ordlyden af cirkulære nr. 4 af 6. januar  \r\n\r\n 1970 vedrørende bl.a. ligningslovens § 8 ikke var en betingelse, at  \r\n\r\n finansieringsudgiften var afholdt med hensyn til skatteyderens  \r\n\r\n erhvervsvirksomhed, fandt han, at fradragsbetingelserne var opfyldt. Da  \r\n\r\n bevillingsgebyret endvidere var beregnet som en procentdel af garantibeløbet,  \r\n\r\n var betingelserne for fradrag herfor efter hans opfattelse opfyldt. Han  \r\n\r\n fremlagde endvidere en erklæring fra banken, hvoraf bl.a. fremgik, at  \r\n\r\n bevillingsgebyret var beregnet som 1/2% af maksimum på 1 mio. kr. </P>  \r\n\r\n<P>Efter det foreliggende - herunder at klageren ifølge selskabsskattelovens  \r\n\r\n § 33 sammen med likvidatorerne var solidarisk ansvarlig for et eventuelt  \r\n\r\n skattekrav - fandt Landsskatteretten, at den af klageren stillede bankgaranti  \r\n\r\n for 1/2 år vedrørende hans eventuelle tilsvar over for likvidator måtte anses  \r\n\r\n at falde ind under de i ligningslovens § 8, stk. 3, omhandlede forhold. Der  \r\n\r\n kunne således foretages fradrag såvel for den til banken betalte løbende  \r\n\r\n provision, som for den i form af et bevillingsgebyr betalte  \r\n\r\n stiftelsesprovision. Der sås ikke at være oplysninger om, at  \r\n\r\n bevillingsgebyret skulle være til dækning af særlige ydelser fra banken, men  \r\n\r\n kunne anses for at have været af rentelignende karakter. Den påklagede  \r\n\r\n ansættelse blev herefter nedsat med i alt 14.863 kr. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 11, 1990, side 899."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901854625"
        },
        {
            "displayName": "Entydig dokumentidentifikation",
            "displayValue": "CA005024"
        },
        {
            "displayName": "Dato for indlæggelse",
            "displayValue": "08/01/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18546"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "03/10/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1990-5-392."
        },
        {
            "displayName": "Stikord",
            "displayValue": "LÅNEOMKOSTNINGER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}