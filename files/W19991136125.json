{
    "id": 14344,
    "title": "Landsskatteretskendelse",
    "documentTypeId": "240",
    "isSagsforlobPeriodValid": true,
    "shortName": "KEN nr 11361 af 27/10/1999",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n En skatteyder, der meldte fraflytning til Spanien den 16. maj 1995, blev  \r\n\r\n anset for at v&aelig;re fuldt skattepligtig til Danmark for perioden 1.  \r\n\r\n januar til 16. maj 1995. Hun var tillige efter spanske regler fuldt  \r\n\r\n skattepligtig for hele &aring;ret 1995 i Spanien. Der var ikke i  \r\n\r\n dobbeltbeskatningsaftalen givet s&aelig;rlige regler for  \r\n\r\n beskatningssituationer, der opst&aring;r i forbindelse med flytning, og de  \r\n\r\n interne skatteregler fandt derfor anvendelse. Sp&oslash;rgsm&aring;let  \r\n\r\n m&aring;tte l&oslash;ses ved gensidig forhandling mellem de kompetente  \r\n\r\n myndigheder.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Landsskatteretskendelse</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Skattepligt til Danmark</P>  \r\n\r\n<P ALIGN=\"JUSTIFY\">- fraflytning</P>  \r\n\r\n<P ALIGN=\"JUSTIFY\">- skat til Spanien for hele &aring;ret</P>  \r\n\r\n<P ALIGN=\"JUSTIFY\">Reference:</P>  \r\n\r\n<P ALIGN=\"JUSTIFY\">KL § 1, stk. 1, nr. 4</P>  \r\n\r\n<P ALIGN=\"JUSTIFY\">Dobbeltbeskatningsoverenskomst Danmark-Spanien, artikel  \r\n\r\n 4.</P>  \r\n\r\n<P ALIGN=\"JUSTIFY\">A's klage til Landsskatteretten skyldtes, at hun var anset  \r\n\r\n for fuld skattepligtig til Danmark i perioden fra den 1. januar 1995 til den  \r\n\r\n 16. maj 1995, jf. kildeskattelovens § 1, stk. 1, nr. 1.</P>  \r\n\r\n<P ALIGN=\"JUSTIFY\">Det fremgik af sagens oplysninger, at klageren i perioden  \r\n\r\n fra den 1. juli 1982 til den 16. maj 1995 var tilmeldt folkeregisteret  \r\n\r\n p&aring; en adresse i X, og at hun den 16. maj 1995 flyttede fra Danmark til  \r\n\r\n Spanien.</P>  \r\n\r\n<P ALIGN=\"JUSTIFY\">Ved sk&oslash;de af 13. juni 1995 solgte klageren  \r\n\r\n ejendommen i Danmark, der var vurderet som en beboelsesejendom med en  \r\n\r\n lejlighed, med overtagelsesdag den 1. juli 1995. If&oslash;lge  \r\n\r\n formidlingsaftale blev ejendommen sat til salg den 10. april 1995.</P>  \r\n\r\n<P ALIGN=\"JUSTIFY\">If&oslash;lge attestation af bop&aelig;ls- og  \r\n\r\n skatteforhold, attesteret af de spanske skattemyndigheder den 18. januar  \r\n\r\n 1996, blev klageren undergivet indkomstskattepligt til Spanien efter reglerne  \r\n\r\n for bosiddende personer fra den 16. maj 1995. Skattepligten omfattede  \r\n\r\n perioden fra den 1. januar 1995 til den 31. december 1995.</P>  \r\n\r\n<P ALIGN=\"JUSTIFY\">If&oslash;lge det oplyste havde klageren betalt skat til  \r\n\r\n Spanien for hele indkomst&aring;ret 1995.</P>  \r\n\r\n<P ALIGN=\"JUSTIFY\">Klageren havde i perioden fra den 1. januar 1995 til den  \r\n\r\n 16. maj 1995 modtaget folkepension med 20.813 kr.</P>  \r\n\r\n<P ALIGN=\"JUSTIFY\">Vedr&oslash;rende perioden fra den 1. april 1994 til den  \r\n\r\n 31. december 1994 og perioden fra den 1. januar 1995 til den 16. maj 1995  \r\n\r\n havde klageren modtaget pension fra Tyskland med i alt henholdsvis 8.074 DEM  \r\n\r\n og 4.090 DEM, svarende til i alt 47.561 kr.</P>  \r\n\r\n<P ALIGN=\"JUSTIFY\">Pensionen vedr&oslash;rende 1994 havde klageren  \r\n\r\n beg&aelig;ret henf&oslash;rt til 1995.</P>  \r\n\r\n<P ALIGN=\"JUSTIFY\">De stedlige skattemyndigheder havde opgjort den  \r\n\r\n skattepligtige indkomst i perioden fra den 1. januar til den 16. maj 1995 til  \r\n\r\n 76.077 kr., der ved skatteberegningen var omregnet til hel&aring;rsindkomst,  \r\n\r\n jf. personskattelovens § 14.</P>  \r\n\r\n<P ALIGN=\"JUSTIFY\">Skatteanken&aelig;vnet havde som begrundelse for den  \r\n\r\n p&aring;klagede afg&oslash;relse bl.a. anf&oslash;rt, at den form for  \r\n\r\n dobbeltbeskatning, der fandt sted ved til- og fraflytning mellem Danmark og  \r\n\r\n Spanien, ikke var l&oslash;st i dobbeltbeskatningsoverenskomsten mellem  \r\n\r\n Danmark og Spanien. I forbindelse med indtr&aelig;den og oph&oslash;r af  \r\n\r\n skattepligt skulle landenes interne regler derfor benyttes. De interne regler  \r\n\r\n for skattepligt til Danmark fremgik af kildeskatteloven. If&oslash;lge denne  \r\n\r\n lovs § 1, stk. 1, nr. 4, havde personer, der havde bop&aelig;l her i landet,  \r\n\r\n pligt til at svare indkomstskat til staten i overensstemmelse med reglerne i  \r\n\r\n kildeskatteloven. Klageren var derfor skattepligtig til Danmark for perioden  \r\n\r\n fra den 1. januar 1995 til den 16. maj 1995, da hun i denne periode havde  \r\n\r\n haft bop&aelig;l i Danmark.</P>  \r\n\r\n<P ALIGN=\"JUSTIFY\">Klageren havde over for Landsskatteretten nedlagt  \r\n\r\n p&aring;stand om, at hun ikke blev anset for skattepligtig til Danmark i  \r\n\r\n indkomst&aring;ret 1995.</P>  \r\n\r\n<P ALIGN=\"JUSTIFY\">Til st&oslash;tte for p&aring;standen havde klageren bl.a.  \r\n\r\n gjort g&aelig;ldende, at hun fraflyttede Danmark den 16. maj 1995, hvilket  \r\n\r\n blev registreret i folkeregistret i Danmark og i Spanien. Klagerens ejendom  \r\n\r\n blev solgt den 1. juli 1995, men ved formidlingsaftale med  \r\n\r\n ejendomsm&aelig;gler blev ejendommen sat til salg den 10. april 1995.  \r\n\r\n Ejendommen blev ryddet for m&oslash;bler m.m. den 16. maj 1995, hvorefter  \r\n\r\n ejendommen ikke var beboelig. If&oslash;lge spansk lovgivning var enhver  \r\n\r\n person, som opholdt sig i Spanien i mere end 183 dage indenfor samme  \r\n\r\n kalender&aring;r, skattepligtig til den spanske stat i hele &aring;ret.  \r\n\r\n Klageren havde boet mere end 183 dage i Spanien i 1995, hvorfor den fulde  \r\n\r\n skattepligt for indkomst&aring;ret 1995 tilfaldt Spanien, jf. herved  \r\n\r\n Meddelelser fra Landsskatteretten 1973 nr. 95, og hvorfor hun ikke samtidig  \r\n\r\n var skattepligtig til Danmark i 1995. De spanske skattemyndigheder havde  \r\n\r\n p&aring; formular 94.06 attesteret skattepligt til Spanien for  \r\n\r\n indkomst&aring;ret 1995, og klageren havde sendt selvangivelse og betalt skat  \r\n\r\n til det spanske skattev&aelig;sen for hele indkomst&aring;ret 1995. Da der i  \r\n\r\n henhold til dobbeltbeskatningsoverenskomsten mellem Danmark og Spanien ikke  \r\n\r\n skulle betales skat i begge lande i samme periode fra den 1. januar til den  \r\n\r\n 16. maj 1995, var klageren ikke skattepligtig til Danmark i den omhandlede  \r\n\r\n periode. Der var endvidere henvist til en artikel i Spansk Spansk  \r\n\r\n Samvirke.</P>  \r\n\r\n<P ALIGN=\"JUSTIFY\">Klageren havde endvidere bl.a. anf&oslash;rt, at  \r\n\r\n skatteforvaltningen havde accepteret dobbeltbeskatningsoverenskomsten mellem  \r\n\r\n Danmark og Spanien og tilbagebetalt skatten af den danske pension.  \r\n\r\n Bel&oslash;bet blev anvendt til at betale skat for 1995 til Spanien.  \r\n\r\n Skattemyndighederne havde herved bekr&aelig;ftet Spaniens ret til skat for  \r\n\r\n hele &aring;ret. De spanske skattemyndigheder havde heller ikke accepteret de  \r\n\r\n danske skattemyndigheders afg&oslash;relse. Den skattepligtige indkomst for  \r\n\r\n 1995 var endvidere fejlagtigt omregnet til hel&aring;rsindkomst. Klageren var  \r\n\r\n endvidere ikke i stand til at betale skat til to lande. Provenuet fra  \r\n\r\n hussalget i Danmark blev brugt til at k&oslash;be en ny bolig i Spanien, og  \r\n\r\n hun havde ingen anden indkomst end pension fra Danmark og Tyskland, som i alt  \r\n\r\n svarede til en dansk folkepension.</P>  \r\n\r\n<P ALIGN=\"JUSTIFY\">Landsskatteretten udtalte:</P>  \r\n\r\n<P ALIGN=\"JUSTIFY\">To retsmedlemmer, herunder retsformanden, bem&aelig;rkede,  \r\n\r\n at klageren i perioden fra den 1. januar 1995 til den 16. maj 1995 havde  \r\n\r\n beboet ejendommen i X, og at hun den 16. maj 1995 flyttede fra Danmark til  \r\n\r\n Spanien.</P>  \r\n\r\n<P ALIGN=\"JUSTIFY\">Da klageren solgte ejendommen ved sk&oslash;de af 13. juni  \r\n\r\n 1995 med overtagelsesdag den 1. juli 1995, og da ejendommen i henhold til  \r\n\r\n formidlingsaftale blev sat til salg den 10. april 1995, fandt disse  \r\n\r\n retsmedlemmer herefter, at klageren med rette var anset for fuld  \r\n\r\n skattepligtig til Danmark for perioden fra den 1. januar 1995 til den 16. maj  \r\n\r\n 1995, jf. kildeskattelovens § 1, stk. 1, nr. 1.</P>  \r\n\r\n<P ALIGN=\"JUSTIFY\">Da klageren if&oslash;lge det oplyste blev undergivet  \r\n\r\n indkomstskattepligt til Spanien efter reglerne for bosiddende personer fra  \r\n\r\n den 16. maj 1995, og da skattepligten omfattede perioden fra den 1. januar  \r\n\r\n 1995 til den 31. december 1995, forel&aring; der herefter en situation, der  \r\n\r\n som udgangspunkt var omfattet af artikel 4 af 3. juli 1972 mellem Danmark og  \r\n\r\n Spanien.</P>  \r\n\r\n<P ALIGN=\"JUSTIFY\">Det fremgik imidlertid af punkt 24 i cirkul&aelig;re nr.  \r\n\r\n 27 af 4. februar 1974 (Vejledning til den mellem Danmark og Spanien den 3.  \r\n\r\n juli 1972 afsluttede overenskomst til undg&aring;else af dobbeltbeskatning  \r\n\r\n for s&aring; vidt angik indkomstskat og formueskat), at der ikke i  \r\n\r\n overenskomsten var givet s&aelig;rlige regler til l&oslash;sning af de  \r\n\r\n beskatningsproblemer, der kunne opst&aring; i forbindelse med flytning mellem  \r\n\r\n de to stater, og at de interne regler om indtr&aelig;den og oph&oslash;r af  \r\n\r\n skattepligt derfor fandt anvendelse.</P>  \r\n\r\n<P ALIGN=\"JUSTIFY\">Disse retsmedlemmer fandt herefter, at klageren i henhold  \r\n\r\n til den interne regel i kildeskattelovens § 1, stk. 1, nr. 1, var fuld  \r\n\r\n skattepligtig til Danmark i perioden fra den 1. januar 1995 til den 16. maj  \r\n\r\n 1995, og at indkomstans&aelig;ttelsen og skatteberegningen i &oslash;vrigt  \r\n\r\n var korrekt foretaget.</P>  \r\n\r\n<P ALIGN=\"JUSTIFY\">Et retsmedlem fandt, at klageren ikke var fuld  \r\n\r\n skattepligtig til Danmark i perioden fra den 1. januar 1995 til den 16. maj  \r\n\r\n 1995. Der var herved henset til, at klageren for 1995 havde betalt skat til  \r\n\r\n Spanien, hvor hun havde boet mere end 183 dage.</P>  \r\n\r\n<P ALIGN=\"JUSTIFY\">Der blev truffet afg&oslash;relse efter stemmeflertallet  \r\n\r\n og den p&aring;klagede indkomstans&aelig;ttelse og skatteberegning for  \r\n\r\n indkomst&aring;ret 1995 blev stadf&aelig;stet.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/09/2000"
        },
        {
            "displayName": "Accession",
            "displayValue": "W19991136125"
        },
        {
            "displayName": "Entydig dokumentidentifikation",
            "displayValue": "AN001566"
        },
        {
            "displayName": "Dato for indlæggelse",
            "displayValue": "03/10/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11361"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "27/10/1999"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "Skattemin.,<br />Landsskatteretten, J. nr. 641-1221-160"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}