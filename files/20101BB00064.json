{
    "id": 135681,
    "title": "Forslag til folketingsbeslutning om hurtig lokalisering af bortførte børn ved at indføre et offentligt advarselssystem",
    "documentTypeId": "480",
    "isSagsforlobPeriodValid": true,
    "shortName": "2010/1 BSF 64",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. februar 2011 af Martin Henriksen (DF), Anita Christensen (DF), René Christensen (DF), Kristian Thulesen Dahl (DF), Pia Kjærsgaard (DF), Tina Petersen (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om hurtig lokalisering af bortførte børn ved at indføre et offentligt advarselssystem</p>\r\n<p>Folketinget pålægger regeringen at nedsætte en hurtigarbejdende tværministeriel arbejdsgruppe, der skal fremlægge en plan for, hvordan det sikres, at oplysninger om bortførte børn og formodede gerningsmand/mænd hurtigst muligt når frem til offentligheden efter alarmering. Der sigtes efter, at arbejdsgruppens arbejde afsluttes inden udgangen af 2011. Arbejdsgruppen skal undersøge erfaringer fra andre lande, herunder bl.a. de erfaringer man har gjort sig i USA med alarmsystemet AMBER Alert og på denne baggrund komme med forslag til, hvordan Danmark kan lave et advarselssystem, der sikrer hurtigere lokalisering af bortførte børn og derved bidrager til opklaring af sager om bortførte børn.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>Indeværende beslutningsforslag har til formål at sikre, at der nedsættes en tværministeriel arbejdsgruppe, der skal komme med forslag til at sikre, at bortførte børn hurtigst muligt lokaliseres efter bortførelse. Arbejdsgruppen skal undersøge de erfaringer, andre lande har gjort sig.</p>\r\n<p>Advarselssystemet skal som udgangspunkt aktiveres i alle former for bortførelsessager, herunder sager, hvor der kan være tale om seksuelt misbrug, bortførelse foretaget af en fremmed person eller af et familiemedlem eller mistanke om andre former for forbrydelser i forbindelse med en bortførelsessag m.m. Udgangspunktet skal være, at advarslen skal ud i offentligheden inden 1 time. Arbejdsgruppen bør inddrage relevante børneorganisationer i arbejdet, ligesom arbejdsgruppen bør inddrage repræsentanter fra lufthavne, havne, trafikselskaber, relevante internetsider, tv, radio m.m. i processen med henblik på at sikre den nemmeste og hurtigste måde at videreformidle en advarsel til den brede offentlighed på. Forslagsstillerne ønsker et sådant advarselssystem i Danmark. Dog tager forslagsstillerne ikke stilling til en konkret og bestemt model eller fremgangsmåde. Arbejdsgruppen skal således ikke vurdere, om der skal etableres et advarselssystem. Arbejdsgruppen skal vurdere, hvordan systemet hurtigst og bedst muligt kan etableres i Danmark. Vedtages beslutningsforslaget, har Folketinget tilsluttet sig dette, og arbejdsgruppen skal derfor nedsættes umiddelbart efter vedtagelsen. Derefter skal arbejdsgruppen indhente udenlandske erfaringer og vurdere, hvilken fremgangsmetode der skal benyttes, og hvilket konkret advarselssystem Danmark skal have, for at den brede offentlighed hurtigst muligt bliver informeret og advaret i en bortførelsessag. Arbejdsgruppen skal ligeledes vurdere, hvilke lovgivningsinitiativer der er behov for i forbindelse med implementeringen af advarselssystemet. Målsætningen er, at Danmark senest inden udgangen af 2012 har oprettet et fuldt fungerende advarselssystem. Forslagsstillerne ser selvsagt gerne, at det bliver før, såfremt det er muligt. Arbejdsgruppen bør i øvrigt generelt komme med oplysninger, der sikrer den hurtigste og den bedst mulige implementering af advarselssystemet.</p>\r\n<p>Forslagsstillerne foreslår i øvrigt, at ansvaret for aktivering af advarselssystemet placeres i de enkelte politikredse, således at man lokalt kan udsende en national advarsel om bortførelse. Ansvaret for bortførte børn og aktivering af systemet skal ikke placeres hos private foreninger. Opgaven er entydigt politiets. Forslagsstillerne finder det uhensigtsmæssigt, såfremt det lokale politi eller andre først skal sende oplysningerne videre til en central enhed, inden advarselssystemet aktiveres. Effektivitet og hurtig kommunikation er altafgørende.</p>\r\n<p class=\"TekstoverskriftVenstreBm\">Bortførelser fra Danmark</p>\r\n<p>Hvert år bliver mere end 70 danske børn bortført til udlandet (http://www.sn.dk/Hjemmeside-skal-hjaelpe-foraeldre-til-bortfoerte-boern/Danmark/artikel/49441). Det danske samfund tager løbende en række forskellige tiltag på området. Bl.a. har Familiestyrelsen i år åbnet hjemmesiden www.boernebortfoerelse.dk for bedre at kunne vejlede i sager om bortførelse.</p>\r\n<p>Udenrigsministeriets funktion i disse sager består bl.a. i at optræde som mægler mellem f.eks. to forældre, hvoraf den ene har bortført barnet. Der er også internationale konventioner, der regulerer, hvordan stater skal agere over for hinanden i sager om bortførelse. Der er tale om en besværlig proces, og i visse tilfælde kan processen tage årevis til skade for barnet eller børnene. Forslagsstillerne ønsker, at danske myndigheder arbejder videre på at udvikle nye initiativer og videreudvikle eksisterende initiativer således, at flere børn kan komme hjem til forældrene (forældremyndighedsindehaveren). Dog ønsker forslagsstillerne, at der i den tidlige fase af bortførelsen etableres et alarmsystem, som er kendt fra andre lande.</p>\r\n<p class=\"TekstoverskriftVenstreBm\">AMBER Alert</p>\r\n<p>Der er brug for et redskab, der kan være med til at reducere risikoen for, at bortførte børn tages ud af landet. I den forbindelse er de første timer efter bortførelsen af altafgørende betydning. Bortføreren skal standses, inden vedkommende får mulighed for at forlade landet. I USA har man et system, der hedder AMBER Alert, der netop skal sikre, at der handles hurtigt efter bortførelsen.</p>\r\n<p>AMBER Alert er et varslingssystem, der blev udviklet i 1996, som har til formål at hjælpe med at finde bortførte børn. Systemet fungerer ved, at når de retshåndhævende myndigheder fastslår, at et barn er blevet bortført, og at bortførelsen opfylder en række kriterier, udsteder ordensmagten en AMBER Alert og meddeler dette til tv-stationer og statslige transportembedsmænd. Disse advarsler afbryder almindelige tv-programmer og udsendes i radio og tv og på motorvejsskilte. AMBER alarmer kan også udstedes på lotterisedler, trådløse enheder som mobiltelefoner og over internettet.</p>\r\n<p>AMBER Alert har været ganske succesfuldt. Systemet har medvirket til at redde 518 børn i USA. Der har været tilfælde, hvor bortfører har frigivet bortførte børn, efter at de er blevet bekendt med, at der er udstedt en advarsel. Dermed kan det ligeledes antages, at systemet har en afskrækkende effekt på potentielle bortførere. (www.amberalert.gov/faqs.htm).</p>\r\n<p>De gode erfaringer med AMBER Alert i USA har fået en lang række andre lande til at introducere det i en eller anden form. Således har delstaten Queensland i Australien indført det i 2003. Mellem 2002 og 2004 indførte ni af Canadas ti provinser systemet. Desuden har Frankrig, Tyskland, Grækenland, Holland og Storbritannien indført det siden 2006 (www.missingkids.com).</p>\r\n<p>Det er vigtigt at understrege, at arbejdsgruppen skal inddrage erfaringer fra flere forskellige lande og ikke kun i forhold til AMBER Alert fra USA. Arbejdsgruppen skal bestå af embedsmænd fra relevante ministerier og myndigheder. Ledelsen i arbejdsgruppen varetages af en embedsmand udpeget i fællesskab af Socialministeriet og Justitsministeriet. Arbejdsgruppen skal komme med anbefalinger til, hvordan Danmark hurtigst muligt kan etablere et alarmsystem, der i udgangspunktet aktiveres, hver gang et barn bortføres, så borgerne i eksempelvis lufthavne, ved færgeafgangen, ved oplysningstavler m.m. kan få oplysninger om barnet og bortføreren med henblik på at alarmere myndighederne. Arbejdsgruppens kommissorium skal tage udgangspunkt i dette beslutningsforslag og de politiske drøftelser i forbindelse hermed. Efter et halvt års arbejde skal arbejdsgruppen skriftligt og mundtligt orientere de politiske partier (der har stemt for forslaget) om arbejdet og give en status på arbejdet.</p>\r\n<p>Det er vigtigt, at der reageres hurtigt, når et barn bliver bortført, således at en eventuel flugt til udlandet kan undgås. Hensigten med nærværende forslag er at sikre en hurtig opklaring af sager omhandlende bortførte børn, herunder sikre hurtige oplysninger til borgerne.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Martin Henriksen</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om hurtig lokalisering af bortførte børn ved at indføre et offentligt advarselssystem.</p>\r\n<p class=\"ForslagsNummer\">(Beslutningsforslag nr. B 64)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2010/1 BF 64",
            "stateLabel": "Forkastet",
            "references": [
                {
                    "shortName": "2010/1 BSF 64",
                    "title": "Forslag til folketingsbeslutning om hurtig lokalisering af bortførte børn ved at indføre et offentligt advarselssystem",
                    "presentationName": "Beslutningsforslag som fremsat",
                    "documentTypeId": 480,
                    "documentId": 135681,
                    "eliUri": "/eli/ft/20101BB00064",
                    "externalLink": ""
                },
                {
                    "shortName": "2010/1 BTB 64",
                    "title": "Betænkning over Forslag til folketingsbeslutning om hurtig lokalisering af bortførte børn ved at indføre et offentligt advarselssystem",
                    "presentationName": "Betænkning over beslutningsforslag",
                    "documentTypeId": 500,
                    "documentId": 137511,
                    "eliUri": "/eli/ft/20101DB00979",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20101/beslutningsforslag/b64/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/02/2011"
        },
        {
            "displayName": "Accession",
            "displayValue": "20101BB00064"
        },
        {
            "displayName": "Entydig dokumentidentifikation",
            "displayValue": "AX012913"
        },
        {
            "displayName": "Dato for førstegangsindlæggelse",
            "displayValue": "02/02/2011"
        },
        {
            "displayName": "Dato for indlæggelse",
            "displayValue": "02/02/2011"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "64"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}