{
    "id": 157572,
    "title": "Ankestyrelsens principafgørelse P-2-92 om modregning - personligt tillæg - efterregulering - varmeudgifter",
    "documentTypeId": "240",
    "isSagsforlobPeriodValid": true,
    "shortName": "KEN nr 9163 af 15/03/1992",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-2-92 om modregning - personligt tillæg - efterregulering - varmeudgifter</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En førtidspensionist skulle tilbagebetale for meget udbetalt varme tillæg med 1.200 kr., der kunne modregnes i hans pension.</p>\r\n   <p class=\"TekstGenerel\">Ved afgørelsen lagde Ankestyrelsen vægt på, at personligt tillæg til betaling af varmeudgifter var en integreret del af pensionen, og at der ved udbetaling af varmetillæg var tale om á conto udbetalinger, der kunne udbetales foreløbigt under forbehold for senere regulering.</p>\r\n   <p class=\"TekstGenerel\">For meget udbetalt varmetillæg kunne derfor kræves tilbagebetalt ved modregning i pensionen, jf. § 47, stk. 2, i de tilfælde, hvor der ikke var et fremtidigt varmetillæg at efterregulere i.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 497 af 4. juli 1989 - § 1, § 17, stk. 2, § 43, stk. 1, nr. 4 og § 47, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>M modtog mellemste førtidspension og boligydelse, og ud over den sociale pension havde han ingen anden indtægt eller formue. M var gift, men hans hustru boede ikke her i landet.</p>\r\n<p>Den 27. december 1990 modtog kommunen en årsaflæsning vedrørende gas og lys fra Belysningsvæsenet, hvor af det fremgik, at M's samlede forbrug havde udgjort 3.030 kr., og at han havde fået 360 kr. retur.</p>\r\n<p>Fra 1. december 1988 til 30. november 1989 havde M på grundlag af det forventede forbrug for perioden modtaget 1.268 kr. i varmetilskud.</p>\r\n<p>Da M's egenbetaling på 3.360 kr. var større end hans samlet varmeforbrug på 3.030 kr., fandtes han herefter ikke berettiget til det allerede udbetalte varmetillæg, som derfor krævedes tilbagebetalt med 1.200 kr., hvilket svarede til hans egenbetaling for et kvartal på 840 kr. og det tilbagebetalte beløb på 360 kr. fra Belysningsvæsenet.</p>\r\n<p>Overfor kommunen anførte M bl.a., at det ikke var hans skyld, at han havde fået udbetalt for meget i varmetillæg, idet han havde givet alle de oplysninger, som han havde modtaget fra Belysningsvæsenet, til kommunen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at der ved udbetaling af varmetillæg er tale om á conto udbetalinger, der udbetales foreløbigt under forbehold for senere regulering, samt at personligt tillæg til betaling af varmeudgifter efter § 1 i lov om social pension er en integreret del af pensionen.</p>\r\n<p>For meget udbetalt varmetillæg kan derfor kræves tilbagebetalt ved modregning i pensionen, jf. § 47, stk. 2, i lov om social pension, i de tilfælde, hvor der ikke er et fremtidigt varmetillæg at efterregulere i.</p>\r\n<p>Efter de foreliggende oplysninger fandt Ankestyrelsen herefter ikke grundlag for at ændre kommunens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19920916325"
        },
        {
            "displayName": "Entydig dokumentidentifikation",
            "displayValue": "BS010358"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9163"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "15/03/1992"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 12560-90"
        },
        {
            "displayName": "Stikord",
            "displayValue": "P-2-92"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}