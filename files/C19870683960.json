{
    "id": 57259,
    "title": "Personaleadministrativ vejledning Kap. 28 Lønnings- og Pensionsdepartementets sagsområde ",
    "documentTypeId": "180",
    "isSagsforlobPeriodValid": false,
    "shortName": "VEJ nr 6839 af 30/10/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Personaleadministrativ vejledning Kap. 28  \r\n\r\n Lønnings- og Pensionsdepartementets sagsområde </H1>  \r\n\r\n<P></P>  \r\n\r\n<BR>  \r\n\r\n<P>Historie </P>  \r\n\r\n<P>Statens lønnings- og pensionsvæsens ressortmæssige tilhørsforhold: Indtil  \r\n\r\n 15/7 1965: finansministeriet Fra 15/7 1965: økonomiministeriet Fra 28/2 1968:  \r\n\r\n ministeriet for statens lønnings- og pensionsvæsen Fra 11/10 1971: økonomi-  \r\n\r\n og budgetministeriet Fra 27/9 1973: budgetministeriet Fra 19/12 1973:  \r\n\r\n finansministeriet </P>  \r\n\r\n<P>Siden 1. april 1958 har statens lønnings- og pensionsvæsen været henført  \r\n\r\n til et selvstændigt departement - lønnings- og pensionsdepartementet. </P>  \r\n\r\n<P>Generelt om departementets sagsområde </P>  \r\n\r\n<P>Under lønnings- og pensionsdepartementet hører sager om løn- og  \r\n\r\n ansættelsesvilkår for tjenestemænd og andre personalegrupper i staten,  \r\n\r\n folkeskolen og folkekirken m.v. bortset fra personalegrupper ansat i Grønland  \r\n\r\n og i Danmarks Radio. </P>  \r\n\r\n<P>De regelsæt, hvorefter personalegruppernes løn- og ansættelsesvilkår  \r\n\r\n administreres, er hovedsagelig baseret på tjenestemandslovgivningen og  \r\n\r\n aftaler i henhold hertil med tjenestemændenes centralorganisationer samt på  \r\n\r\n kollektive overenskomster m.v. med en lang række faglige organisationer uden  \r\n\r\n for tjenestemandsområdet. Hertil kommer, at de generelle arbejdsmarkedslove  \r\n\r\n (funktionærloven, ferieloven m.fl.) har gyldighed for det offentlige område.  \r\n\r\n</P>  \r\n\r\n<P>Lønnings- og pensionsdepartementets virksomhed som central statslig  \r\n\r\n arbejdsgivermyndighed retter sig primært mod ministerier og andre  \r\n\r\n statsstyrelser. </P>  \r\n\r\n<P>Departementets organisation m.v. </P>  \r\n\r\n<P>Lønnings- og pensionsdepartementet er opdelt i to afdelinger, hvoraf l.  \r\n\r\n afdeling omfatter 2., 3., 4. og 7. kontor, medens 2. afdeling omfatter 1.,  \r\n\r\n 5., 6. og 8. kontor. </P>  \r\n\r\n<P>Arbejdsopgavernes fordeling på de enkelte kontorer er i hovedtræk  \r\n\r\n følgende: </P>  \r\n\r\n<P>Kontorerne i 1. afdeling </P>  \r\n\r\n<P CLASS=PUNKT> <B>2.</B> kontor </P>  \r\n\r\n<P>Kollektive overenskomster om generelle løn- og ansættelsesvilkår for  \r\n\r\n personale inden for undervisnings- og forskningsområdet. </P>  \r\n\r\n<P>Klassificering/omklassificering, tillægsfastsættelse, arbejdstidsregler,  \r\n\r\n ulempeydelser m.v. for tjenestemænd og tjenestemandslignende ansatte inden  \r\n\r\n for undervisnings- og forskningsområdet. </P>  \r\n\r\n<P>Konkrete sager inden for ovennævnte områder. </P>  \r\n\r\n<P>Sager om fastsættelse af særskilt vederlag og om omklassificering som  \r\n\r\n følge af varetagelse af særlige hverv som led i tjenstligt arbejde. </P>  \r\n\r\n<P CLASS=PUNKT> <B>3.</B> kontor </P>  \r\n\r\n<P>Kollektive overenskomster om generelle løn- og ansættelsesvilkår for  \r\n\r\n personalegrupper, for hvilke organisationer under LO eller dertil svarende  \r\n\r\n organisationer (undtaget HK) er forhandlingsberettigede. </P>  \r\n\r\n<P>Aftaler om klassificering/omklassificering m.v. for personale, for hvilket  \r\n\r\n COI er forhandlingsberettiget. </P>  \r\n\r\n<P>Konkrete sager inden for ovennævnte områder. </P>  \r\n\r\n<P>Principielle arbejdsretlige spørgsmål. </P>  \r\n\r\n<P CLASS=PUNKT> <B>4.</B> kontor </P>  \r\n\r\n<P>Kollektive overenskomster om generelle løn- og ansættelsesvilkår for  \r\n\r\n forskellige funktionærgrupper, herunder personale ansat efter overenskomst  \r\n\r\n med HK. </P>  \r\n\r\n<P>Aftaler om klassificering/omklassificering m.v. for personale, for hvilket  \r\n\r\n COII er forhandlingsberettiget. </P>  \r\n\r\n<P>Konkrete sager inden for ovennævnte områder. </P>  \r\n\r\n<P>Sager om generelle og konkrete funktionærlovsspørgsmål, teknologiaftalen  \r\n\r\n samt beskæftigelse af pensionister. </P>  \r\n\r\n<P CLASS=PUNKT> <B>7.</B> kontor </P>  \r\n\r\n<P>Kollektive overenskomster om generelle løn- og ansættelsesvilkår samt  \r\n\r\n aftaler om klassificering/omklassificering m.v. for personale, for hvilket AC  \r\n\r\n eller tilsluttede organisationer samt lignende organisationer er  \r\n\r\n forhandlingsberettigede med undtagelse af Dansk Magisterforening, Dansk  \r\n\r\n Psykologforening og Gymnasieskolernes Lærerforening. </P>  \r\n\r\n<P>Konkrete sager inden for ovennævnte områder. </P>  \r\n\r\n<P>Kontorerne i 2. afdeling </P>  \r\n\r\n<P CLASS=PUNKT> <B>1.</B> kontor </P>  \r\n\r\n<P>Aftaler om generelle ansættelsesvilkår for tjenestemænd og  \r\n\r\n tjenestemandslignende ansatte, herunder sager vedrørende TFU, forhandlinger,  \r\n\r\n regelfastsættelse og -anvendelse m.m. i henhold til tjenestemandsloven eller  \r\n\r\n aftale, bortset fra de under 2. kontor, 5. kontor og 6. kontor henlagte  \r\n\r\n områder, sager for tjenestemandsretten om kollektive tjenesteforseelser samt  \r\n\r\n sager angående afgørelse af spørgsmålet om tjenestepligt i relation til  \r\n\r\n særskilt vederlæggelse. </P>  \r\n\r\n<P>Kontoret medvirker desuden ved behandlingen af tilsvarende eller  \r\n\r\n beslægtede sager, der er henlagt under andre kontorers sagsområde, i det  \r\n\r\n omfang bestemmelserne henviser til eller har relationer til de for  \r\n\r\n tjenestemænd gældende regler. </P>  \r\n\r\n<P CLASS=PUNKT> <B>5.</B> kontor </P>  \r\n\r\n<P>Generelle spørgsmål og konkrete sager vedrørende afsked, omflytning,  \r\n\r\n pension, efterindtægt, ventepenge, rådighedsløn m.v. Understøttelsessager.  \r\n\r\n Statsgaranterede pensionskasser. </P>  \r\n\r\n<P>Meddelelse af tilladelse til forskrivning af pension eller ventepenge.  \r\n\r\n Sager om pensionsforsikring og pligtig enkeforsørgelse. </P>  \r\n\r\n<P CLASS=PUNKT> <B>6.</B> kontor </P>  \r\n\r\n<P>Departementets personale, budget- og regnskabsadministration, herunder  \r\n\r\n rationalisering samt øvrige sekretariatsforrretninger. Visse legattilskud  \r\n\r\n samt sager vedrørende samarbejde i staten, forfremmelsesnævn,  \r\n\r\n personalebedømmelse, deltagelse i uddannelseskurser, jubilæumsgratialer, samt  \r\n\r\n generelle sager vedrørende staten som arbejdsgiver i forbindelse med  \r\n\r\n arbejdsmiljølovgivningen. </P>  \r\n\r\n<P>Endvidere sager vedrørende vederlag m.v. for de danske repræsentanter i  \r\n\r\n Europa-Parlamentet samt visse sager vedrørende Nordisk Råd, herunder nordisk  \r\n\r\n udveksling af personale i statsadministrationen. </P>  \r\n\r\n<P>Udgiftsdækkende ydelser (time- og dagpenge, udlandsdiæter,  \r\n\r\n befordringsgodtgørelse, flyttegodtgørelse m.v.) samt generelle og konkrete  \r\n\r\n sager om tjeneste- og lejeboliger, fradrag i løn for naturalydelser m.v. </P>  \r\n\r\n<P CLASS=PUNKT> <B>8.</B> kontor </P>  \r\n\r\n<P>Departementets generelle planlægnings- og koordineringsvirksomhed,  \r\n\r\n herunder personalepolitiske og arbejdsmarkedspolitiske spørgsmål, generelle  \r\n\r\n TFU-forhandlinger, tværgående lønspørgsmål i øvrigt samt den  \r\n\r\n statslige-kommunale koordinering. </P>  \r\n\r\n<P>Indsamling og bearbejdning af statistik samt udarbejdelse af analyser,  \r\n\r\n oversigter og prognoser inden for hele departementets område, herunder løn-  \r\n\r\n og pensionsoversigter. </P>  \r\n\r\n<P>Departementets edb-anvendelse og relationerne til andre edb-systemer. </P>  \r\n\r\n<P>Departementets generelle informationsvirksomhed, herunder den  \r\n\r\n personaleadministrative vejledning. </P>  \r\n\r\n<P>Repræsenterer departementet i råd, nævn og organer på de forannævnte  \r\n\r\n områder og varetager i den forbindelse kontakten til bl.a. Nordisk Råd, EF og  \r\n\r\n ILO. </P>  \r\n\r\n<P>Råd og nævn m.v. nedsat af lønnings- og pensionsdepartementet </P>  \r\n\r\n<P>Nævnet for helbredsbedømmelser i tjenestemandssager </P>  \r\n\r\n<P>Nævnet for helbredsbedømmelser i tjenestemandssager er oprettet 1/10 1947  \r\n\r\n og har til opgave at afgive udtalelser om helbredsgrundlaget forud for enhver  \r\n\r\n førstegangsansættelse eller genansættelse i pensionsberettigende  \r\n\r\n tjenestemandsstilling i staten, folkeskolen eller folkekirken, jfr. fmst.  \r\n\r\n bekg. 450 22/10 1980. Nævnets udtalelse skal af den ansættende myndighed i  \r\n\r\n hvert enkelt tilfælde indhentes ved sagens forelæggelse direkte for nævnet.  \r\n\r\n</P>  \r\n\r\n<P>Nævnet har endvidere til opgave at yde vejledning i alle tilfælde, hvor  \r\n\r\n der ved spørgsmål om afskedigelse af en tjenestemand enten består tvivl om  \r\n\r\n den pågældendes tjenstdygtighed eller om, hvorvidt sygdommens årsag er  \r\n\r\n tilskadekomst i tjenesten, ligesom nævnet er bemyndiget til at afgive sådanne  \r\n\r\n udtalelser i konkrete tilfælde på begæring af kommuner, koncessionerede  \r\n\r\n selskaber, offentlige virksomheder samt statsgaranterede pensionskasser. </P>  \r\n\r\n<P>Man har endelig bemyndiget nævnet til at afgive udtalelse på  \r\n\r\n finansministeriets vegne i kategorier af sygesager, som efter gældende regler  \r\n\r\n skal forelægges ministeriet. </P>  \r\n\r\n<P>Nævnet består af 6 medlemmer, hvoraf 4 skal være læger. </P>  \r\n\r\n<P>Stillingsvurderingsrådet </P>  \r\n\r\n<P>Stillingsvurderingsrådet, der er nedsat den 26/11 l969, har til opgave at  \r\n\r\n igangsætte og koordinere anvendelsen af stillingsbeskrivelser samt  \r\n\r\n systematisk stillingsvurdering og personalebedømmelse inden for staten,  \r\n\r\n folkeskolen og folkekirken. </P>  \r\n\r\n<P>Rådets oprettelse er en følge af arbejdet i tjenestemandskommissionen af  \r\n\r\n 1965. Rådets arbejdsområder omfatter imidlertid - som forudsat både i  \r\n\r\n tjenestemandskommissionen og ved folketingsbehandlingen af forslaget til  \r\n\r\n tjenestemandsreform - hele personalet uanset ansættelsesform. Samtlige  \r\n\r\n personalets hovedorganisationer er da også repræsenteret i rådet, hvis 18  \r\n\r\n medlemmer er ligeligt fordelt mellem ministerier og hovedorganisationer.  \r\n\r\n Formålet med rådets arbejde er først og fremmest gennem tilvejebringelse af  \r\n\r\n et neutralt forhandlingsgrundlag at virke for en stadigt bedre  \r\n\r\n overensstemmelse mellem på den ene side de krav, de enkelte stillinger  \r\n\r\n stiller til deres indehavere, og på den anden side den løn, der ydes. </P>  \r\n\r\n<P>Rådet har udviklet et vurderingssystem, der efter en række  \r\n\r\n prøveundersøgelser indtil nu er anvendt på en række stillinger og  \r\n\r\n stillingsgrupper. </P>  \r\n\r\n<P>Til rådet er knyttet et sekretariat. </P>  \r\n\r\n<P>Centralrådet for statens samarbejdsudvalg </P>  \r\n\r\n<P>I henhold til fmst. cirk. l99 2l/11 1979 om samarbejde og samarbejdsudvalg  \r\n\r\n i statens virksomheder og institutioner er der nedsat et centralråd for  \r\n\r\n statens samarbejdsudvalg. Rådet har som hovedopgaver at virke vejledende for  \r\n\r\n de nedsatte samarbejdsudvalg, at fortolke samarbejdsudvalgscirkulærets  \r\n\r\n bestemmelser og at behandle og afgøre uoverensstemmelser vedrørende  \r\n\r\n bestemmelserne. </P>  \r\n\r\n<P>Rådet består af 9 af finansministeren udpegede repræsentanter og 9  \r\n\r\n repræsentanter for personalet (personalets repræsentanter udpeges af LO, COI,  \r\n\r\n COII, LC , AC, FTF og FR (Fællesrepræsentationen), Hovedorganisation for  \r\n\r\n Arbejdsleder- og tekniske Funktionærforeninger i Danmark). </P>  \r\n\r\n<P>Til rådet er knyttet et sekretariat. </P>  \r\n\r\n<P>Lønningsrådet </P>  \r\n\r\n<P>Rådet oprettedes i 1919, og de nugældende bestemmelser om rådets  \r\n\r\n funktioner og sammensætning er optaget i tjenestemandslovgivningen, jfr.  \r\n\r\n navnlig TL §§ 50-51. </P>  \r\n\r\n<P>Forinden der administrativt kan fastsættes sådanne generelle bestemmelser  \r\n\r\n og retningslinier, hvortil finansministeren er beføjet i medfør af en række  \r\n\r\n regler i tjenestemandsloven og tjenestemandspensionsloven, skal der indhentes  \r\n\r\n en udtalelse fra lønningsrådet. </P>  \r\n\r\n<P>Herudover kan ministeren anmode lønningsrådet om en udtalelse om ethvert  \r\n\r\n spørgsmål, der opstår i medfør af tjenestemandsloven. </P>  \r\n\r\n<P>I en anden funktion kan lønningsrådet betragtes som et mæglingsorgan, idet  \r\n\r\n rådet i tilfælde af, at der ikke kan opnås enighed om aftale eller  \r\n\r\n administrative bestemmelser mellem ministeren og tjenestemændenes  \r\n\r\n centralorganisationer, vil kunne få forelagt sagen til udtalelse. </P>  \r\n\r\n<P>Uden for tjenestemandsområdet har lønningsrådet opgaver i henhold til  \r\n\r\n tidligere aftale mellem ministeren, finansudvalget og lønningsrådet,  \r\n\r\n hvorefter rådet af finansministeriet (budgetdepartementet) høres i sager om  \r\n\r\n oprettelse af stillinger af visse kategorier. Tilsvarende skal lønningsrådet  \r\n\r\n høres af finansministeriet (lønnings- og pensionsdepartementet) i visse sager  \r\n\r\n om oprettelse af særskilte vederlag. </P>  \r\n\r\n<P>Lønningsrådet består af formand, næstformand og 14 medlemmer, hvoraf 4  \r\n\r\n beskikkes efter indstilling fra tjenestemændenes centralorganisationer,  \r\n\r\n medens 2 medlemmer ud over formandskabet er beskikket som repræsentanter for  \r\n\r\n administrationen: hertil kommer 8 medlemmer, som vælges af folketinget blandt  \r\n\r\n dettes medlemmer. På tilsvarende måde beskikkes eller vælges der  \r\n\r\n stedfortrædere for medlemmerne. </P>  \r\n\r\n<P>De af folketinget valgte medlemmer og stedfortrædere afgår, såfremt de i  \r\n\r\n den for lønningsrådet gældende valgperiode på 4 år udtræder af folketinget.  \r\n\r\n</P>  \r\n\r\n<P>Tjenestemandsretten </P>  \r\n\r\n<P>Ved L 278 10/6 1981 om ændring af lov om tjenestemænd i staten,  \r\n\r\n folkeskolen og folkekirken blev der nedsat en tjenestemandsret med et udvidet  \r\n\r\n kompetenceområde i forhold til den hidtidige voldgiftsret i  \r\n\r\n tjenestemandssager. </P>  \r\n\r\n<P>Tjenestemandsretten behandler - ligesom det var tilfældet for den  \r\n\r\n tidligere voldgiftsret i tjenestemandssager - sager om overtrædelse eller  \r\n\r\n fortolkning af indgåede aftaler eller bestemmelser, som efter TL §§ 46-47  \r\n\r\n træder i stedet for aftaler. </P>  \r\n\r\n<P>Endvidere behandler tjenestemandsretten sager om kollektive overtrædelser  \r\n\r\n af TL § l0, stk. l, der har karakter af faglig aktion, og som er begået af  \r\n\r\n tjenestemænd omfattet af en eller flere af tjenestemændenes  \r\n\r\n centralorganisationer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19870683960"
        },
        {
            "displayName": "Entydig dokumentidentifikation",
            "displayValue": "CM016186"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/01/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6839"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "30/10/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 6 kontor"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}