{
    "id": 97961,
    "title": "Forslag til folketingsbeslutning om indførelse af hepatitis B-vaccination i børnevaccinationsprogrammet",
    "documentTypeId": "480",
    "isSagsforlobPeriodValid": true,
    "shortName": "2004/2 BSF 29",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 18. marts 2005 af Lone&nbsp;Møller&nbsp;(S),  \r\n\r\n René&nbsp;Skau&nbsp;Björnsson&nbsp;(S), Karen&nbsp;Hækkerup&nbsp;(S),  \r\n\r\n Rasmus&nbsp;Prehn&nbsp;(S)&nbsp;og&nbsp;Lise&nbsp;von&nbsp;Seelen&nbsp;(S)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n indførelse af hepatitis B-vaccination i børnevaccinationsprogrammet  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"tekst3\">  \r\n\r\n Folketinget pålægger regeringen inden den 1. januar 2006 at  \r\n\r\n indføre vaccination mod hepatitis B som en del af det danske  \r\n\r\n børnevaccinationsprogram.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til  \r\n\r\n forslaget  \r\n\r\n</P>  \r\n\r\n<P class=\"Tekst\">  \r\n\r\n Beslutningsforslaget er en  \r\n\r\n uændret genfremsættelse af beslutningsforslag nr. B 125 fra folketingsåret  \r\n\r\n 2004-05, 1. samling. Der henvises til Folketingstidende 2004-05, 1. samling,  \r\n\r\n tillæg A side 4952 og 4955.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Formålet  \r\n\r\n med beslutningsforslaget  \r\n\r\n</P>  \r\n\r\n<P class=\"tekst3\">  \r\n\r\n Formålet med beslutningsforslaget er at beskytte danske børn  \r\n\r\n mod hepatitis B-virus via indførelse af vaccination mod denne sygdom i  \r\n\r\n børnevaccinationsprogrammet. Mennesker, der smittes med hepatitis B, har  \r\n\r\n risiko  \r\n\r\n for at udvikle kronisk og akut leverbetændelse, som på lang sigt kan føre til  \r\n\r\n alvorlige følgesygdomme som f.eks. leverkræft og skrumpelever og i sidste  \r\n\r\n ende dødsfald.  \r\n\r\n Indførelse af vaccination vil være i overensstemmelse med anbefalingerne fra  \r\n\r\n WHO og desuden imødekomme et ønske hos mange danske småbørnsforældre. Færre  \r\n\r\n børn vil opleve, at de isoleres eller stigmatiseres som følge af smitte eller  \r\n\r\n frygt for smitte, og samtidig vil der ske en reduktion i antallet af dødsfald  \r\n\r\n som følge af sygdomme relateret til hepatitis B-infektioner. Der er mulighed  \r\n\r\n for at gennemføre forslaget med få eller ingen omkostninger, jf. afsnittet om  \r\n\r\n økonomiske konsekvenser.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Baggrunden  \r\n\r\n for beslutningsforslaget  \r\n\r\n</P>  \r\n\r\n<P class=\"tekst3\">  \r\n\r\n Sundhedsstyrelsens Center for Evaluering og Medicinsk  \r\n\r\n Teknologivurdering valgte i 2001 at støtte et projekt, som 2 år senere &#150;  \r\n\r\n i 2003  \r\n\r\n &#150; resulterede i udgivelsen af MTV-rapporten »Indførelse af hepatitis  \r\n\r\n B-vaccination som en del af børnevaccinationsprogrammet i Danmark &#150; En  \r\n\r\n medicinsk teknologivurdering«.  \r\n\r\n</P>  \r\n\r\n<P class=\"tekst3\">  \r\n\r\n Rapporten, som ikke indeholder nogen entydig faglig vurdering  \r\n\r\n af, om hepatitis B-vaccination bør indføres, har af Sundhedsstyrelsen været  \r\n\r\n sendt til høring hos en række organisationer og selskaber. Socialdemokratiet  \r\n\r\n er  \r\n\r\n &#150; i lighed med et overvældende flertal af de høringsberettigede  \r\n\r\n organisationer  \r\n\r\n &#150; af den opfattelse, at danske børn bør beskyttes mod hepatitis B som en  \r\n\r\n integreret del af vaccinationsprogrammet.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Hepatitis  \r\n\r\n B-virus i Danmark  \r\n\r\n</P>  \r\n\r\n<P class=\"tekst3\">  \r\n\r\n Hepatitis B-infektion er normalt en seksuelt overført sygdom,  \r\n\r\n men kan også smitte via f.eks. blod eller urene kanyler.  \r\n\r\n</P>  \r\n\r\n<P class=\"tekst3\">  \r\n\r\n Virus kan overføres »vertikalt«, dvs. fra mor til barn under  \r\n\r\n fødsel. Danmark indfører nu screening af gravide for hepatitis B-virus. Virus  \r\n\r\n kan imidlertid også overføres »horisontalt«, f.eks. blandt børn og voksne i  \r\n\r\n institutioner og blandt familiemedlemmer og andre i nærkontakt. Derfor er det  \r\n\r\n logisk at supplere screening af gravide med vaccination som en del af  \r\n\r\n børnevaccinationsprogrammet.  \r\n\r\n</P>  \r\n\r\n<P class=\"tekst3\">  \r\n\r\n Tal fra Statens Serum Institut, jf. artiklen »Spædbørn smittes  \r\n\r\n hvert år med hepatitis B« af journalist Christian Andersen i Ugeskrift for  \r\n\r\n Læger nr. 40, 29. september 2003, viser, at 72 børn i aldersgruppen 0-14 år  \r\n\r\n har  \r\n\r\n fået påvist kronisk hepatitis B-infektion. Omkring 20 pct. af børnene vil  \r\n\r\n efter  \r\n\r\n 20-30 år udvikle skrumpelever, og 5 pct. vil få leverkræft.  \r\n\r\n</P>  \r\n\r\n<P class=\"tekst3\">  \r\n\r\n MTV-rapporten anslår, at der årligt forekommer 120-300 tilfælde  \r\n\r\n af akut opstået hepatitis B og i alt 350-1.000 nye smittetilfælde årligt. Det  \r\n\r\n skønnes, at det nuværende antal infektioner vil føre til op mod 10 dødsfald  \r\n\r\n årligt på grund af kronisk leversygdom.  \r\n\r\n</P>  \r\n\r\n<P class=\"tekst3\">  \r\n\r\n Rapporten påpeger, at antallet af nye tilfælde af hepatitis  \r\n\r\n B-virus i Danmark er nedadgående, mens antallet af personer med kronisk  \r\n\r\n hepatitis B er stort set uændret. Samtidig nævnes, at der kan forventes et  \r\n\r\n stigende antal smittede de kommende år, bl.a. på grund af immigration fra  \r\n\r\n lande  \r\n\r\n med høj forekomst af hepatitis B.  \r\n\r\n</P>  \r\n\r\n<P class=\"tekst3\">  \r\n\r\n Ifølge MTV-rapporten vil fordelen ved at indføre vaccination  \r\n\r\n være, at antallet af akutte hepatitis B-tilfælde vil kunne reduceres fra de  \r\n\r\n nuværende minimum 120 tilfælde årligt til næsten 0, og at ca. 20 nye tilfælde  \r\n\r\n af kronisk hepatitis B årligt vil kunne undgås.  \r\n\r\n</P>  \r\n\r\n<P class=\"tekst3\">  \r\n\r\n Hepatitis B er en mere alvorlig sygdom (målt på antallet af  \r\n\r\n dødsfald og kroniske smittebærere) end øvrige sygdomme, for hvilke der er  \r\n\r\n indført vaccination.  \r\n\r\n</P>  \r\n\r\n<P class=\"tekst3\">  \r\n\r\n Hertil kommer, at man ved at indføre vaccination kan undgå tab  \r\n\r\n af livskvalitet og andre sociale og menneskelige omkostninger både hos  \r\n\r\n pårørende og ikke mindst hos børn, der smittes og som følge heraf udelukkes  \r\n\r\n af  \r\n\r\n sociale fællesskaber.  \r\n\r\n</P>  \r\n\r\n<P class=\"tekst3\">  \r\n\r\n Hepatitis Foreningen har i sit høringssvar vedrørende  \r\n\r\n MTV-rapporten peget på tre konkrete eksempler: På Odense Universitetshospital  \r\n\r\n blev seks børn smittet i forbindelse med indlæggelse, i Skovbo Kommune opstod  \r\n\r\n en sag, hvor to hepatitissmittede børn skulle integreres, og forældregruppen  \r\n\r\n frygtede, at deres egne børn ville blive smittet, og på Odense  \r\n\r\n Universitetshospital døde en kvinde efter at være blevet smittet med  \r\n\r\n hepatitis  \r\n\r\n B.  \r\n\r\n</P>  \r\n\r\n<P class=\"tekst3\">  \r\n\r\n Herudover har Sundhedsstyrelsen beskrevet et tilfælde fra 1999,  \r\n\r\n hvor en dagplejemor og nogle pædagoger i daginstitutioner blev smittet af  \r\n\r\n børn,  \r\n\r\n der var smittet af hepatitis B, jf. bl.a. artiklen »Et godt tilbud« af Annie  \r\n\r\n Hagel i Vital nr. 2, 2003. Og for nylig har forældre til børn i Børnegården  \r\n\r\n Vinterslev i Hadsten samlet underskrifter for at få hepatitis B indført i  \r\n\r\n vaccinationsprogrammet.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Befolkningens  \r\n\r\n holdninger  \r\n\r\n</P>  \r\n\r\n<P class=\"tekst3\">  \r\n\r\n Hepatitis Foreningen har i april 2004 gennemført en stor  \r\n\r\n undersøgelse af befolkningens kendskab til hepatitis og holdninger til  \r\n\r\n vaccination (»Kendskab til hepatitis og holdninger til vaccination«,  \r\n\r\n Hepatitis  \r\n\r\n Foreningen, april 2004). Tilsvarende gennemførte Sundhedsstyrelsen en noget  \r\n\r\n mindre undersøgelse i forbindelse med udarbejdelsen af MTV-rapporten.  \r\n\r\n</P>  \r\n\r\n<P class=\"tekst3\">  \r\n\r\n Hepatitis Foreningens undersøgelse viser bl.a., at  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n 98 pct. kender til leverbetændelse/hepatitis og hele 62 pct.  \r\n\r\n vurderer, at hepatitis/leverbetændelse er den alvorligste sygdom i  \r\n\r\n sammenligning med bl.a. infektionssygdommene difteri (6 pct.), kighoste (1  \r\n\r\n pct.)  \r\n\r\n og polio (13 pct.). Blandt årsagerne til, at leverbetændelse opfattes som  \r\n\r\n særdeles  \r\n\r\n farlig, nævnes risiko for kræft, dødelighed og kronisk tilstand.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n 73 pct. synes, det er en god idé at indføre hepatitis  \r\n\r\n B-vaccination i børnevaccinationsprogrammet. Blandt småbørnsforældre (0-6 år)  \r\n\r\n er tallet 78 pct.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n kun 14 pct. vurderer uden oplysning, at det er en dårlig idé at  \r\n\r\n indføre hepatitis B-vaccination. En stor del ændrer holdning, når de får  \r\n\r\n yderligere oplysning om hepatitis B. På den baggrund vurderer Hepatitis  \r\n\r\n Foreningen, at den samlede tilslutning vil blive stor, og med en  \r\n\r\n informationskampagne  \r\n\r\n kan tilslutningen blive fuldt på højde med tilslutningen til det øvrige  \r\n\r\n vaccinationsprogram.  \r\n\r\n</P>  \r\n\r\n<P class=\"tekst3\">  \r\n\r\n Sundhedsstyrelsens undersøgelse viser bl.a., at flest forældre  \r\n\r\n (60 pct.) foretrækker en kombinationsvaccine frem for separat vaccination.  \r\n\r\n Andelen, som accepterer indførelse af hepatitis B-vaccination i det danske  \r\n\r\n børnevaccinationsprogram, varierer mellem 42 og 80 pct.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Internationale  \r\n\r\n erfaringer  \r\n\r\n</P>  \r\n\r\n<P class=\"tekst3\">  \r\n\r\n På verdensplan er 350 millioner mennesker smittet med hepatitis  \r\n\r\n B-virus.  \r\n\r\n</P>  \r\n\r\n<P class=\"tekst3\">  \r\n\r\n WHO har på baggrund af det globalt stigende antal tilfælde af  \r\n\r\n hepatitis B-virus-infektion anbefalet, at alle medlemslande senest i 1997  \r\n\r\n inkluderer hepatitis B-vaccination i de nationale vaccinationsprogrammer.  \r\n\r\n</P>  \r\n\r\n<P class=\"tekst3\">  \r\n\r\n En lang række vesteuropæiske lande følger anbefalingen,  \r\n\r\n heriblandt Belgien, Frankrig, Italien, Portugal, Schweiz, Spanien og  \r\n\r\n Tyskland.  \r\n\r\n De skandinaviske lande har været mere tilbageholdende, men i Sverige har  \r\n\r\n nogle  \r\n\r\n amter indført vaccinationen til risikogrupper, mens andre er på vej.  \r\n\r\n</P>  \r\n\r\n<P class=\"tekst3\">  \r\n\r\n Danmark bør følge anbefalingen fra WHO og tage del i den  \r\n\r\n globale indsats imod hepatitis B ved at indføre vaccination i  \r\n\r\n børnevaccinationsprogrammet. Hepatitis er en af de sygdomme, det er muligt at  \r\n\r\n udrydde definitivt, hvis man vaccinerer.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Økonomiske  \r\n\r\n konsekvenser  \r\n\r\n</P>  \r\n\r\n<P class=\"tekst3\">  \r\n\r\n I øjeblikket vaccineres danske børn som led i  \r\n\r\n vaccinationsprogrammet med to kombinationsvacciner, dels mod difteri,  \r\n\r\n stivkrampe, kighoste, polio og Hib-infektion (Di-Te-Ki-Pol/Hib) og dels mod  \r\n\r\n mæslinger, fåresyge og røde hunde (MFR).  \r\n\r\n</P>  \r\n\r\n<P class=\"tekst3\">  \r\n\r\n Det fremgår af den nye MTV-rapport, at hepatitis B-vaccination  \r\n\r\n kan tænkes gennemført som en del af børnevaccinationsprogrammet på tre måder:  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n Hepatitis B-vaccine anvendes i tillæg til den nuværende,  \r\n\r\n femvalente vaccine (Di-Te-Ki-Pol/Hib) fra Statens Serum Institut  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n En kombineret hepatitis B-Hib-vaccine gives i tillæg til en  \r\n\r\n firevalent vaccine (Di-Te-Ki-Pol).  \r\n\r\n</P>  \r\n\r\n<P class=\"Nummer\">  \r\n\r\n 3)  \r\n\r\n &#9;  \r\n\r\n Der indføres en  \r\n\r\n seks-valent vaccine, der via en enkelt indsprøjtning giver samtidig  \r\n\r\n beskyttelse  \r\n\r\n mod i alt seks sygdomme, herunder hepatitis B.  \r\n\r\n</P>  \r\n\r\n<P class=\"tekst3\">  \r\n\r\n Model 1 og 2 vil begge indebære, at børnene skal have to  \r\n\r\n indsprøjtninger i forbindelse med vaccinationsbesøgene hos den praktiserende  \r\n\r\n læge i 3-, 5- og 12-måneders-alderen (i alt 2 x 3 = 6 indsprøjtninger).  \r\n\r\n Derimod  \r\n\r\n vil børnene kunne nøjes med ét stik pr. besøg, hvis en kombinationsvaccine  \r\n\r\n (model 3) indføres (i alt 1 x 3 = 3 indsprøjtninger). Denne model har  \r\n\r\n yderligere den fordel, at hepatitis B vil kunne indføres i  \r\n\r\n børnevaccinationsprogrammet uden ekstra omkostninger.  \r\n\r\n</P>  \r\n\r\n<P class=\"tekst3\">  \r\n\r\n Det fremgår således af MTV-rapporten, at »de sundhedsøkonomiske  \r\n\r\n analyser viser, at tillæg af en separat hepatitis B-vaccination til det  \r\n\r\n eksisterende børnevaccinationsprogram vil føre til øgede økonomiske udgifter  \r\n\r\n for samfundet. Hvis vaccinationen indføres med anvendelse af nye  \r\n\r\n kombinationsvacciner,  \r\n\r\n kan det gøres uden umiddelbare merudgifter«.  \r\n\r\n</P>  \r\n\r\n<P class=\"tekst3\">  \r\n\r\n Det vil ved alle tre modeller være muligt at opnå den samme  \r\n\r\n høje beskyttelse af børnene mod hepatitis B. Der er tale om sikre vacciner,  \r\n\r\n som  \r\n\r\n de vaccinerede tåler godt.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Konklusion  \r\n\r\n</P>  \r\n\r\n<P class=\"tekst3\">  \r\n\r\n Regeringen bør inden den 1. januar 2006 tage initiativ til at  \r\n\r\n indføre vaccination mod hepatitis B som en del af  \r\n\r\n børnevaccinationsprogrammet.  \r\n\r\n Det vil være i overensstemmelse med anbefalingerne fra WHO og opfylde et  \r\n\r\n ønske  \r\n\r\n fra mange danske forældre. Vaccinationen kan indføres uden ekstra stik af  \r\n\r\n børnene og uden umiddelbare merudgifter.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Lone Møller  \r\n\r\n</B>  \r\n\r\n (S):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om indførelse af hepatitis B-vaccination i  \r\n\r\n børnevaccinationsprogrammet.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 29).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2004/2 BF 29",
            "stateLabel": "Forkastet",
            "references": [
                {
                    "shortName": "2004/2 BSF 29",
                    "title": "Forslag til folketingsbeslutning om indførelse af hepatitis B-vaccination i børnevaccinationsprogrammet",
                    "presentationName": "Beslutningsforslag som fremsat",
                    "documentTypeId": 480,
                    "documentId": 97961,
                    "eliUri": "/eli/ft/20042BB00029",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20042/beslutningsforslag/b29/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "18/03/2005"
        },
        {
            "displayName": "Accession",
            "displayValue": "20042BB00029"
        },
        {
            "displayName": "Entydig dokumentidentifikation",
            "displayValue": "AX007181"
        },
        {
            "displayName": "Dato for førstegangsindlæggelse",
            "displayValue": "18/03/2005"
        },
        {
            "displayName": "Dato for indlæggelse",
            "displayValue": "18/03/2005"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "29"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}