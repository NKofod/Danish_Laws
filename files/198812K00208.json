{
    "id": 110454,
    "title": "1988 LSF 208   FORSLAG TIL LOV OM ÆNDRING AF LOV OM INTERNATIONALT UDVIKLINGSSAMARBEJDE   (OPHÆVELSE AF LÅNEBISTANDEN SOM BISTANDSFORM, FORHØJELSE AF   INVESTERINGSGARANTIRAMMEN, CENTER FOR UDVIKLINGSFORSKNINGS FUNKTIONER OG   LEDELSESSTRUKTUR M.V.) ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 208",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 208 </P>  \r\n\r\n<P></P>  \r\n\r\n<P>Forslag til Lov om ændring af lov om internationalt udviklingssamarbejde  \r\n\r\n (Ophævelse af lånebistanden som bistandsform, forhøjelse af  \r\n\r\n investeringsgarantirammen, Center for Udviklingsforsknings funktioner og  \r\n\r\n ledelsesstruktur m.v.) </P>  \r\n\r\n<P></P>  \r\n\r\n<P>Fremsat af udenrigsministeren (Uffe Ellemann-Jensen) </P>  \r\n\r\n<P></P>  \r\n\r\n<P>den 15. februar 1989 </P>  \r\n\r\n<P></P>  \r\n\r\n<P>Vedtaget ved tredjebehandling den 18. maj 1989 </P>  \r\n\r\n<P></P>  \r\n\r\n<P><a href=\"document.aspx?accn=A19890034430\"> Lov nr. 344 af 24/05/1989</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om internationalt udviklingssamarbejde, jf. lovbekendtgørelse nr.  \r\n\r\n 285 af 1. april 1976, som ændret senest ved lov nr. 182 af 8. maj 1985,  \r\n\r\n foretages følgende ændringer: </P>  \r\n\r\n<P>1. <I>§ 5, nr. 1</I> og <I>3,</I> ophæves. </P>  \r\n\r\n<P>Nr. 2 bliver herefter nr. 1, og nr. 4-5 bliver nr. 2-3. </P>  \r\n\r\n<P>2. I <I>§ 8, stk. 1</I> , ændres &#187;500 mio. kr.&#171; til: &#187;2.500  \r\n\r\n mio. kr.&#171;. </P>  \r\n\r\n<P>3. I <I>§ 12, stk. 1,</I> og to steder i <I>stk. 2</I> ændres  \r\n\r\n &#187;Forskningsrådet for udviklingsforskning&#171; til: &#187;Rådet for  \r\n\r\n Ulandsforskning&#171;. </P>  \r\n\r\n<P>4. <I>§ 12, stk. 3</I> og <I>4,</I> affattes således: </P>  \r\n\r\n<P>&#187; <I>Stk. 3.</I> Center for Udviklingsforskning er en selvstændig  \r\n\r\n institution under Udenrigsministeriet. Centrets opgave er at udføre  \r\n\r\n samfundsvidenskabelig udviklingsforskning og at yde service og vejledning ved  \r\n\r\n forskeruddannelse på området gennem et samarbejde med andre  \r\n\r\n forskningsinstitutioner og højere læreanstalter. Centret skal bidrage til at  \r\n\r\n stimulere interessen for samfundsvidenskabelig udviklingsforskning i Danmark  \r\n\r\n og medvirke til at udbrede kendskabet til den danske og internationale  \r\n\r\n forskning på området. Centret kan yde konsulent- og rådgivningsvirksomhed i  \r\n\r\n det omfang, dette er foreneligt med varetagelsen af de øvrige opgaver. De  \r\n\r\n nærmere regler for centrets virksomhed fastsættes i en statut, der godkendes  \r\n\r\n af udenrigsministeren. </P>  \r\n\r\n<P>Stk. 4. Centret ledes af en bestyrelse på 7-11 medlemmer, der udnævnes af  \r\n\r\n udenrigsministeren for en periode på 3 år. Udenrigsministeren udnævner efter  \r\n\r\n indstilling fra bestyrelsen en direktør, der med ansvar over for bestyrelsen  \r\n\r\n fungerer som faglig og administrativ leder af centret.&#171; </P>  \r\n\r\n<P>5. I <I>§ 18, stk. 1</I> , ændres &#187;en afdeling&#171; til: &#187;et  \r\n\r\n departement&#171;, og i <I>stk. 2</I> ændres &#187;den i stk. 1 nævnte  \r\n\r\n afdeling&#171; til: &#187;det i stk. 1 nævnte departement&#171;. </P>  \r\n\r\n<P>§ 2 </P>  \r\n\r\n<P>Loven træder i kraft den 1. juli 1989. </P>  \r\n\r\n<P>Oprindeligt fremsat forslag </P>  \r\n\r\n<P>§ 1 </P>  \r\n\r\n<P>I lov om internationalt udviklingssamarbejde, jf. lovbekendtgørelse nr.  \r\n\r\n 285 af 1. april 1976, som ændret senest ved lov nr. 182 af 8. maj 1985,  \r\n\r\n foretages følgende ændringer: </P>  \r\n\r\n<P>1. <I>§ 5, nr. 1 og 3</I> ophæves. </P>  \r\n\r\n<P>Nr. 2 bliver herefter nr. 1, og nr. 4-5 bliver nr. 2-3. </P>  \r\n\r\n<P>2. I <I>§ 8, stk. 1</I> , ændres &#187;500 mio. kr.&#171; til: &#187;2.500  \r\n\r\n mio. kr.&#171;. </P>  \r\n\r\n<P>3. I. <I>§ 12, stk. 1</I> og to steder i <I>stk. 2</I> ændres  \r\n\r\n &#187;Forskningsrådet for udviklingsforskning&#171; til: &#187;Rådet for  \r\n\r\n U-landsforskning&#171;. </P>  \r\n\r\n<P>4. <I>§ 12, stk. 3 og 4,</I> , affattes således: </P>  \r\n\r\n<P>&#187; <I>Stk. 3.</I> Center for Udviklingsforskning er en selvstændig  \r\n\r\n institution under Udenrigsministeriet. Centrets opgave er at udføre  \r\n\r\n samfundsvidenskabelig udviklingsforskning og at yde service og vejledning ved  \r\n\r\n forskeruddannelse på området gennem et samarbejde med andre  \r\n\r\n forskningsinstitutioner og højere læreanstalter. Centret skal bidrage til at  \r\n\r\n stimulere interessen for samfundsvidenskabelig udviklingsforskning i Danmark  \r\n\r\n og medvirke til at udbrede kendskabet til den danske og internationale  \r\n\r\n forskning på området. Centret kan yde konsulent- og rådgivningsvirksomhed i  \r\n\r\n det omfang, dette er foreneligt med varetagelsen af de øvrige opgaver. De  \r\n\r\n nærmere regler for centrets virksomhed fastsættes i en statut, der godkendes  \r\n\r\n af udenrigsministeren. </P>  \r\n\r\n<P>Stk. 4. Centret ledes af en bestyrelse på 7-11 medlemmer, der udnævnes af  \r\n\r\n udenrigsministeren for en periode på 3 år. Udenrigsministeren udnævner efter  \r\n\r\n indstilling fra bestyrelsen en direktør, der med ansvar over for bestyrelsen  \r\n\r\n fungerer som faglig og administrativ leder af centret.&#171;. </P>  \r\n\r\n<P>5. I <I>§ 18, stk. 1</I> , ændres &#187;en afdeling&#171; til: &#187;et  \r\n\r\n departement&#171;, og i <I>stk. 2</I> , ændres &#187;den i stk. 1 nævnte  \r\n\r\n afdeling&#171; til: &#187;det i stk. 1 nævnte departement&#171;. </P>  \r\n\r\n<P>§ 2 </P>  \r\n\r\n<P>Loven træder i kraft den 1. juli 1989. </P>  \r\n\r\n<P>Bemærkninger til lovforslaget </P>  \r\n\r\n<P>Almindelig bemærkninger </P>  \r\n\r\n<P>I. Ophævelse af lånebistanden som bistandsform </P>  \r\n\r\n<P>Ved Lov nr. 94 af 19. marts 1962 om teknisk samarbejde med  \r\n\r\n udviklingslandene blev der åbnet adgang til at yde statslån til  \r\n\r\n udviklingslandene inden for en beløbsramme af 100 mio. kr. Beløbet er siden  \r\n\r\n blevet forhøjet ved en række efterfølgende love. Ved lov nr. 297 af 10. juni  \r\n\r\n 1971 om internationalt udviklingssamarbejde bevaredes adgangen til at yde  \r\n\r\n statslån, dog uden en lovfæstet beløbsramme for omfanget af de samlede  \r\n\r\n statslån. </P>  \r\n\r\n<P>Den 24. november 1988 drøftedes i Folketinget udenrigsministerens  \r\n\r\n redegørelse for en af Udenrigsministeriets departement for internationalt  \r\n\r\n udviklingssamarbejde (Danida) udarbejdet handlingsplan for Danmarks  \r\n\r\n samarbejde med udviklingslandene (Folketingets Forhandlinger 1988-89:  \r\n\r\n 2459-2529). På baggrund af redegørelsesdebatten i Folketinget foreslås  \r\n\r\n adgangen til at yde statslån til udviklingslandene ophævet, således at al  \r\n\r\n dansk udviklingsbistand herefter ydes på gavevilkår. </P>  \r\n\r\n<P>II. Forhøjelse af investeringsgarantirammen </P>  \r\n\r\n<P>Investeringsgarantiordningen indførtes i 1966 i forbindelse med lov om  \r\n\r\n ændring af lov om teknisk samarbejde med udviklingslandene. Ordningen har til  \r\n\r\n formål at fremme danske virksomheders direkte investeringer i udviklingslande  \r\n\r\n som led i disses økonomiske udvikling. Garanti ydes kun mod tab, forårsaget  \r\n\r\n af politiske forhold, og der betales en årlig præmie på 0,5 pct. af  \r\n\r\n garantibeløbet med en selvrisiko på 10 pct. </P>  \r\n\r\n<P>I de seneste 20 år har der i gennemsnit pr. år været ca. 30 policer i  \r\n\r\n kraft. Siden ordningens indførelse har der kun i ganske enkelte tilfælde  \r\n\r\n været udbetalt erstatning til investorer. Ved udgangen af 1988 var der et  \r\n\r\n indestående beløb på godt 11 mio. kr. i den til imødegåelse af tab oprettede  \r\n\r\n investeringsganrantifond, hvortil forsikringspræmierne indbetales. </P>  \r\n\r\n<P>I en årrække har den samlede garantiforpligtelse ligget nogenlunde  \r\n\r\n konstant på 300-400 mio. kr. Imidlertid har der inden for det seneste år  \r\n\r\n kunnet konstateres en stigning i antallet af ansøgninger, hvoraf flere har  \r\n\r\n vedrørt væsentligt større garantibeløb, end det tidligere har været  \r\n\r\n tilfældet. Med uændret garantiramme må det forudses, at velbegrundede  \r\n\r\n ansøgninger om garanti må afvises. </P>  \r\n\r\n<P>Hertil kommer, at der med Verdensbankens etablering af en  \r\n\r\n investeringsgarantiordning Multilateral Investment Garantee Agency (MIGA) i  \r\n\r\n 1988, må forventes et yderligere pres på den danske ordning, idet  \r\n\r\n Verdensbankens garantiordning åbner mulighed for at supplere nationale  \r\n\r\n ordninger. Dette vil kunne komme på tale f.eks. ved samarbejde mellem danske  \r\n\r\n og udenlandske virksomheder om større investeringsprojekter. </P>  \r\n\r\n<P>Da beløbrammen for investeringsgarantier siden vedtagelsen af lov nr. 297  \r\n\r\n af 10. juni 1971 om internationalt udviklingssamarbejde har været uændret på  \r\n\r\n 500 mio. kr., bør denne af ovennævnte grunde samt henset til den stedfundne  \r\n\r\n prisudvikling forhøjes til 2.500 mio. kr. </P>  \r\n\r\n<P>III. Center for Udviklingsforsknings funktioner og ledelsesstruktur </P>  \r\n\r\n<P>Siden 1976, hvor de paragraffer i loven af 1971, der omhandlede  \r\n\r\n udviklingsforskning, blev justeret, har der været gennemført en række  \r\n\r\n undersøgelser af Center for Udviklingsforsknings administration og  \r\n\r\n organisation. Senest har et udvalg vedrørende Center for Udviklingsforsknings  \r\n\r\n fremtid, nedsat af Udenrigsministeriet i april 1988 og bestående af  \r\n\r\n repræsentanter for Forskningsrådet for Udviklingsforskning, Center for  \r\n\r\n Udviklingsforskning og Udenrigsministeriet behandlet såvel organisatoriske  \r\n\r\n som faglige aspekter af centrets virke. Udvalget aflagde i september 1988 en  \r\n\r\n rapport, der har været forelagt Styrelsen for Internationalt  \r\n\r\n Udviklingssamarbejde. Udvalget fandt, at de gældende regler for centrets  \r\n\r\n virksomhed ikke tilstrækkeligt klart afspejler de opgaver, centret aktuelt  \r\n\r\n varetager eller ønskes tillagt. Udvalget anbefalede endvidere en ændring af  \r\n\r\n Center for Udviklingsforsknings ledelsesstruktur. </P>  \r\n\r\n<P>IV. Økonomiske og administrative konsekvenser </P>  \r\n\r\n<P>Forslaget om ophævelse af lånebistanden som bistandsform vil ikke medføre  \r\n\r\n merudgifter for statskassen, idet såvel lån som gaver afholdes inden for de  \r\n\r\n samlede årlige bevillinger til udviklingssamarbejde. </P>  \r\n\r\n<P>Forslaget forventes ikke at få administrative konsekvenser. </P>  \r\n\r\n<P>Forslaget om en forhøjelse af rammebeløbet for investeringsgarantier vil  \r\n\r\n hverken få statsfinansielle eller administrative konsekvenser. </P>  \r\n\r\n<P>Forslaget om Center for Udviklingsforsknings funktioner og  \r\n\r\n ledelsesstruktur vil ikke få statsfinansielle konsekvenser. Den  \r\n\r\n administrative konsekvens ventes at blive en forenkling, idet centrets  \r\n\r\n ændrede ledelse vil muliggøre en noget større udlægning af administrativ  \r\n\r\n kompetence. Dette vil betyde færre ansøgninger til behandling i  \r\n\r\n Forskningsrådet og Udenrigsministeriet, idet centrets eget forskningsprogram  \r\n\r\n skal indgå som en del af dettes driftsbevilling. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Bilaterale statslån som led i den danske bistand til udviklingslandene har  \r\n\r\n - uanset det store gaveelement heri - bidraget til en forøgelse af  \r\n\r\n udviklingslandenes i forvejen betragtelige gældsbyrder. </P>  \r\n\r\n<P>Endvidere begrænser lånebistanden mulighederne for at vælge de mest  \r\n\r\n hensigtsmæssige projekter. Mange udviklingslande viger således tilbage for at  \r\n\r\n anvende lån til finansiering af overførsel af viden i forbindelse med større  \r\n\r\n regions- og sektorstudier, træning og uddannelse samt ledelse og  \r\n\r\n vedligeholdelse - alt sammen elementer, der bliver stadig vigtigere for  \r\n\r\n bistandsindsatsens kvalitet og levedygtighed. </P>  \r\n\r\n<P>En omlægning fra lånebistand til gavebistand vil derfor også styrke  \r\n\r\n projekternes levedygtighed ved at øge mulighederne for overførsel af dansk  \r\n\r\n viden (uddannelse, træning og vedligeholdelsessystemer). </P>  \r\n\r\n<P>Forslaget om ophævelse af denne bestemmelse indebærer, at lånebistand som  \r\n\r\n bistandsform ophører. </P>  \r\n\r\n<P>I konsekvens heraf ophæves bestemmelsen i § 5, nr. 3 om tilskud til  \r\n\r\n forundersøgelser, der tager sigte på eventuel senere dansk lånefinansiering.  \r\n\r\n</P>  \r\n\r\n<P>Til nr. 2 </P>  \r\n\r\n<P>Der henvises til afsnit II i de almindelige bemærkninger. </P>  \r\n\r\n<P>Til nr. 3 </P>  \r\n\r\n<P>Begrebet udviklingsforskning anvendes i dag til at beskrive såvel  \r\n\r\n Forskningsrådets som centrets aktiviteter. Imidlertid kan det konstateres, at  \r\n\r\n de aktiviteter, centret udfører, foregår på et fagligt meget snævrere felt  \r\n\r\n end det, hvor Forskningsrådet arbejder. </P>  \r\n\r\n<P>Centrets opgaver er helt overvejende forankret i samfundsfaglige  \r\n\r\n problemstillinger eller tværfaglige projekter med samfundsfag som tyngde.  \r\n\r\n Forskning af denne karakter vedrørende udviklingslandenes forandringsproces  \r\n\r\n og de forhold, der betinger denne, er dækket af betegnelsen  \r\n\r\n udviklingsforskning. Det meget bredere felt af forskningsemner, der knytter  \r\n\r\n sig til andre sider af udviklingslandenes særlige forhold: tekniske,  \r\n\r\n naturvidenskabelige, landbrugsfaglige osv. kan sammen med den ovenfor nævnte  \r\n\r\n udviklingsforskning sammenfattes i betegnelsen &#187;u-landsforskning&#171;.  \r\n\r\n</P>  \r\n\r\n<P>I konsekvens heraf foreslås rådets navn ændret til &#187;Rådet for  \r\n\r\n U-landsforskning&#171;, en betegnelse som rådet selv finder er en dækkende og  \r\n\r\n mere præcis angivelse af rådets mandat. </P>  \r\n\r\n<P>Til nr. 4 </P>  \r\n\r\n<P>Center for Udviklingsforskning er udover at være serviceinstitution for  \r\n\r\n udviklingsforskningen også hjemsted for en mindre gruppe fastansatte  \r\n\r\n forskere, der driver egen forskning. Det foreslås derfor udtrykkeligt at  \r\n\r\n nævne dette forhold, der ikke hidtil har været omtalt i de gældende regler.  \r\n\r\n De øvrige opgaver, der indgår i forslaget, er af tilsvarende bred karakter og  \r\n\r\n udgør områder, der aktuelt indgår i centrets faktiske opgavevaretagelse.  \r\n\r\n Denne udvikling i Center for Udviklingsforsknings funktioner er resultatet af  \r\n\r\n en udvikling parallelt med tilsvarende forskningsinstitutioners forandring i  \r\n\r\n det sidste tiår. Særligt bemærkes, at centrets rolle som vejleder for  \r\n\r\n forskere under uddannelse (særligt licentiatprogrammer) og konsulent- og  \r\n\r\n rådgivningsvirksomheden er elementer, der allerede er introduceret, men som  \r\n\r\n begge forudses at være i fortsat vækst. Den nærmere redegørelse for centrets  \r\n\r\n opgavevaretagelse vil fremgå af en statut, der udarbejdes af den foreslåede  \r\n\r\n centerbestyrelse, og som skal tiltrædes af udenrigsministeren. </P>  \r\n\r\n<P>Det i afsnit III i de almindelige bemærkninger omtalte udvalg påpegede i  \r\n\r\n rapporten om Center for Udviklingsforsknings fremtid, at centret har behov  \r\n\r\n for en bredere og fast faglig kontakt til den øvrige danske forskningsverden.  \r\n\r\n Endvidere anbefalede udvalget, at centret i lighed med det for gruppen af  \r\n\r\n sektorforskningsinstitutioner typiske fællestræk ledes af en bestyrelse med  \r\n\r\n ekstern deltagelse. I konsekvens heraf foreslås det, at der indsættes en  \r\n\r\n centerbestyrelse, hvis medlemmer udnævnes af udenrigsministeren efter en  \r\n\r\n indstillingsproducere, der sikrer såvel centret som Forskningsrådet og  \r\n\r\n Udenrigsministeriet indflydelse på sammensætningen. </P>  \r\n\r\n<P>Indsættelsen af en bestyrelse, der indstiller en direktør til  \r\n\r\n udenrigsministerens udnævnelse, ændrer ikke ved centrets status som  \r\n\r\n selvstændig institution under Udenrigsministeriet. Sammensætningen af den  \r\n\r\n foreslåede bestyrelse, dens funktion og arbejdsform vil skulle fremgå af den  \r\n\r\n nævnte statut for centret. </P>  \r\n\r\n<P>Til nr. 5 </P>  \r\n\r\n<P>I september 1984 bad udenrigsministeren administrationsdepartementet om at  \r\n\r\n forestå en undersøgelse af den afdeling i Udenrigsministeriet, der bistod  \r\n\r\n udenrigsministeren ved udførelsen af de i loven af 1971 ham pålagte opgaver.  \r\n\r\n Administrationsdepartementets rapport, der forelå i februar 1986, førte til,  \r\n\r\n at denne afdeling fra 1. november 1986 fik status af departement. </P>  \r\n\r\n<P>Bilag </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>1. <I>§ 5, nr. 1 og 3</I> ophæves. </P>  \r\n\r\n<P>Nr. 2 bliver herefter nr. 1, og nr. 4-5 bliver nr. 2-3. </P>  \r\n\r\n<P>§ 5. Udenrigsministeren kan yde finansiel bistand, herunder i følgende  \r\n\r\n former: </P>  \r\n\r\n<P>1) lån til udviklingslandene eller internationale organisationer til  \r\n\r\n gennemførelse af udviklingsfremmende foranstaltninger i udviklingslandene,  \r\n\r\n</P>  \r\n\r\n<P>2) støtte til finansinstitutter, der har til formål at fremme den  \r\n\r\n økonomiske udvikling i udviklingslandene ved erhvervelse af andele, ved  \r\n\r\n ydelse af garantier eller fondsbidrag eller på anden lignende måde, </P>  \r\n\r\n<P>3) tilskud til forundersøgelser vedrørende investeringer med henblik på  \r\n\r\n eventuel senere lånefinansiering (jf. § 5, 1), </P>  \r\n\r\n<P>4) vareleverancer til udviklingslandene, der anmoder om sådanne til støtte  \r\n\r\n for deres økonomiske og sociale udvikling, og </P>  \r\n\r\n<P>5) tilskud til uddannelses-, og sundheds-, forsknings-, sociale og  \r\n\r\n kulturelle institutioner i udviklingslandene. </P>  \r\n\r\n<P>2. I <I>§ 8, stk. 1</I> , ændres &#187;500 mio. kr.&#171; til: &#187;2.500  \r\n\r\n mio. kr.&#171;. </P>  \r\n\r\n<P>§ 8. Udenrigsministeren kan inden for en beløbsramme på 500 mio. kr. give  \r\n\r\n garanti til virksomheder, der er hjemmehørende i Danmark, mod tab i  \r\n\r\n forbindelse med direkte nyinvesteringer i udviklingslandene og hermed  \r\n\r\n ligestillede lån. </P>  \r\n\r\n<P>3. I <I>§ 12, stk. 1</I> og to steder i <I>stk. 2</I> ændres  \r\n\r\n &#187;Forskningsrådet for udviklingsforskning&#171; til: &#187;Rådet for  \r\n\r\n U-landsforskning&#171;. </P>  \r\n\r\n<P>4. <I>§ 12, stk. 3 og 4,</I> affattes således: </P>  \r\n\r\n<P>&#187; <I>Stk. 3.</I> Center for Udviklingsforskning er en selvstændig  \r\n\r\n institution under Udenrigsministeriet. Centrets opgave er at udføre  \r\n\r\n samfundsvidenskabelig udviklingsforskning og at yde service og vejledning ved  \r\n\r\n forskeruddannelse på området gennem et samarbejde med andre  \r\n\r\n forskningsinstitutioner og højere læreanstalter. Centret skal bidrage til at  \r\n\r\n stimulere interessen for samfundsvidenskabelig udviklingsforskning i Danmark  \r\n\r\n og medvirke til at udbrede kendskabet til den danske og internationale  \r\n\r\n forskning på området. Centret kan yde konsulent- og rådgivningsvirksomhed i  \r\n\r\n det omfang, dette er foreneligt med varetagelsen af de øvrige opgaver. De  \r\n\r\n nærmere regler for centrets virksomhed fastsættes i en statut, der godkendes  \r\n\r\n af udenrigsministeren. </P>  \r\n\r\n<P>Stk. 4. Centret ledes af en bestyrelse på 7-11 medlemmer, der udnævnes af  \r\n\r\n udenrigsministeren for en periode på 3 år. Udenrigsministeren udnævner efter  \r\n\r\n indstilling fra bestyrelsen en direktør, der med ansvar over for bestyrelsen  \r\n\r\n fungerer som faglig og administrativ leder af centret.&#171;. </P>  \r\n\r\n<P>§ 12. Udenrigsministeren kan efter indstilling fra forskningsrådet for  \r\n\r\n udviklingsforskning yde tilskud til forskning vedrørende udviklingslandene.  \r\n\r\n</P>  \r\n\r\n<P>Stk. 2. Forskningsrådet for udviklingsforskning udnævnes af  \r\n\r\n udenrigsministeren for 3 år ad gangen. Ministeren udpeger efter indstilling  \r\n\r\n fra forskningsrådet for udviklingsforskning dets formand og næstformand  \r\n\r\n blandt rådets medlemmer. </P>  \r\n\r\n<P>Stk. 3. Centret for udviklingsforskning er en selvstændig institution  \r\n\r\n under udenrigministeren. Centrets opgave er gennem et samarbejde med andre  \r\n\r\n forskningsinstitutioner at stimulere interessen for udviklingsforskningen,  \r\n\r\n indsamle dokumentationsmateriale, følge den løbende udviklingsforskning i og  \r\n\r\n uden for Danmark samt medvirke ved gennemførelsen af forskningsprojekter  \r\n\r\n under forskningsrådet for udviklingsforskning. </P>  \r\n\r\n<P>Stk. 4. Centret ledes af en direktør, der udnævnes af udenrigsministeren  \r\n\r\n efter indstilling fra forskningsrådet for udviklingsforskning. </P>  \r\n\r\n<P>5. I <I>§ 18, stk. 1</I> , ændres &#187;en afdeling&#171; til: &#187;et  \r\n\r\n departement&#171;, og i <I>stk. 2</I> , ændres &#187;Den i stk. 1 nævnte  \r\n\r\n afdeling&#171; til: &#187;Det i stk. 1 nævnte departement&#171;. </P>  \r\n\r\n<P>§ 18. Udenrigsministeren bistås ved udførelsen af de opgaver, der ved  \r\n\r\n denne lov er pålagt ham, af en afdeling i Udenrigsministeriet. </P>  \r\n\r\n<P>Stk. 2. Den i stk. 1 nævnte afdeling i Udenrigsministeriet varetager  \r\n\r\n tillige sekretariatsforretningerne i forbindelse med styrelsens og rådets  \r\n\r\n virksomhed. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/06/1989"
        },
        {
            "displayName": "Accession",
            "displayValue": "198812K00208"
        },
        {
            "displayName": "Entydig dokumentidentifikation",
            "displayValue": "CL004330"
        },
        {
            "displayName": "Dato for førstegangsindlæggelse",
            "displayValue": "02/06/1989"
        },
        {
            "displayName": "Dato for indlæggelse",
            "displayValue": "02/06/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "208"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}