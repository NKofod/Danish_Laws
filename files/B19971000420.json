{
    "id": 85838,
    "title": "Måleteknisk direktiv. Halvautomatiske spiritusmålere. Almindelige bestemmelser (MDIR 22.07-01) ",
    "documentTypeId": "650",
    "isSagsforlobPeriodValid": false,
    "shortName": "FSK nr 10004 af 23/04/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Måleteknisk direktiv. Halvautomatiske  \r\n\r\n spiritusmålere. Almindelige bestemmelser </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(MDIR 22.07-01) </P>  \r\n\r\n<BR>  \r\n\r\n<P>I medfør af § 10, stk. 1, § 11 og 16, stk. 4 i lov om erhvervsfremme, jf.  \r\n\r\n lovbekendtgørelse nr. 323 af 25. april 1996, fastsættes: </P>  \r\n\r\n<P CLASS=PUNKT> <B>1.</B> Generelt </P>  \r\n\r\n<P>Dette direktiv omhandler målekar med nominelt volumen 2, 3 og 5 cl med  \r\n\r\n aftapning i bunden til udmåling af tyndtflydende spiritus på restaurant.  \r\n\r\n Disse kaldes også halvautomatiske spiritusmålere. </P>  \r\n\r\n<P CLASS=PUNKT> <B>2.</B> Beskrivelse </P>  \r\n\r\n<P>En halvautomatisk spiritusmåler fastgøres direkte på den flaske spiritus,  \r\n\r\n der skal udmåles fra. Flasken med måler monteres i en fast holder med bunden  \r\n\r\n i vejret. I denne position fyldes måleren automatisk. Udmåling i drikkeglas  \r\n\r\n foregår med glasset placeret under udløbsåbningen (se fig. pos. 1), idet  \r\n\r\n bundventilen åbnes ved at presse glideren (2) op med hånden eller med  \r\n\r\n glasset. Under denne udtømning af det afmålte volumen er forbindelse til  \r\n\r\n væsken i flasken afbrudt og først, når glideren slippes, fyldes måleren op  \r\n\r\n igen. </P>  \r\n\r\n<P>Disse målekar består normalt af en over- og underpart, der er skruet  \r\n\r\n sammen. På overparten sidder den prop (3), der presses ned i flaskehalsen. I  \r\n\r\n underparten sidder en glider, der også virker som en fortrænger. Målekarret  \r\n\r\n er normalt forsynet med 3 ventiler. En op til flasken (4), der er åben, når  \r\n\r\n glideren er i nedre position (opfyldning) og lukket, når glideren er i øvre  \r\n\r\n position (udtømning). Endvidere en aftapningsventil (5) i underparten, der er  \r\n\r\n åben, når glideren er i øvre position og lukket, når glideren er i nedre  \r\n\r\n position. Desuden sidder i overparten en ventil (6), der åbnes under  \r\n\r\n udtømning således, at der sikres luftadgang til målekarret under udtømningen.  \r\n\r\n Glideren er fjederbelastet (7) således, at den normalt vil være i nederste  \r\n\r\n position. </P>  \r\n\r\n<P CLASS=PUNKT> <B>3.</B> Krav til konstruktion og udførelse </P>  \r\n\r\n<P>Målekarret skal have et volumen på enten 2, 3 eller 5 cl. Målekarret skal  \r\n\r\n på forsiden have en tydelig påskrift, der angiver det indeholdte volumen.  \r\n\r\n</P>  \r\n\r\n<P>Målekarrene skal være udført i et sådant materiale og i sådanne  \r\n\r\n dimensioner, at de kan antages for formstabile. </P>  \r\n\r\n<P>Målekarrene skal være forberedt til plombering med løse plomber og tråd  \r\n\r\n således, at adgang til alle dele, der har betydning for udmålingens  \r\n\r\n nøjagtighed, forhindres ved den i forbindelse med verifikationen foretagne  \r\n\r\n plombering. </P>  \r\n\r\n<P>Det normale er, at over- og underpart er sikret sammenholdt ved hjælp af 1  \r\n\r\n plombe. Derved kan det af over- og underpart afgrænsede volumen ikke ændres,  \r\n\r\n og fortrængeren er ligeledes beskyttet. </P>  \r\n\r\n<P>Målekarret skal være tæt, og der må ikke sive væske ud ved glideren. </P>  \r\n\r\n<P>Ventilen op til flasken må kun være lukket under selve udtømningen. </P>  \r\n\r\n<P>Halvautomatiske spiritusmålere kan være forsynet med en tæller, der  \r\n\r\n registrerer hvor mange gange, der er aftappet. </P>  \r\n\r\n<P CLASS=PUNKT> <B>4.</B> Anvendelse </P>  \r\n\r\n<P>Målekar med aftapning i bunden må kun anvendes til udmåling af  \r\n\r\n tyndtflydende spiritus med tørstofindhold under 5%, som fx vodka, whisky,  \r\n\r\n gin, cognac, rom og akvavit. </P>  \r\n\r\n<P CLASS=PUNKT> <B>5.</B> Tolerancer </P>  \r\n\r\n<P>Verifikationstolerance er lig med brugstolerance +/- 2 ml. </P>  \r\n\r\n<P>Systematisk udnyttelse af tolerancerne er ikke tilladt. </P>  \r\n\r\n<P CLASS=PUNKT> <B>6.</B> Godkendelse </P>  \r\n\r\n<P>Halvautomatiske spiritusmålere, der opfylder ovenstående bestemmelser, kan  \r\n\r\n umiddelbart verificeres uden forudgående typegodkendelse. </P>  \r\n\r\n<P CLASS=PUNKT> <B>7.</B> Verifikation </P>  \r\n\r\n<P>Der udføres 5 udmålinger. Falder ingen af disse uden for toleranceområdet,  \r\n\r\n verificeres målet. Falder 2 eller flere af disse uden for toleranceområdet,  \r\n\r\n afvises måleren og henvises til reparation. Falder 1 af disse uden for  \r\n\r\n toleranceområdet udføres yderligere 5 målinger. Falder ingen af disse uden  \r\n\r\n for toleranceområdet, verificeres måleren. Falder 1 eller flere udenfor,  \r\n\r\n afvises spiritusmåleren og henvises til reparation. </P>  \r\n\r\n<P CLASS=PUNKT> <B>8.</B> Reverifikation </P>  \r\n\r\n<P>Spiritusmåleren skal reverificeres, såfremt plomberingen er brudt eller  \r\n\r\n defekt, samt efter sådanne reparationer eller indgreb, der berører dele, som  \r\n\r\n kan have indflydelse på udmålingens nøjagtighed. </P>  \r\n\r\n<P CLASS=PUNKT> <B>9.</B> Stempling </P>  \r\n\r\n<P>De under 3 nævnte plomber stemples ved plomberingen med verifikationsmærke  \r\n\r\n og årstal. </P>  \r\n\r\n<P CLASS=PUNKT> <B>10.</B> Ikrafttræden </P>  \r\n\r\n<P>Dette direktiv træder i kraft den 23. april 1997. Samtidig ophæves TDIR  \r\n\r\n nr. 22.07-01 af 23. juni 1987. </P>  \r\n\r\n<P>Mette Holst </P>  \r\n\r\n<P>/P. Claudi Johansen </P>  \r\n\r\n<P><IMG SRC=\"/image.aspx?id=85838&img=CR45557_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/1998"
        },
        {
            "displayName": "Accession",
            "displayValue": "B19971000420"
        },
        {
            "displayName": "Entydig dokumentidentifikation",
            "displayValue": "CM045557"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "03/01/2019"
        },
        {
            "displayName": "Dokumenttype",
            "displayValue": "Forskrifter"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "10004"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "23/04/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}