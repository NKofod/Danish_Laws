{
    "id": 35191,
    "title": "Boligstøtte - Tilbagebetaling - Periodevis beregning ",
    "documentTypeId": "230",
    "isSagsforlobPeriodValid": false,
    "shortName": "AFG nr 51408 af 16/04/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Boligstøttemodtagerens indkomststigning blev ikke meddelt kommunen,  \r\n\r\n som efterfølgende har rejst tilbagebetalingskrav. Kommunen finder ikke  \r\n\r\n grundlag for periodeopdeling af indkomsten, som krævet af modtageren, under  \r\n\r\n henvisning til, at indkomststigningen ikke var væsentlig og varig.  \r\n\r\n Amtsankenævnet stadfæster kommunens afgørelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Boligstøtte - Tilbagebetaling - Periodevis  \r\n\r\n beregning </H1>  \r\n\r\n<P></P>  \r\n\r\n<BR>  \r\n\r\n<P>Ved skrivelse af 11. juni 1985 har De klaget over kommunes afgørelse  \r\n\r\n vedrørende tilbagebetaling af for meget udbetalt boligstøtte i 1983. </P>  \r\n\r\n<P>Amtsankenævnet har på sit møde den 9. maj 1986 behandlet Deres klage og på  \r\n\r\n baggrund af vedlagte redegørelse truffet følgende </P>  \r\n\r\n<P>A F G Ø R E L S E </P>  \r\n\r\n<P>Nævnet stadfæstede kommunes afgørelse. </P>  \r\n\r\n<P>Da det ikke fremgår af sagen, at De i 1983 havde givet kommune meddelelse  \r\n\r\n om ændringerne i Deres indtægtsforhold, fandt nævnet, at De ikke havde  \r\n\r\n opfyldt Deres oplysningspligt, jfr. boligstøttelovens § 38, stk. 3. </P>  \r\n\r\n<P>Nævnet fandt herefter, at kommune var berettiget til at kræve det beløb  \r\n\r\n tilbagebetalt, De havde modtaget med urette i perioden 1. januar til 31.  \r\n\r\n december 1983, jfr. boligstøttelovens § 41, stk. 1. </P>  \r\n\r\n<P>Nævnet fandt endvidere, at efterreguleringen skulle ske for hele  \r\n\r\n boligstøtteåret, således at forholdene efterfølgende bedømmes under et. </P>  \r\n\r\n<P>Nævnet fandt ikke grundlag for en periodeopdeling af indkomsten, idet den  \r\n\r\n indtægtsfremgang, De havde i juli og august ikke er en væsentlig og varig  \r\n\r\n indkomstændring, jfr. boligstyrelsens cirkulære af 30. august 1982 punkt 14  \r\n\r\n b. </P>  \r\n\r\n<P>Amtsankenævnets afgørelser efter boligstøtteloven kan ikke indbringes for  \r\n\r\n anden administrativ myndighed. Boligministeren kan dog optage en sag til  \r\n\r\n behandling, når det skønnes, at sagen er af principiel betydning. Anmodning  \r\n\r\n om optagelse af sagen til behandling i medfør heraf indgives inden 4 uger fra  \r\n\r\n modtagelsen af dette brev til Boligstyrelsen, Stormgade 10, 1470 København K.  \r\n\r\n</P>  \r\n\r\n<P>Med venlig hilsen </P>  \r\n\r\n<P>R E D E G Ø R E L S E </P>  \r\n\r\n<P>Ved skrivelse modtaget den 11. juni 1985 har De klaget over kommunes  \r\n\r\n afgørelse vedrørende tilbagebetaling af for meget udbetalt boligstøtte i 1983  \r\n\r\n kr. 1.032. </P>  \r\n\r\n<P> FAKTISKE OPLYSNINGER: </P>  \r\n\r\n<P>Klager fik i perioden 1. januar til 31. december 1983 udbetalt 1.032 kr. i  \r\n\r\n boligstøtte. </P>  \r\n\r\n<P>Boligstøtten blev beregnet udfra en korrigeret leje på 6.847 kr. og på  \r\n\r\n grundlag af en socialindkomst på 21.000 kr. </P>  \r\n\r\n<P>Kommunen konstaterede efterfølgende, at klager i 1983 havde en  \r\n\r\n socialindkomst på 46.000 kr. </P>  \r\n\r\n<P>På baggrund af indkomstoverskridelsen på 25.000 kr. krævede kommune den  \r\n\r\n udbetalte boligsikring 1.032 kr. tilbagebetalt. </P>  \r\n\r\n<P>Klager rettede derpå henvendelse til kommunen og anmodede om, at  \r\n\r\n tilbagebetalingskravet blev opgjort efter en periodeopdeling af indkomsten.  \r\n\r\n</P>  \r\n\r\n<P> KOMMUNENS BEGRUNDELSE FOR AFGØRELSE: </P>  \r\n\r\n<P>Ved skrivelse af 15. maj 1985 meddelte kommunen klager, at man ikke kunne  \r\n\r\n efterkomme anmodningen om omregning af tilbagebetalingskravet i perioder. Der  \r\n\r\n henvistes til boligstyrelsens cirkulære af 30. august 1982 afsnit 14.6,  \r\n\r\n hvoraf fremgår, at for at en omregning i perioder kan finde sted, skal der  \r\n\r\n være tale om en væsentlig og varig ændring af indkomstforholdene. </P>  \r\n\r\n<P> KLAGERS OPLYSNINGER: </P>  \r\n\r\n<P>Klager oplyser, at han ikke mener, at reglerne i cirkulærets afsnit 14.6,  \r\n\r\n skal anvendes i hans situation som studerende, men derimod i situationer,  \r\n\r\n hvor man på grund af midlertidig arbejdsløshed får en væsentlig  \r\n\r\n indtægtsnedgang. </P>  \r\n\r\n<P>Klager har den 2. marts 1986 fremsendt følgende oplysninger om sine  \r\n\r\n økonomiske forhold i 1983: </P>  \r\n\r\n<PRE>  \r\n\r\n SU for hele året:                      17.225 kr.  \r\n\r\n Renteindtægt:  \r\n\r\n obligationer                            8.040 &#187;  \r\n\r\n øvrige renteindtægter                     957 &#187;  \r\n\r\n Lønindtægt:  \r\n\r\n Esbjerg kommune 27/6 - 29/7-83         12.380 &#187;  \r\n\r\n Matrikeldirektoratet 1/8 - 31/8  \r\n\r\n 1983                                   10.292 &#187;  \r\n\r\n</PRE>  \r\n\r\n<P> RETSGRUNDLAG: </P>  \r\n\r\n<P> Boligstøttelovens § 38, stk: 3: </P>  \r\n\r\n<P>Ansøgerne skal oplyse kommunalbestyrelsen om alle forhold, der kan medføre  \r\n\r\n nedsættelse eller bortfald af boligstøtten. </P>  \r\n\r\n<P> Boligstøttelovens § 41, stk. 1: </P>  \r\n\r\n<P>Har ansøgeren undladt at give meddelelse som omhandlet i § 38, stk. 3,  \r\n\r\n eller i øvrigt mod bedre vidende uberettiget oppebåret boligstøtte, skal han  \r\n\r\n eller hans dødsbo tilbagebetale det beløb, der er oppebåret med urette.  \r\n\r\n Kommunalbestyrelsen skal skriftligt gøre ham bekendt med disse regler og med,  \r\n\r\n at tilsidesættelse heraf tillige kan medføre strafansvar. </P>  \r\n\r\n<P> Boligstyrelsens cirkulære af 30. august 1982 punkt 14.6: </P>  \r\n\r\n<P>Såfremt det efterfølgende konstateres, at boligstøttemodtageren har  \r\n\r\n undladt at give meddelelse om forhold, der kan medføre nedsættelse eller  \r\n\r\n bortfald af boligstøtten, må kommunalbestyrelsen afgøre, om der bør  \r\n\r\n fremsættes krav om tilbagebetaling af eventuelt for meget udbetalt  \r\n\r\n boligstøtte. </P>  \r\n\r\n<P>Kommunalbestyrelsen bør rejse tilbagebetalingskravet senest 2 år efter  \r\n\r\n udgangen af det år, tilbagebetalingskravet vedrører, medmindre  \r\n\r\n kommunalbestyrelsen ikke har haft mulighed for at rejse kravet tidligere.  \r\n\r\n</P>  \r\n\r\n<P>Ved bedømmelse af, om tilbagebetaling bør kræves, må der sondres imellem  \r\n\r\n boligstøttemodtagere, der får udbetalt boligstøtte i forhold til indkomsten  \r\n\r\n opgjort efter lovens § 7, stk. 1-7 (hovedreglen), og boligstøttemodtagere,  \r\n\r\n der får udbetalt boligstøtte efter lovens § 7, stk. 8 (forventet fremtidig  \r\n\r\n indkomst). </P>  \r\n\r\n<P>Boligstøttemodtagere, der følger hovedreglen, jfr. § 7, stk. 1-7, skal  \r\n\r\n have omberegnet boligstøtten, når den faktiske husstandsindkomst overstiger  \r\n\r\n den beregnede husstandsindkomst med mindst 25% og med mindst 15.000 kr. </P>  \r\n\r\n<P>Når boligstøtte er ydet i forhold til den forventede fremtidige indkomst,  \r\n\r\n jfr. § 7, stk. 8, bør boligstøtten omberegnes, når den faktiske  \r\n\r\n husstandsindkomst overstiger beregningsgrundlaget med mindst 10.000 kr. </P>  \r\n\r\n<P>Som udgangspunkt gøres op med hvert boligstøtteår for sig, således at  \r\n\r\n forholdene efterfølgende bedømmes for hele boligstøtteåret under et, selvom  \r\n\r\n indkomstfremgangen først er indtrådt i løbet af boligstøtteåret. Der sker  \r\n\r\n således regulering for hele året på grundlag af den højere indkomst,  \r\n\r\n medmindre boligstøttemodtageren klart kan dokumentere, fra hvilket tidspunkt  \r\n\r\n en væsentlig og varig indkomstændring er indtrådt, og en særskilt  \r\n\r\n boligstøtteberegning for hver af perioderne mindsker tilbagebetalingskravet.  \r\n\r\n I så fald foretages regulering efter de retningslinier, som ville være fulgt,  \r\n\r\n såfremt boligstøttemodtageren selv havde givet oplysning om indkomstændringen  \r\n\r\n i rette tid. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19865140801"
        },
        {
            "displayName": "Entydig dokumentidentifikation",
            "displayValue": "CA003126"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "51408"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "16/04/1986"
        },
        {
            "displayName": "Administrerende myndighed",
            "displayValue": "Det Sociale Amtsankenævn for Nordjyllands Amt"
        },
        {
            "displayName": "Ressortministeriets journalnummer",
            "displayValue": "1985-693"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}