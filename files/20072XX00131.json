{
    "id": 115649,
    "title": "Skriftlig fremsættelse (12. marts 2008) - L 106",
    "documentTypeId": "380",
    "isSagsforlobPeriodValid": true,
    "shortName": "2007/2 SF.L L 106",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (12. marts 2008)</p>\r\n      <p class=\"Fremsaetter\"><span class=\"Bold\">Ministeren for Sundhed for Forebyggelse</span> (Jakob Axel Nielsen):</p>\r\n      <p class=\"Tekst2\">\r\n        <div>Herved tillader jeg mig for Folketinget at fremsætte:</div>\r\n      </p>\r\n      <p class=\"ForslagsTitel\">Forslag til lov om ændring af lov om lægemidler, lov om apoteksvirksomhed og vævsloven (Styrket indsats mod ulovlige lægemidler)</p>\r\n      <p class=\"ForslagsNummer\">(Lovforslag nr. L 106).</p>\r\n      <p class=\"Tekst2\">\r\n        <div>Med lovforslaget fremsættes forslag til ændring af 3 love. Det skyldes, at hovedformålet med det samlede lovforslag er at gennemføre en styrket indsats mod ulovlige lægemidler, som kræver ændringer af lægemiddelloven og apotekerloven. Desuden gennemføres med lovforslaget en ændring af direktivet om lægemidler til mennesker i dansk ret, som medfører behov for justering af både lægemiddelloven og vævsloven.</div>\r\n      </p>\r\n      <p class=\"Tekst2\">\r\n        <div>Hovedformålet med lovforslaget til ændring af <span class=\"Italic\">lægemiddelloven</span> er at styrke indsatsen til begrænsning af udbuddet af ulovlige lægemidler. Hensigten er at forhindre forekomst af ulovlige lægemidler, herunder forfalskede lægemidler, både i det legale distributionssystem på landets apoteker og andre godkendte salgssteder og inden for illegal distribution. Da ulovlige lægemidler normalt ikke lever op til de gældende kvalitets- og sikkerhedskrav, udgør de en sundhedsrisiko for patienterne.</div>\r\n      </p>\r\n      <p class=\"Tekst2\">\r\n        <div>Indsatsen omfatter forslag om udvidelse af Lægemiddelstyrelsens adgang til kontrol og retshåndhævelse. Styrelsen vil få adgang til at føre en mere systematisk kontrol med, at de lægemidler, der forhandles og udleveres her i landet, har tilladelse til at blive markedsført. Med forslaget åbnes også for et samarbejde med andre relevante myndigheder om kontrol af lægemidler på steder, hvor Lægemiddelstyrelsen ikke har adgang. Det gælder først og fremmest et samarbejde med Fødevarestyrelsen og Miljøstyrelsen, hvor disse myndigheder – i forbindelse med deres egen kontrolvirksomhed – udtager prøver af produkter, som de får mistanke om kan være ulovlige lægemidler.</div>\r\n      </p>\r\n      <p class=\"Tekst2\">\r\n        <div>Desuden foreslås særskilte regler om forfalskede lægemidler. Der indføres bl.a. forbud imod fremstilling og forhandling af forfalskede lægemidler, og krav om, at lægemiddelvirksomheder straks skal indberette fund af sådanne lægemidler til Lægemiddelstyrelsen. Styrelsen får hjemmel til at videregive oplysninger om fund af et forfalsket lægemiddel til indehaveren af markedsføringstilladelsen til det godkendte lægemiddel, som formodes at være blevet forfalsket. Sådan gensidig information mellem myndighed og virksomhed kan medvirke til hurtig eftersporing og fjernelse af forfalskede lægemidler, ligesom det kan fremme en bedre beskyttelse af de godkendte lægemidler.</div>\r\n      </p>\r\n      <p class=\"Tekst2\">\r\n        <div>Som led i en styrket indsats foreslås den nuværende strafferamme i lægemiddelloven på bøde og fængsel i indtil 4 måneder forhøjet til bøde og fængsel i indtil 1 år og 6 måneder for overtrædelser af lovens krav om tilladelse til fremstilling, forhandling mv. af lægemidler. Med en forhøjet strafferamme bliver det også muligt at straffe for forsøg på overtrædelse af de bestemmelser, der angår ulovlige lægemidler.</div>\r\n      </p>\r\n      <p class=\"Tekst2\">\r\n        <div>Lovforslaget indeholder endvidere en række andre justeringer af lægemiddelloven. Der indføres en pligt for virksomheder til at give besked til Lægemiddelstyrelsen, når de har læger, tandlæger eller apoteker tilknyttet deres virksomhed.</div>\r\n      </p>\r\n      <p class=\"Tekst2\">\r\n        <div>Formålet med forslaget til ændring af <span class=\"Italic\">apotekerloven</span> er først og fremmest at indføre en ligestilling af reglerne i lægemiddelloven og i apotekerloven vedrørende ulovlige, herunder forfalskede lægemidler. Forslaget omfatter bl.a. en udvidelse af Lægemiddelstyrelsens kontrolbeføjelser på apoteker, således at styrelsen får udtrykkelig hjemmel til at kontrollere, at lægemidler, der forhandles i apotekssektoren, er omfattet af en markedsføringstilladelse her i landet. En anden ændring indfører krav om, at fund af forfalskede lægemidler i apotekssektoren straks skal indberettes til Lægemiddelstyrelsen.</div>\r\n      </p>\r\n      <p class=\"Tekst2\">\r\n        <div>Hovedformålet med forslaget til ændring af <span class=\"Italic\">vævsloven</span> er at gennemføre et nyt krav i direktivet om lægemidler til mennesker, hvorefter der skal indføres en regulering af visse specialfremstillede lægemidler til avanceret terapi, som kan sikre deres kvalitet og sikkerhed.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Sundhed og Forebyggelse",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2007/2 LF 106",
            "stateLabel": "Vedtaget",
            "references": [
                {
                    "shortName": "2007/2 SF.L L 106",
                    "title": "Skriftlig fremsættelse (12. marts 2008) - L 106",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 115649,
                    "eliUri": "/eli/ft/20072XX00131",
                    "externalLink": ""
                },
                {
                    "shortName": "2007/2 LSF 106",
                    "title": "Forslag til Lov om ændring af lov om lægemidler, lov om apoteksvirksomhed og vævsloven\\n(Styrket indsats mod ulovlige lægemidler mv.)",
                    "presentationName": "Lovforslag som fremsat",
                    "documentTypeId": 400,
                    "documentId": 115569,
                    "eliUri": "/eli/ft/200722L00106",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20072/lovforslag/l106/index.htm"
                },
                {
                    "shortName": "2007/2 BTL 106",
                    "title": "Betænkning over Forslag til lov om ændring af lov om lægemidler, lov om \u000bapoteksvirksomhed og vævsloven\\n(Styrket indsats mod ulovlige lægemidler m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 117052,
                    "eliUri": "/eli/ft/200724L00376",
                    "externalLink": ""
                },
                {
                    "shortName": "2007/2 LSV 106",
                    "title": "Forslag til Lov om ændring af lov om lægemidler, lov om apoteksvirksomhed og vævsloven\\n(Styrket indsats mod ulovlige lægemidler m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 117428,
                    "eliUri": "/eli/ft/200723L00106",
                    "externalLink": ""
                },
                {
                    "shortName": "LOV nr 534 af 17/06/2008",
                    "title": "Lov om ændring af lov om lægemidler, lov om apoteksvirksomhed og vævsloven\\n(Styrket indsats mod ulovlige lægemidler m.v.)",
                    "presentationName": "Ændringslov",
                    "documentTypeId": 20,
                    "documentId": 117486,
                    "eliUri": "/eli/lta/2008/534",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "13/03/2008"
        },
        {
            "displayName": "Accession",
            "displayValue": "20072XX00131"
        },
        {
            "displayName": "Entydig dokumentidentifikation",
            "displayValue": "BK000259"
        },
        {
            "displayName": "Dato for førstegangsindlæggelse",
            "displayValue": "13/03/2008"
        },
        {
            "displayName": "Dato for indlæggelse",
            "displayValue": "13/03/2008"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 106"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}