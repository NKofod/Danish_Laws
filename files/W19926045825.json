{
    "id": 38195,
    "title": "Kaution, stiftelse. Oplysning om debitors økonomiske forhold, gældssanering. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60458 af 08/12/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et pengeinstitut P havde ikke oplyst en klager K om, at dennes bror,  \r\n\r\n forinden K kautionerede for et lån, P havde ydet broderen, havde indgivet  \r\n\r\n begæring om gældssaneringssag. K indbragte sagen for Ankenævnet med påstand  \r\n\r\n om, at P tilpligtedes at anerkende, at kautionsforpligelsen ikke kunne gøres  \r\n\r\n gældende. K fik medhold. </I> </P>  \r\n\r\n<P> <I>Dissens. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kaution, stiftelse. Oplysning om debitors  \r\n\r\n økonomiske forhold, gældssanering. (* 1) </H1>  \r\n\r\n<P></P>  \r\n\r\n<P>Kendelse af den 8. december 1992 i sag nr. 306/1992 (Kaution, stiftelse.  \r\n\r\n Oplysning om debitors økonomiske forhold, gældssanering). </P>  \r\n\r\n<P>Den 20. september 1991 ydede pengeinstituttet P klageren K's bror B et lån  \r\n\r\n på 104.000 kr., for hvilket K kautionerede. B havde den 7. august 1991  \r\n\r\n indgivet begæring om gældssanering, som blev indledt den 17. oktober 1991.  \r\n\r\n</P>  \r\n\r\n<P>Af låneprovenuet anvendtes 52.458,37 kr. til indfrielse af B's lån i et  \r\n\r\n andet pengeinstitut, for hvilket K's og B's far havde stillet sikkerhed med  \r\n\r\n et ejerpantebrev. 27.000 kr. af lånet blev betalt til K's og B's mor, medens  \r\n\r\n 5.689,08 kr. anvendtes til indfrielse af B's lån hos P. </P>  \r\n\r\n<P>I februar 1992 gjorde P kautionen gældende overfor K med 105.024 kr. B  \r\n\r\n tilbagekaldte i marts 1992 begæringen om gældssanering. </P>  \r\n\r\n<P>K indbragte sagen for Ankenævnet med påstand om, at P tilpligtedes at  \r\n\r\n anerkende, at kautionsforpligtelsen ikke kunne gøres gældende. </P>  \r\n\r\n<P>P nedlagde påstand om frifindelse, bl.a. under anbringende af, at B  \r\n\r\n overfor P havde oplyst, at B havde fået gældssanering, og at denne var  \r\n\r\n stadfæstet. </P>  \r\n\r\n<P>Ankenævnets flertal tog klagen til følge med disse bemærkninger: </P>  \r\n\r\n<P>&#187;Selv om debitor overfor P måtte have udtalt, at han havde opnået  \r\n\r\n gældssanering, har P ikke med føje kunnet stole på, at denne oplysning var  \r\n\r\n korrekt, idet P som kreditor ifølge den ældre fordring i så fald skulle have  \r\n\r\n modtaget meddelelse herom direkte fra skifteretten eller dennes medhjælper. P  \r\n\r\n måtte samtidig indse, at det i tilfælde af, at oplysningen ikke var korrekt,  \r\n\r\n således at gældssaneringssagen fortsat verserede, var af afgørende betydning  \r\n\r\n for K at modtage oplysning herom, bl.a. fordi optagelsen af det omhandlede  \r\n\r\n lån og den måde, på hvilken provenuet blev anvendt, i så fald i sig selv  \r\n\r\n kunne vanskeliggøre debitors muligheder for at opnå gældssanering. </P>  \r\n\r\n<P>Vi finder, at det under disse omstændigheder måtte påhvile P at oplyse K  \r\n\r\n om debitors gældssaneringssag. Da det efter det foreliggende må lægges til  \r\n\r\n grund, at dette ikke er sket, og at K heller ikke fra anden side var bekendt  \r\n\r\n med sagen, finder vi, at P må være afskåret fra at gøre kautionsforpligtelsen  \r\n\r\n gældende overfor K.&#171; </P>  \r\n\r\n<P>Mindretallet udtalte: </P>  \r\n\r\n<P>&#187;Der foreligger i sagen ikke nærmere oplysninger om K's kendskab til  \r\n\r\n B's økonomiske forhold på tidspunktet for kautionsforpligtelsens stiftelse.  \r\n\r\n Vi finder derfor, at en stillingtagen til klagen ville forudsætte en  \r\n\r\n bevisførelse, herunder i form af parts- og vidneforklaringer, som ikke kan  \r\n\r\n ske for Ankenævnet, men må finde sted for domstolene. Vi stemmer derfor for  \r\n\r\n at afvise sagen i medfør af § 7, stk. 1, i Ankenævnets vedtægter.&#171; </P>  \r\n\r\n<P>P har i medfør af Ankenævnets vedtægters § 11, stk. 2, meddelt, at P ikke  \r\n\r\n ønsker at være bundet af kendelsen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Fagskrift for Finansvæsen og Ankenævnets  \r\n\r\n årsberetning for 1992. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19926045825"
        },
        {
            "displayName": "Entydig dokumentidentifikation",
            "displayValue": "CA006130"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60458"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "08/12/1992"
        },
        {
            "displayName": "Administrerende myndighed",
            "displayValue": "Pengeinstitutankenævnet"
        },
        {
            "displayName": "Ressortministeriets journalnummer",
            "displayValue": "306/92"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}