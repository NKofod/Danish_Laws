{
    "id": 232465,
    "title": "Vejledning om tilskud til brun bi fra Læsø Vejledning for 2022",
    "documentTypeId": "180",
    "isSagsforlobPeriodValid": true,
    "shortName": "VEJ nr 9895 af 08/08/2022",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om tilskud til brun bi fra Læsø</p>\r\n<p class=\"UnderTitel2\">Vejledning for 2022</p>\r\n<p class=\"Overskriftsnummer1\">\r\n   <span class=\"Bold\">Indhold</span>\r\n</p>\r\n<p>\r\n   <span class=\"Bold\">1. indledning</span>\r\n</p>\r\n<p>\r\n   <span class=\"Bold\">2.</span> <span class=\"Bold\">Formål med tilskudsordning</span></p>\r\n<p>\r\n   <span class=\"Bold\">3.</span> <span class=\"Bold\">Hvilke er brune bier fra Læsø?</span></p>\r\n<p>\r\n   <span class=\"Bold\">4.</span> <span class=\"Bold\">Tilskudsformer</span></p>\r\n<p>4.1 Dronningetilskud</p>\r\n<p>4.2 Etableringstilskud</p>\r\n<p>4.3 Foreningstilskud</p>\r\n<p>\r\n   <span class=\"Bold\">5.</span> <span class=\"Bold\">Hvordan søger du om tilskud?</span></p>\r\n<p>5.1 Sådan søger du Dronningstilskud</p>\r\n<p>5.1.1 Ansøgningsfrist til Dronningetilskud</p>\r\n<p>5.1.2 Betingelser for at opnå Dronningetilskud</p>\r\n<p>5.2 Sådan søger du Etableringstilskud</p>\r\n<p>5.2.1 Ansøgningsfrist til Etableringstilskud</p>\r\n<p>5.2.2 Betingelser for at opnå Etableringstilskud</p>\r\n<p>5.3 Udbetaling af Dronning- og Etableringstilskud</p>\r\n<p>5.4 Sådan søger du Foreningstilskud</p>\r\n<p>5.4.1 Samarbejdsaftale</p>\r\n<p>5.4.2 Ansøgningsfrist Foreningstilskud</p>\r\n<p>5.5 Tilsagn og anmodning om udbetaling og dokumnetatin for foreningstilskud</p>\r\n<p class=\"Overskriftsnummer1\">\r\n</p>\r\n<p class=\"Overskriftsnummer1\">\r\n</p>\r\n<p class=\"Overskriftsnummer1\">\r\n</p>\r\n<p class=\"Overskriftsnummer1\">\r\n   <span class=\"Bold\">1.</span> <span class=\"Bold\">Indledning</span></p>\r\n<p>Ministeriet for Fødevarer, Landbrug og Fiskeri støtter avlere af gamle danske husdyr ved bl.a. at yde dyretilskud til personer og institutioner, der praktiserer ren avl med gamle danske husdyrracer. I 2009 udviklede det daværende Fødevareministerium en ny støtteordning rettet specifikt mod den brune bi fra Læsø. Denne vejledning beskriver reglerne for tilskud til bevaring af den brune bi fra Læsø.</p>\r\n<p class=\"Overskriftsnummer1\">\r\n</p>\r\n<p class=\"Overskriftsnummer1\">\r\n</p>\r\n<p class=\"Overskriftsnummer1\">\r\n   <span class=\"Bold\">2.</span> <span class=\"Bold\">Formål med tilskudsordning</span></p>\r\n<p>Tilskudsordningen for den brune bi fra Læsø skal især tilskynde biavlere til at avle og registrere renracede brune bier fra Læsø. Det avlsmæssige sigte med ordningen er at fastholde og om muligt øge populationens størrelse og fremme udbredelsen til avlere af den brune bi fra Læsø. Det er ønskeligt at udbrede de brune bier til egnede lokaliteter, inden for et nærmere angivet område. For at sikre populationen er det vigtigt at fremme anvendelsen af et forholdsvist stort antal dronninger i det videre avlsarbejde. Ordningen vil dermed modvirke genetisk drift og indavl.</p>\r\n<p>\r\n</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">3.</span> <span class=\"Bold\">Hvilke er brune bier fra Læsø?</span></p>\r\n<p>De tilskudsberettigede dronninger af den brune bi fra Læsø er de bidronninger af underarten brun Læsøbi, der er defineret i bekendtgørelse nr. 122 af 19. februar 2009 om biavl på Læsø §1, stk. 2 og 3: Det betyder, at som brune bier fra Læsø defineres bier, der:</p>\r\n<p class=\"Tab3\">1) Tilhører de 123 familier, der er udpeget af Aarhus Universitet, Institut for Agroøkologi, som særligt avlsegnede i 2008 eller</p>\r\n<p class=\"Tab3\">2) er afkom af de under nr.1 nævnte bier og er parret i området, der fremgår af bekendtgørelsens bilag 1 eller i et godkendt parringsområde, jævnfør bekendtgørelse om godkendte parringsområder for honningbier, der er blevet godkendt som parringsområde specifikt for brun bi fra Læsø eller</p>\r\n<p class=\"Tab3\">3) er karakteriseret som brun bi fra Læsø af Aarhus Universitet, Institut for Agroøkologi, ved genetisk undersøgelse, og biavleren kan dokumentere, at dronningen er den samme som ved denne undersøgelse.</p>\r\n<p>\r\n</p>\r\n<p>Endvidere kan Landbrugsstyrelsen, efter vurdering og indstilling fra Aarhus Universitet, Institut for Agroøkologi, godkende bier med en genetisk profil svarende til den genetiske profil hos de i nr. 1 og 2 ovenfor nævnte bier, som brun bi fra Læsø.</p>\r\n<p>\r\n</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">4.</span> <span class=\"Bold\">Tilskudsformer</span></p>\r\n<p>Der er tre tilskudsformer til den brune bi fra Læsø, som er tilskud til dronninger, etablering af parringsområde for brune bier fra Læsø og til avlsforeninger. Uanset om der er tale om tilskud til dronninger eller til etablering, kan en avler årligt højest opnå tilskud til 38 dronninger, svarende til grænsen for en årlig tildeling af de minimis støtte iflg. gældende EU-regler, beskrevet i tilskudsbekendtgørelsen § 6, stk. 2. Bemærk, at ifølge de minimis-reglerne må den enkelte tilskudsmodtager i løbet af en treårig regnskabsperiode højst modtage sammenlagt 20.000 EUR (svarende til 150.000 kr.), som er summen af alle typer de minimis-støtte. Herunder hører for eksempel også erstatning i forbindelse med offentlige foranstaltninger ved udbrud af skadegørere i bierne.</p>\r\n<p>\r\n</p>\r\n<p class=\"Overskriftsnummer2\" style=\"text-align: left;\">\r\n   <span class=\"Bold\">4.1 Dronningetilskud</span>\r\n</p>\r\n<p style=\"text-align: justify;\">Der kan ydes tilskud til dronninger af den brune bi fra Læsø (af underarten Apis mellifera mellifera), som det er beskrevet i tilskudsbekendtgørelsen § 3. Tilskuddet udgør maksimalt 500 kr. pr. dronning. Retten til at opnå tilskud følger dronningen. Der ydes maksimalt tilskud i forhold til antallet af indvintrede dronninger i det foregående kalenderår.</p>\r\n<p style=\"text-align: justify;\">\r\n</p>\r\n<p class=\"Overskriftsnummer2\" style=\"text-align: justify;\">\r\n   <span class=\"Bold\">4.2 Etableringstilskud</span>\r\n</p>\r\n<p>Der kan ydes etableringstilskud, som det er oplyst i tilskudsbekendtgørelsen § 4, til den ansvarlige for et godkendt parringsområde (i henhold til bekendtgørelse om godkendte parringsområder for honningbier), som etablerer et nyt parringsområde med en population af den brune bi fra Læsø eller udskifter populationen på en eksisterende parringsstation til den brune bi fra Læsø. Tilskuddet udgør maksimalt 300 kr. pr. indkøbt samt parret dronning af den brune bi fra Læsø.</p>\r\n<p>\r\n</p>\r\n<p class=\"Overskriftsnummer2\" style=\"text-align: left;\">\r\n   <span class=\"Bold\">4.3 Foreningstilskud</span>\r\n</p>\r\n<p>Der kan ydes tilskud til avlsforeninger, der har avlsarbejde med brun bi fra Læsø som formål og derved bidrager til bevaring af den brune bi fra Læsø, kaldet kort foreningstilskud. Som det fremgår af tilskudsbekendtgørelsen § 5, skal avlsforeningen have indgået en samarbejdsaftale med Binævnet.</p>\r\n<p>\r\n</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">5.</span> <span class=\"Bold\">Hvordan søger du om tilskud?</span></p>\r\n<p>Der er en række krav du skal overholde for at få tilskud, som vil blive gennemgået herunder for hver af de tre tilskudsformer. Ansøgningsskemaer for alle tre tilskudsformer finder du på Landbrugsstyrelsens hjemmeside: https://lbst.dk/tilskudsguide/tilskud-til-bevaring-af-brun-bi-fra-laesoe/#c55723</p>\r\n<p>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"693\" style=\"border-collapse: collapse;\">\r\n                  <colgroup>\r\n                     <col width=\"99px\">\r\n                     </col>\r\n                     <col width=\"103px\">\r\n                     </col>\r\n                     <col width=\"318px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Tilskudsform</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Ansøgningsfrist</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Specielle krav</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Dronningetilskud</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">1. maj (indsende ansøgning)</div>\r\n                        <div class=\"TabelTekst2\">1. oktober (indsende dokumentation)</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Indsende dokumentation senest 1. oktober for dronningers afstamning, der er ansøgt om tilskud til, samt oplysninger om antal og placering af årets indvintrede bifamilier</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Etableringstilskud</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">1. oktober</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Ansøgninger er godkendt som ansvarlig for godkendt renparringsområde</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Foreningstilskud</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">1. maj</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Avlsforening skal indgå samarbejdsaftale med Binævnet</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p>\r\n</p>\r\n<p class=\"Overskriftsnummer2\" style=\"text-align: left;\">\r\n   <span class=\"Bold\">5.1 Sådan søger du Dronningetilskud</span>\r\n</p>\r\n<p>Du skal være opmærksom på, at ansøgningsskemaet ’Ansøgning og dokumentation i forbindelse med dronningetilskud 2022 – Brun bi fra Læsø’ både indeholder ansøgningsskema og det efterfølgende dokumentationskrav for de dronninger, der er søgt tilskud til.</p>\r\n<p>\r\n</p>\r\n<p>Med din underskrift på ansøgningsskemaet bekræfter du dronningernes afstamning, som beskrevet under punkt 3 i denne vejledning og på ansøgningsskemaet. Derudover bekræfter du samtidig, at du ejer de indvintrede dronninger anført på ansøgningsskemaet, når du søger om dronningetilskud.</p>\r\n<p>\r\n</p>\r\n<p>Ansøgningsskema skal du sende til Landbrugsstyrelsen, se under kontaktoplysninger.</p>\r\n<p>\r\n</p>\r\n<p class=\"Overskriftstekst3\" style=\"text-align: justify;\">\r\n   <span class=\"Bold Italic\">5.1.1 Ansøgningsfrist til Dronningetilskud</span>\r\n</p>\r\n<p>Ansøgningsfristen for dronningetilskud til allerede eksisterende populationer er senest den 1. maj i bevillingsåret. Ansøgninger, der modtages efter denne dato, bliver ikke behandlet.</p>\r\n<p>\r\n</p>\r\n<p>Du skal gemme en kopi af ansøgningsskemaet, da det samme skema skal benyttes til den senere dokumentation, se kap. 5.1.2.</p>\r\n<p>\r\n</p>\r\n<p class=\"Overskriftstekst3\" style=\"text-align: justify;\">\r\n   <span class=\"Bold Italic\">5.1.2 Betingelser for at opnå Dronningetilskud</span>\r\n</p>\r\n<p class=\"Tab3\">–  Levere avlsmateriale til forskning og undersøgelse Det er en betingelse for at opnå dronningetilskud, at du forpligter sig til efter anmodning og uden beregning at levere avlsmateriale til forskningsmæssig anvendelse, til Aarhus Universitet, Institut for Agroøkologi, samt til andre forskningsinstitutioner efter anmodning fra Landbrugsstyrelsen, der er sekretariat for Binævnet. Udleveret avlsmateriale vil normalt bestå i tavlestykker af 10x10 cm med æg, pupper af dronninger og/eller droner, eller uparrede dronninger og/eller droner.</p>\r\n<p class=\"Tab3\">–  Dokumentere dronningernes afstamning Det er en betingelse for at opnå dronningetilskud, at du kan dokumentere bidronningens afstamning. Hvert år<span class=\"Bold\"> inden den 1. oktober i bevillingsåret</span> skal du til Landbrugsstyrelsen fremsende kopi eller resumé af stambog for de bidronninger, hvor der er ansøgt om tilskud. Samtidig skal du oplyse antal og placeringen af årets indvintrede familier med brune dronninger. Til dokumentationen for bidronningernes afstamning skal du benytte det samme skema, som du tidligere brugte til din ansøgning af dronningetilskud (nu skal de grå felter i skemaet udfyldes).</p>\r\n<p class=\"Tab3\">\r\n</p>\r\n<p>Der vil som udgangspunkt blive lagt vægt på, at du fører stambog for hver enkelt dronning, der viser tilbage til en af de 123 dronninger, afkom deraf eller andre af Aarhus Universitet godkendte dronninger.</p>\r\n<p>\r\n</p>\r\n<p>For at dronningerne kan identificeres, bør biavleren:</p>\r\n<p class=\"Tab3\">– Rygmærke alle dronninger med årets farve</p>\r\n<p class=\"Tab3\">– Føre stadekort for hvert stade, hvor dronningens nummer og afstamning er angivet</p>\r\n<p class=\"Tab3\">– Notere på stadekortet ved hver inspektion om dronningen er set, og om der er yngel i stadet, når dronningen udskiftes med en ny dronning fra stambogen.</p>\r\n<p>\r\n</p>\r\n<p>Derved dokumenterer du, at der bliver ført regelmæssigt tilsyn med bierne, og at der ikke er forekommet dronningeskift i løbet af tilskudsperioden. Du bør tilstræbe, at bierne i perioden fra 1. maj til 1. september bliver tilset mindst hver 3. uge for at sikre, at dronningen fortsat er til stede. Går der længere tid mellem inspektion, bør dronningens identitet fastslås ved kontrol af mærke/nummer, og dronningens identitet bør konstateres ved et af de to næste eftersyn og senest 1. juni.</p>\r\n<p>\r\n</p>\r\n<p class=\"Overskriftsnummer2\" style=\"text-align: justify;\">\r\n   <span class=\"Bold\">5.2 Sådan søger du Etableringstilskud</span>\r\n</p>\r\n<p>Du skal ansøge på skemaet ”Ansøgning om etableringstilskud 2022 – Brun bi fra Læsø” til en ny population af brune bier fra Læsø. Med din underskrift på ansøgningsskemaet bekræfter du dronningernes afstamning, som beskrevet under punkt 3 i denne vejledning og på ansøgningsskemaet.</p>\r\n<p>\r\n</p>\r\n<p class=\"Overskriftstekst3\" style=\"text-align: justify;\">\r\n   <span class=\"Bold Italic\">5.2.1 Ansøgningsfrist til Etableringstilskud</span>\r\n</p>\r\n<p style=\"text-align: justify;\">Ansøgningsfristen for etableringstilskud til renparringsområde med populationer af brune bier fra Læsø, sammen med dokumentation for indkøbte bidronninger er <span class=\"Bold\">senest den 1. oktober i bevillingsåret.</span></p>\r\n<p style=\"text-align: justify;\">\r\n</p>\r\n<p>Ansøgninger, der bliver modtaget efter denne dato, bliver ikke behandlet.</p>\r\n<p>\r\n</p>\r\n<p class=\"Overskriftstekst3\" style=\"text-align: justify;\">\r\n   <span class=\"Bold Italic\">5.2.2 Betingelser for at opnå Etableringstilskud</span>\r\n</p>\r\n<p class=\"Tab3\">– Sammen med ansøgningen skal du indsende dokumentation for indkøbte parrede dronninger af brun bi fra Læsø.</p>\r\n<p class=\"Tab3\">– Være godkendt som ansvarlig for et nyt godkendt parringsområde i forbindelse med at etablere en population af brune bier fra Læsø, med et antal dronninger svarende til mindst antallet anført på ansøgningsskemaet, når du ansøger om etableringstilskud</p>\r\n<p class=\"Tab3\">– Være godkendt som ansvarlig for et allerede eksisterende godkendt parringsområde, som bliver udskiftet med en population af brune bier fra Læsø, med et antal dronninger svarende til mindst antallet anført på ansøgningsskemaet, når du ansøger om etableringstilskud.</p>\r\n<p>\r\n</p>\r\n<p>Disse betingelser bekræfter du, når du ansøger om etableringstilskud.</p>\r\n<p>\r\n</p>\r\n<p class=\"Overskriftsnummer2\" style=\"text-align: left;\">\r\n   <span class=\"Bold\">5.3 Udbetaling af Dronninge- og Etableringstilskud</span>\r\n</p>\r\n<p>Når Landbrugsstyrelsen har modtaget din ansøgning, vil ansøgningen blive sagsbehandlet.</p>\r\n<p>\r\n</p>\r\n<p>Landbrugsstyrelsen sender dig en afgørelse om, hvorvidt du kan modtage tilskud eller ej. Afgørelsen vil blive sendt til den e-mailadresse, du har oplyst i ansøgningen.</p>\r\n<p>\r\n</p>\r\n<p>Hvis du er berettiget til tilskud, vil tilskuddet fra styrelsen herefter blive overført direkte til din NEM-konto.</p>\r\n<p>\r\n</p>\r\n<p class=\"Overskriftsnummer2\" style=\"text-align: left;\">\r\n   <span class=\"Bold\">5.4 Sådan søger du Foreningstilskud</span>\r\n</p>\r\n<p>Med virkning fra 2022 skal foreningstilskud som noget nyt ansøges på skemaet ”Ansøgning om foreningstilskud 2022 – Brun bi fra Læsø”. Ansøgningsskemaet finder du på Landbrugsstyrelsens hjemmeside.</p>\r\n<p>\r\n</p>\r\n<p>En avlsforening kan opnå tilskud til foreningsarbejde, hvis den beskæftiger sig med avlsarbejde med den brune bi fra Læsø. Foreningens formål skal understøtte bevaringen og fremme udbredelsen af rene populationer af den brune bi fra Læsø til flest mulige avlere på egnede lokaliteter, inden for et nærmere angivet område.</p>\r\n<p>\r\n</p>\r\n<p>Ansøgningen skal indeholde en beskrivelse af, hvad foreningen søger tilskud til og et udspecificeret budget over udgifterne.</p>\r\n<p>\r\n</p>\r\n<p class=\"Tab3\">–  Der kan opnås tilskud til hel eller delvis dækning af honorarer, transportudgifter, materialeudgifter blandt andet i forbindelse med:</p>\r\n<p class=\"Tab3\">Vurdering, selektion og registrering af dronninger</p>\r\n<p class=\"Tab3\">–  Overvågning af bestandsstrukturen</p>\r\n<p class=\"Tab3\">–  Kursusaktiviteter, herunder instruktionskurser for avlere om metoder i avl af brune bier fra Læsø, mv.</p>\r\n<p class=\"Tab3\">\r\n</p>\r\n<p class=\"Overskriftstekst3\" style=\"text-align: justify;\">\r\n   <span class=\"Bold Italic\">5.4.1 Samarbejdsaftale</span>\r\n</p>\r\n<p>En betingelse for ydelse af tilskud til en avlsforening er, at den har indgået en samarbejdsaftale med Binævnet. Derfor skal foreningen sammen med ansøgningsskemaet til foreningstilskud indsende en underskrevet samarbejdsaftale, der er indgået med Binævnet.</p>\r\n<p>\r\n</p>\r\n<p>Skabelon til samarbejdsaftalen er vedhæftet ansøgningsskemaet til foreningstilskud.</p>\r\n<p>\r\n</p>\r\n<p>Med underskrift på samarbejdsaftalen bekræfter foreningen ved formanden, at:</p>\r\n<p class=\"Tab3\">– Avlsforeningen har som formål at støtte bevaring og fremme af den brune bi fra Læsø.</p>\r\n<p>\r\n</p>\r\n<p>Foreningen skal senest den 1. maj i bevillingsåret indsende samarbejdsaftalen sammen med ansøgningsskemaet.</p>\r\n<p>\r\n</p>\r\n<p class=\"Overskriftstekst3\" style=\"text-align: left;\">\r\n   <span class=\"Bold Italic\">5.4.2 Ansøgningsfrist Foreningstilskud</span>\r\n</p>\r\n<p>Ansøgningsfristen for foreningstilskud til avlerforening er <span class=\"Bold\">senest den 1. maj i bevillingsåret</span>. Ansøgning om foreningstilskud skal du sammen med samarbejdsaftalen indsende til Landbrugsstyrelsen.</p>\r\n<p>\r\n</p>\r\n<p>Ansøgninger, der bliver modtaget efter denne dato, bliver ikke behandlet.</p>\r\n<p>\r\n</p>\r\n<p class=\"Overskriftsnummer2\" style=\"text-align: left;\">\r\n   <span class=\"Bold\">5.5 Tilsagn og anmodning om udbetaling og dokumentation for Foreningstilskud</span>\r\n</p>\r\n<p>Når landbrugsstyrelsen har modtaget ansøgning om foreningstilskud, vil ansøgningen blive sagsbehandlet.</p>\r\n<p>\r\n</p>\r\n<p>Landbrugsstyrelsen sender foreningen en afgørelse om, hvorvidt den kan modtage tilsagn om tilskud eller ej. Afgørelsen vil blive sendt til den e-mailadresse, foreningen har oplyst i ansøgningen.</p>\r\n<p>\r\n</p>\r\n<p>Med mindre andet fremgår af tilsagnet om tilskud, skal foreningen anmode om udbetaling af foreningstilskud senest den 15. november i bevillingsåret. Anmodningen om udbetaling skal på dette tidspunkt være vedlagt dokumentation i form af:</p>\r\n<p class=\"Tab3\">– En kortfattet årsrapport om de gennemførte aktiviteter</p>\r\n<p class=\"Tab3\">– Regnskab for de gennemførte aktiviteter</p>\r\n<p class=\"Tab3\">\r\n</p>\r\n<p>Hvis foreningen er berettiget til tilskud, vil tilskuddet herefter blive overført direkte på foreningens NEM-konto.</p>\r\n<p>\r\n</p>\r\n<p>\r\n   <span class=\"Bold\">Senest tre måneder efter</span> Landbrugsstyrelsens udbetaling af det anmodede tilskud til foreningen, skal foreningen indsende:</p>\r\n<p class=\"Tab3\">– Betalingsdokumentation for de afholdte udgifter. Såfremt der ikke bliver indsendt betalingsdokumentation, vil det udbetalte tilskud blive krævet tilbagebetalt.</p>\r\n<p>\r\n</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">6.</span> <span class=\"Bold\">Lovgrundlag</span></p>\r\n<p class=\"Tab3\">– Bekendtgørelse nr. 1863 af 8. december 2020 om tilskud til bevaring af brun Læsøbi.</p>\r\n<p class=\"Tab3\">– Bekendtgørelse nr. 122 af 19. februar 2009 om biavl på Læsø.</p>\r\n<p class=\"Tab3\">– Bekendtgørelse nr. 280 af 25. april 2008 om godkendte parringsområder for honningbier</p>\r\n<p>\r\n</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">7.</span> <span class=\"Bold\">Yderligere oplysninger</span></p>\r\n<p>\r\n</p>\r\n<p class=\"Overskriftsnummer2\" style=\"text-align: justify;\">\r\n   <span class=\"Bold\">7.1 Sådan kommunikerer du med os</span>\r\n</p>\r\n<p style=\"text-align: justify;\">Alle ansøgninger om tilskud, supplerende oplysninger og udbetalinger under Tilskud til bevaring af brun bi fra Læsø skal ske via bevaringsudvalget@lbst.dk.</p>\r\n<p style=\"text-align: justify;\">\r\n</p>\r\n<p class=\"Overskriftsnummer2\" style=\"text-align: justify;\">\r\n   <span class=\"Bold\">7.2 Hvis du vil klage</span>\r\n</p>\r\n<p style=\"text-align: justify;\">Du kan klage over Landbrugsstyrelsens afgørelse under Tilskud til bevaring af brun bi fra Læsø.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Din klage skal være modtaget senest 4 uger fra den dato, hvor du har modtaget den afgørelse, du klager over.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Din klage skal være <span class=\"Italic\">skriftlig</span> og angive, på hvilke punkter du mener, at den påklagede afgørelse er urigtig samt en begrundelse for det.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Du skal sende klagen med <span class=\"Italic\">e-mail</span> til Landbrugsstyrelsen: bevaringsudvalget@lbst.dk</p>\r\n<p style=\"text-align: justify;\">\r\n</p>\r\n<p style=\"text-align: justify;\">Med mindre, vi finder grundlag for at genoptage sagen og træffe ny afgørelse, sender vi klagen sammen med vores kommentarer videre til Miljø- og Fødevareklagenævnet, som træffer afgørelse i sagen. Afgørelser truffet af Miljø- og Fødevareklagenævnet kan ikke indbringes for anden offentlig myndighed.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Modtager vi klagen for sent, vil den som udgangspunkt ikke blive behandlet.</p>\r\n<p style=\"text-align: justify;\">\r\n</p>\r\n<p class=\"Overskriftsnummer2\" style=\"text-align: justify;\">\r\n   <span class=\"Bold\">7.3 Hvordan bruger vi dine personoplysninger og hvilket retsgrundlag har vi for behandlingen af dine personoplysninger?</span>\r\n</p>\r\n<p style=\"text-align: justify;\">Oplysninger i ansøgningen vil blive brugt til sagsbehandling, administration, tilskudsudbetaling og kontrol. Det drejer sig primært om almindelige personoplysninger, som kan inddeles i følgende kategorier:</p>\r\n<p class=\"Tab3\">– Navn</p>\r\n<p class=\"Tab3\">– CVR-nummer/eller CPR</p>\r\n<p class=\"Tab3\">– Adresse</p>\r\n<p class=\"Tab3\">– Regnskabsbilag</p>\r\n<p class=\"Tab3\">– Andre personoplysninger, som du selv har indsendt</p>\r\n<p>\r\n</p>\r\n<p>Behandlingen af oplysningerne vil ske i overensstemmelse med databeskyttelsesforordningens bestemmelser.</p>\r\n<p>\r\n</p>\r\n<p>Landbrugsstyrelsen er tillige pålagt at udføre administrativ kontrol af de indkomne ansøgninger, herunder at sikre at de forpligtelser, der er pålagt en ansøger i henhold til reglerne, bliver overholdt, og at der ikke sker misbrug af nationale midler.</p>\r\n<p>\r\n</p>\r\n<p>Landbrugsstyrelsen kan til brug for behandlingen af sagen videregive eller indsamle oplysninger til/fra en tredjepart.</p>\r\n<p>\r\n</p>\r\n<p>Du skal være opmærksom på, at hvis du tildeles støtte, kan Landbrugsstyrelsen offentliggøre blandt andet dit CVR-nummer, firmanavn og den udbetalte støtte på internettet.</p>\r\n<p>\r\n</p>\r\n<p>Landbrugsstyrelsen opbevarer dine personoplysninger, så længe det er nødvendigt. Landbrugsstyrelsen følger Rigsrevisionens og Rigsarkivarens anvisninger for arkivalier.</p>\r\n<p>\r\n</p>\r\n<p>Du har efter databeskyttelsesforordningen krav på at få berigtiget, slettet eller blokeret oplysninger, der viser sig urigtige eller vildledende eller på lignende måde er behandlet i strid med lovgivningen. Hvis du vil gøre brug af dine rettigheder, skal du sende en anmodning til os.</p>\r\n<p>\r\n</p>\r\n<p>Hvis du har spørgsmål til vores behandling af dine oplysninger, er du altid velkommen til at kontakte vores databeskyttelsesrådgiver enten via mail (DPO@lbst.dk) eller telefon (33 95 80 00).</p>\r\n<p>\r\n</p>\r\n<p>Du har ret til at indgive en klage til Datatilsynet, hvis du er utilfreds med den måde, vi behandler dine personoplysninger på. Du finder Datatilsynets kontaktoplysninger på www.datatilsynet.dk.</p>\r\n<p>\r\n</p>\r\n<p class=\"Overskriftsnummer2\" style=\"text-align: left;\">\r\n   <span class=\"Bold\">7.4 Tilskudsguiden</span>\r\n</p>\r\n<p>Denne vejledning, ansøgningsskemaer, mv. findes på vores hjemmeside lbst.dk i Tilskudsguide under Tilskud til bevaring af brun bi fra Læsø</p>\r\n<p>\r\n</p>\r\n<p class=\"Overskriftsnummer2\" style=\"text-align: left;\">\r\n   <span class=\"Bold\">7.5 Kontakt</span>\r\n</p>\r\n<p>Du er velkommen til at kontakte os, hvis du har spørgsmål på tlf. 33 95 80 00 eller bevaringsudvalget@lbst.dk.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Ministeriet for Fødevarer, Landbrug og Fiskeri, den 8. august 2022</p><p class=\"Sign1\" align=\"center\">Mette Katrine Justesen </p><p class=\"Sign2\" align=\"right\">/ Birgitte Lund</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "popularTitle": "Vejledning om tilskud til brun bi fra Læsø 2022",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/08/2022"
        },
        {
            "displayName": "Accession",
            "displayValue": "C20220989560"
        },
        {
            "displayName": "Entydig dokumentidentifikation",
            "displayValue": "DC000683"
        },
        {
            "displayName": "Dato for førstegangsindlæggelse",
            "displayValue": "09/08/2022"
        },
        {
            "displayName": "Dato for indlæggelse",
            "displayValue": "09/08/2022"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9895"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "08/08/2022"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Landbrugsstyrelsen"
        },
        {
            "displayName": "Ressortministeriets journalnummer",
            "displayValue": "Ministeriet for Fødevare, Landbrug og Fiskeri, :\\Landbrugsstyrelsen, :\\ J.nr. 22-00-0000011"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}