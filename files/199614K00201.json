{
    "id": 108436,
    "title": "1996 BTL 201   BETÆNKNING OVER FORSLAG TIL LOV OM ÆNDRING AF LOV OM GARANTIER FOR LÅN TIL   BYGNING AF MINDRE FRAGTSKIBE (UDVIDELSE TIL ERHVERVELSE AF BRUGTE SKIBE SAMT   ÆNDRING AF FRAGTSKIBSUDVALGET FRA RÅDGIVENDE TIL BESLUTTENDE ORGAN M.V.)    NR L 201 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 201",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 201 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om garantier for lån til  \r\n\r\n bygning af mindre fragtskibe (Udvidelse til erhvervelse af brugte skibe samt  \r\n\r\n ændring af Fragtskibsudvalget fra rådgivende til besluttende organ m.v.) <BR>  \r\n\r\n Nr L 201 1996-97, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19970515 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til erhvervsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af erhvervsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Erhvervsministeren har over for udvalget oplyst, at Erhvervsministeriet  \r\n\r\n har ført drøftelser med Danmarks Skibskreditfond og repræsentanter for de  \r\n\r\n mindre redere om mulighederne for at etablere et såkaldt  \r\n\r\n &#187;mezzaninvindue&#171; på 50-100 mio. kr. En sådan facilitet skal  \r\n\r\n anvendes til at give lån på markedsvilkår til mindre fragtskibe, herunder  \r\n\r\n især coastere, ud over den belåningsandel på 80 pct., hvor der i henhold til  \r\n\r\n lovforslaget kan gives garanterede lån. Mezzaninlånene skal ikke modtage  \r\n\r\n garanti fra det offentlige, men til gengæld for risikoen skal långiver have  \r\n\r\n mulighed for at kræve en andel af rederens indtjening, således at den  \r\n\r\n faktiske tilbagebetaling i nogle tilfælde kan udgøre en høj forrentning af  \r\n\r\n lånebeløbet. Skibskreditfonden har gjort Erhvervsministeriet opmærksom på, at  \r\n\r\n en vedtagelse i fondens bestyrelse om at etablere den beskrevne facilitet vil  \r\n\r\n forudsætte en modernisering af fondens vedtægter og en ny bekendtgørelse for  \r\n\r\n fonden. En sådan modernisering er foretaget i de netop reviderede vedtægter  \r\n\r\n og i den bekendtgørelse, der blev sendt i høring i april og ventes udstedt af  \r\n\r\n erhvervsministeren i maj måned. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de af erhvervsministeren stillede ændringsforslag. </P>  \r\n\r\n<P>Et flertal (Venstres, Det Konservative Folkepartis, Socialistisk  \r\n\r\n Folkepartis, Fremskridtspartiets og Centrum-Demokraternes medlemmer af  \r\n\r\n udvalget) udtaler sammen med Dansk Folkeparti, der ikke er repræsenteret med  \r\n\r\n medlemmer i udvalget, at da der kan være tvivl om, hvorvidt lovforslaget vil  \r\n\r\n være tilstrækkeligt effektivt til at sikre en dansk coasterflåde af  \r\n\r\n tilstrækkeligt omfang, opfordres regeringen til at fremsætte lovforslag om  \r\n\r\n opblødning af anpartsindgrebet ved næste folketingsårs start. Reglerne kan  \r\n\r\n f.eks. opblødes efter følgende retningslinjer: </P>  \r\n\r\n<P>Efter de gældende regler kan underskud fra skibsvirksomhed ikke fratrækkes  \r\n\r\n i anden indkomst, hvis der er mere end 10 passive deltagere i ejerskabet af  \r\n\r\n skibet. Med henblik på at få skabt mulighed for investering i miljøvenlige  \r\n\r\n coastere til nærtrafik (Danmark, Skandinavien og Østersøen) bør det overvejes  \r\n\r\n at opbløde reglerne, der er en konsekvens af anpartsindgrebet fra 1989. Dette  \r\n\r\n bør dog kun ske på en sådan måde, at det er skatteudskydelsen, der er det  \r\n\r\n skattemæssige incitament kombineret med et positivt driftsresultat fra  \r\n\r\n virksomheden i driftsperioden. Det betyder, at eventuelle opblødte regler  \r\n\r\n skal sikre, at der ikke opstår store likviditetsfordele ved deltagelsen,  \r\n\r\n således at det primært bliver den umiddelbare skattemæssige fordel, der  \r\n\r\n frister til deltagelse. </P>  \r\n\r\n<P>Desuden skal det sikres, at hvis det ikke går godt med virksomheden -  \r\n\r\n f.eks. fordi skibskonjunkturerne bliver dårligere - så skal tabet dækkes af  \r\n\r\n deltagerne og kreditorerne og ikke kun af skattevæsenet. Dette betyder, at  \r\n\r\n der skal være fuld hæftelse, men også, at eventuel eftergivelse af gæld skal  \r\n\r\n medføre genbeskatning af tilsvarende skattemæssige fradrag. Reglerne kan  \r\n\r\n f.eks. udformes således: </P>  \r\n\r\n<P>De skal omfatte mindre, nye miljøvenlige skibe. Den nøjagtige afgrænsning  \r\n\r\n skal nærmere aftales. </P>  \r\n\r\n<P>Deltagere i interessentskaber, der ejer sådanne skibe, får adgang til at  \r\n\r\n fratrække skattemæssigt underskud i anden virksomhed på trods af de  \r\n\r\n nugældende skattemæssige anpartsregler. </P>  \r\n\r\n<P>Der gælder dog følgende betingelser: </P>  \r\n\r\n<P>1. At deltagerne hæfter personligt, ubegrænset og solidarisk for  \r\n\r\n rederiselskabets samlede gæld. Dette betyder, at rederiselskabet ikke kan  \r\n\r\n være et aktieselskab eller anpartsselskab (begrænset hæftelse for  \r\n\r\n aktionærerne), et kommanditselskab (begrænset hæftelse for kommanditisterne),  \r\n\r\n et partrederi (ikke solidarisk hæftelse). Rederiselskabet skal altså  \r\n\r\n organiseres som et interessentskab. Desuden skal der være fuld hæftelse for  \r\n\r\n al gæld. Der kan altså ikke godkendes selskaber, hvor f.eks. hovedkreditor  \r\n\r\n har erklæret sig tilfreds med pant i skibet (såkaldte non recourse-lån). Der  \r\n\r\n kræves solidarisk hæftelse, idet dette sikrer, at de enkelte deltagere er  \r\n\r\n interesseret i, at meddeltagerne reelt er i stand til at opfylde deres  \r\n\r\n forpligtelser, og de vil derfor sikre sig meddeltagernes lødighed. </P>  \r\n\r\n<P>2. At eventuelt skattemæssigt underskud, der kan fratrækkes, ikke kan  \r\n\r\n overstige deltagerens samlede kontante indbetaling i rederiselskabet. Dette  \r\n\r\n betyder, at der ikke opnås direkte likviditetsfordel af skattebesparelsen,  \r\n\r\n men kun en generel skatteudskydelse mod at indskyde penge i rederiselskabet.  \r\n\r\n</P>  \r\n\r\n<P>3. Med henblik på at sikre, at den under nr. 2 nævnte indbetaling er reel,  \r\n\r\n gælder desuden, at det indbetalte beløb, der udgør maksimale fradrag,  \r\n\r\n nedsættes med eventuelle individuelle lån fra skibsværft, projektudbyder,  \r\n\r\n kreditorer i rederiselskaber og lign., hvis der reelt er tale om finansiering  \r\n\r\n af rederiselskabet. Reglerne skal sikre, at reglen om fradragsmaksimering  \r\n\r\n svarende til kontant indskud ikke omgås. Det accepteres altså ikke, at der  \r\n\r\n foretages indskud fra deltagerne, hvis de tilsvarende har opnået lån i  \r\n\r\n forbindelse med rederiselskabets virksomhed, men uden om rederiselskabet.  \r\n\r\n</P>  \r\n\r\n<P>4. Hvis der opnås akkord eller anden gældseftergivelse fra  \r\n\r\n rederiselskabets kreditorer under selskabets drift eller afvikling, beskattes  \r\n\r\n denne akkordfordel hos deltagerne som indtægt fra rederidriften. Reglen skal  \r\n\r\n sikre, at deltagerne ikke opnår en økonomisk gevinst ved at få eftergivet  \r\n\r\n gælden fra kreditorerne uden skattemæssig konsekvens, hvis der opstår  \r\n\r\n økonomiske problemer i rederiselskabet. Efter gældende regler vil en sådan  \r\n\r\n akkord eller gældseftergivelse ofte være omfattet af reglerne om  \r\n\r\n underskudsbegrænsning i ligningslovens § 15 og personskattelovens § 13 a.  \r\n\r\n Imidlertid er denne regel uden betydning, hvis deltageren har fratrukket  \r\n\r\n skattemæssigt underskud fra rederiselskabet i anden indkomst. Der er her  \r\n\r\n intet skattemæssigt underskud at begrænse. </P>  \r\n\r\n<P>5. Med henblik på at sikre, at ovenstående betingelser overholdes, skal  \r\n\r\n rederiselskabets virksomhed ved etableringen forelægges Ligningsrådet til  \r\n\r\n godkendelse af, at rederiselskabets virksomhed er omfattet af de opblødte  \r\n\r\n regler. Reglen er indsat for at sikre, at der kun gives fradrag til  \r\n\r\n projekter, der opfylder betingelserne, herunder sikre, at der ikke udbydes  \r\n\r\n useriøse projekter, der &#187;lokker&#171; deltagere i projekter, der senere  \r\n\r\n viser sig ikke at overholde betingelserne, hvorved deltagerne sættes i en  \r\n\r\n vanskelig økonomisk situation, hvor det samtidig med de manglende  \r\n\r\n skattefradrag viser sig, at de økonomiske forudsætninger for projektet ikke  \r\n\r\n holder. Erfaringer fra tidligere anpartstyper viser desuden, at der ofte vil  \r\n\r\n gå nogle år, før skattemyndighederne griber ind, hvorved deltagerne får  \r\n\r\n betydelige efterregninger fra skattevæsenet. Et krav om forhåndsgodkendelse  \r\n\r\n bør kunne forhindre dette. </P>  \r\n\r\n<P>ÆndringsforslagAf <I>erhvervsministeren,</I> tiltrådt af <I>udvalget:</I>  \r\n\r\n</P>  \r\n\r\n<P>Til § 1 <B>1)</B> I den under <I>nr. 2</I> foreslåede affattelse af <I>§  \r\n\r\n 1</I> indsættes i <I>stk. 6</I> efter 1. pkt. som nyt punktum: </P>  \r\n\r\n<P>&#187;Låntager er forpligtet til, forinden skibet overgår til anden  \r\n\r\n anvendelse eller registrering, at give meddelelse herom til  \r\n\r\n Fragtskibsgarantiudvalget, jf. § 3, og långiver.&#171; </P>  \r\n\r\n<P> <B>2)</B> I den under <I>nr. 5</I> foreslåede <I>§ 3 b</I> indsættes i  \r\n\r\n<I>stk. 1</I> efter &#187;denne lov&#171; ordene: &#187;eller undlader at  \r\n\r\n afgive de efter § 1, stk. 6, pligtige oplysninger&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Garantien skal alene dække lån til erhvervelse eller  \r\n\r\n ombygning af mindre fragtskibe, som er eller vil blive registreret i Danmark  \r\n\r\n eller på Færøerne, og garantien vil derfor ikke kunne opretholdes, såfremt  \r\n\r\n skibet overgår til anden anvendelse eller registreres uden for Danmark eller  \r\n\r\n Færøerne. Det er derfor af afgørende betydning, at garantigiver  \r\n\r\n (Fragtskibsgarantiudvalget) og långiver modtager oplysninger herom, når et  \r\n\r\n skib overgår til anden anvendelse eller registrering. Det er baggrunden for,  \r\n\r\n at der indføres en strafsanktioneret pligt for låntager eller reder af skibet  \r\n\r\n til at give meddelelse til disse, forinden ændringerne for skibet  \r\n\r\n gennemføres. </P>  \r\n\r\n<P>Hvis långiver i denne situation i henhold til lånebetingelserne har ret  \r\n\r\n til at opsige lånet og udnytter denne ret, kan långiver herefter forlange  \r\n\r\n pantet realiseret og gøre garantien gældende, såfremt der ikke opnås dækning  \r\n\r\n fra låntager og pantet. </P>  \r\n\r\n<P>Kim Nøhr Skibsted (S) Ole Vagn Christensen (S) Sonja Mikkelsen (S) Hardy  \r\n\r\n Hansen (S) Jacob Buksti (S) fmd. <I>Kjeld Rahbæk Møller (SF) Ulla Solvang  \r\n\r\n (RV) Frank Aaen (EL) Sonja Albrink (CD) Svend Erik Hovmand (V) Pia Larsen (V)  \r\n\r\n Svend Heiselberg (V) Erik Larsen (V) Kai Dige Bach (KF)</I> nfmd. <I>Pernille  \r\n\r\n Sams (KF) Flemming Hansen (KF) Annette Just (FP) Dansk Folkeparti havde ikke  \r\n\r\n medlemmer i udvalget. </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/06/1997"
        },
        {
            "displayName": "Accession",
            "displayValue": "199614K00201"
        },
        {
            "displayName": "Entydig dokumentidentifikation",
            "displayValue": "CL007836"
        },
        {
            "displayName": "Dato for førstegangsindlæggelse",
            "displayValue": "06/06/1997"
        },
        {
            "displayName": "Dato for indlæggelse",
            "displayValue": "06/06/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "201"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}