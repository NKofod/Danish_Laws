{
    "id": 161785,
    "title": "Forslag til folketingsbeslutning om arbejdstilladelse til EU-/EØS-borgere",
    "documentTypeId": "480",
    "isSagsforlobPeriodValid": true,
    "shortName": "2013/1 BSF 49",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 18. februar 2014 af Finn Sørensen (EL), Per Clausen (EL), Christian Juhl (EL) og Nikolaj Villumsen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om arbejdstilladelse til EU-/EØS-borgere</p>\r\n<p class=\"NormalInd\">Folketinget pålægger regeringen i indeværende folketingssamling at fremsætte lovforslag, der sikrer, at EU-borgeres beskæftigelse her i landet er betinget af, at der af myndighederne er udstedt en arbejdstilladelse. Forudsætningen for at opnå arbejdstilladelse skal være, at der foreligger en arbejdskontrakt hvoraf fremgår, at ansættelsen sker på sædvanlige løn- og ansættelsesvilkår, og at den fagforening, der har overenskomsten for det pågældende område, har kontrolleret, at denne betingelse er opfyldt. Brud på reglerne er at betragte som illegalt arbejde og behandles efter de sædvanlige regler i udlændingeloven, dog med indførelse af skærpede bøde- og fængselsstraffe for virksomheder, der ansætter illegal arbejdskraft. Reglerne skal også gælde for udenlandske arbejdere, der er ansat i udenlandske virksomheder, som leverer service- og tjenesteydelser her i landet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Udenlandske arbejdere skal være velkomne her i landet, men de skal arbejde på sædvanlige danske løn- og ansættelsesvilkår. Der er alt for mange eksempler på, at dette ikke er opfyldt. Grådige og kyniske arbejdsgivere udnytter EU’s regler om fri bevægelighed til at importere udenlandsk arbejdskraft, som arbejder til elendige lønninger og lever under usle og ofte slavelignende, forhold.</p>\r\n<p class=\"NormalInd\">Det er helt urimeligt over for de udenlandske arbejdere, samtidig med at det øger presset på løn- og ansættelsesvilkår i de berørte brancher og på arbejdsmarkedet som helhed. Herudover belaster det den danske statskasse i form af færre skatteindtægter og øgede udgifter til arbejdsløshedsunderstøttelse og andre sociale ydelser.</p>\r\n<p class=\"NormalInd\">Hverken samfundet som helhed eller danske lønmodtagere har interesse i, at udenlandske arbejdere har dårligere vilkår og mindre social tryghed end danske arbejdere. Det vil kun øge presset på løn- og ansættelsesvilkår, forværre problemet med social dumping og skærpe modsætningerne i befolkningen mellem udlændinge og danskere.</p>\r\n<p class=\"NormalInd\">Derfor bør udenlandske arbejdere, der betaler skat her i landet, have adgang til social sikring og velfærdsydelser på lige fod med danske arbejdere. Men det kræver, at de udenlandske arbejdere er ansat på fuldstændig lige vilkår med danske arbejdere.</p>\r\n<p class=\"NormalInd\">Dette kan sikres, ved at der indføres lovgivning, som stiller krav om en arbejdstilladelse, som forudsætning for at borgere fra EU-/EØS-lande kan arbejde her i landet (hvilket i øvrigt er gældende for arbejdere fra tredjelande). Arbejdstilladelsen udstedes, såfremt det dokumenteres, at ansættelsen sker på sædvanlige løn- og ansættelsesvilkår, og at den fagforening, der har overenskomsten for det pågældende arbejdsområde, har godkendt, at denne betingelse er opfyldt.</p>\r\n<p class=\"NormalInd\">Det fremgår af beslutningsforslaget, at kravet om arbejdstilladelse også skal gælde for udenlandske arbejdere, som er ansat i udenlandske virksomheder, der leverer service- og tjenesteydelser her i landet. På den måde vil vi komme en meget stor del af problemet med social dumping til livs.</p>\r\n<p class=\"NormalInd\">Det følger af beslutningsforslaget, at EU-/EØS-borgere kun kan arbejde her i landet, hvis den beskrevne procedure for arbejdstilladelse er overholdt. Det indebærer, at hvis den udenlandske arbejder bliver afskediget, skal der igen søges om arbejdstilladelse efter den beskrevne procedure som betingelse for igen at få arbejde.</p>\r\n<p class=\"NormalInd\">Det følger også af beslutningsforslaget, at arbejdere, der ansættes uden arbejdstilladelse, er at betragte som illegal arbejdskraft. Dette er i forvejen reguleret af udlændingeloven. Det kan medføre udvisning af den pågældende arbejder og være strafpådragende for den pågældende arbejdsgiver. For at øge virksomhedernes incitament til at overholde lovgivningen skal der ved samme lejlighed indføres strengere bøde- og fængselsstraffe for virksomheder, der ansætter illegal arbejdskraft.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Finn Sørensen</span> (EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om arbejdstilladelse til EU-/EØS-borgere.</p>\r\n<p class=\"ForslagsNummer\">(Beslutningsforslag nr. B 49)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2013/1 BF 49",
            "stateLabel": "Forkastet",
            "references": [
                {
                    "shortName": "2013/1 BSF 49",
                    "title": "Forslag til folketingsbeslutning om arbejdstilladelse til EU-/EØS-borgere",
                    "presentationName": "Beslutningsforslag som fremsat",
                    "documentTypeId": 480,
                    "documentId": 161785,
                    "eliUri": "/eli/ft/20131BB00049",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20131/beslutningsforslag/b49/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "19/02/2014"
        },
        {
            "displayName": "Accession",
            "displayValue": "20131BB00049"
        },
        {
            "displayName": "Entydig dokumentidentifikation",
            "displayValue": "AX015771"
        },
        {
            "displayName": "Dato for førstegangsindlæggelse",
            "displayValue": "19/02/2014"
        },
        {
            "displayName": "Dato for indlæggelse",
            "displayValue": "19/02/2014"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "49"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}