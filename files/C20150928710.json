{
    "id": 170028,
    "title": "Cirkulæreskrivelse om underretning af kriminalforsorgen om sigtelse af eller tiltalerejsning mod personer, som udstår straf på bopælen under intensiv overvågning og kontrol",
    "documentTypeId": "210",
    "isSagsforlobPeriodValid": true,
    "shortName": "CIS nr 9287 af 30/04/2015",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om underretning af kriminalforsorgen om sigtelse af eller tiltalerejsning mod personer, som udstår straf på bopælen under intensiv overvågning og kontrol</p>\r\n<p style=\"text-align: justify;\">\r\n   <span class=\"Bold\">1.</span> Ved lov nr. 739 af 25. juni 2014 om ændring af straffeloven, lov om fuldbyrdelse af straf m.v., retsplejeloven og lov om Offerfonden (Reorganisering af kriminalforsorgen, herunder begrænsning af klageadgangen) vedtog Folketinget en reorganisering af kriminalforsorgen, der bl.a. indebærer, at der oprettes fire kriminalforsorgsområder, der skal omfatte de lokale institutioner i området, mens Direktoratet for Kriminalforsorgen som overordnet myndighed i forhold til kriminalforsorgsområder skal varetage den overordnede styring.</p>\r\n<p style=\"text-align: justify;\">Der gennemføres samtidigt en ændring af klageadgangen på kriminalforsorgens område, og Direktoratet for Kriminalforsorgens direkte referat ophæves, således at der fremover etableres en sædvanlig direktoratsmodel.</p>\r\n<p style=\"text-align: justify;\">Lov nr. 739 af 25. juni 2015 om reorganisering af kriminalforsorgen træder i kraft den 6. maj 2015, jf. bekendtgørelse nr. 388 af 9. april 2015.</p>\r\n<p style=\"text-align: justify;\">\r\n   <span class=\"Bold\">2.</span> I forbindelse med lovens ikrafttræden den 6. maj 2015 overføres bl.a. kompetencen til at meddele tilladelse til strafudståelse på bopælen (afsoning i fodlænke), der hidtil har ligget hos Direktoratet for Kriminalforsorgen, til kriminalforsorgsområderne. Kompetencen til at tilbagekalde en tilladelse til afsoning i fodlænke overføres ligeledes fra direktoratet til kriminalforsorgsområderne.</p>\r\n<p style=\"text-align: justify;\">En tilladelse til strafudståelse på bopælen vil kunne meddeles personer, der er idømt fængselsstraf i indtil 6 måneder og i øvrigt opfylder betingelserne for denne afsoningsform, jf. straffuldbyrdelseslovens § 78 a, stk. 1, der senest er ændret ved lov nr. 628 af 12. juni 2013, hvorved der endvidere med virkning fra den 1. juli 2013 blev indført mulighed for at fastsætte vilkår om, at den dømte under udgang undergiver sig intensiv overvågning og kontrol på bopælen (afsoning i fodlænke), jf. straffuldbyrdelseslovens § 48, stk. 2, nr. 3.</p>\r\n<p style=\"text-align: justify;\">\r\n   <span class=\"Bold\">3.</span> Der gælder efter straffuldbyrdelsesloven en række vilkår for strafudståelse på bopælen. Ét af disse vilkår er, at den dømte ikke begår strafbart forhold i fuldbyrdelsesperioden, jf. § 48, stk. 1, og § 78 c, stk. 1, nr. 1, i straffuldbyrdelsesloven. Overtræder den dømte dette vilkår, kan tilladelsen tilbagekaldes, jf. § 49, nr. 1, og § 78 e, stk. 2, 1. pkt., i straffuldbyrdelsesloven. Afgørelsen om tilbagekaldelse træffes af kriminalforsorgsområdet.</p>\r\n<p style=\"text-align: justify;\">\r\n   <span class=\"Bold\">4.</span> Med henblik på, at kriminalforsorgsområdet kan træffe afgørelse om, hvorvidt en tilladelse til strafudståelse på bopælen med elektronisk fodlænke mv. skal tilbagekaldes i tilfælde, hvor der rejses sigtelse eller tiltale mod en person, der udstår straf på bopælen, skal Justitsministeriet anmode politidirektørerne om at underrette det kriminalforsorgsområde, hvor den dømtes bopæl er beliggende, jf. bekendtgørelse nr. 424 af 9. april 2015 om kriminalforsorgsområder under Direktoratet for Kriminalforsorgen, hvis sigtelse eller tiltale mod en sådan person rejses. Det vil af Det Centrale Kriminalregister fremgå, om en person udstår straf på bopælen under intensiv overvågning og kontrol.</p>\r\n<p style=\"text-align: justify;\">Nærværende cirkulæreskrivelse træder i stedet for Justitsministeriets cirkulæreskrivelse af 24. juni 2005.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 30. april 2015</p><p class=\"Sign1\" align=\"center\">Rikke Freil Laulund</p><p class=\"Sign2\" align=\"right\">/ </p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/05/2015"
        },
        {
            "displayName": "Accession",
            "displayValue": "C20150928710"
        },
        {
            "displayName": "Entydig dokumentidentifikation",
            "displayValue": "AA008963"
        },
        {
            "displayName": "Dato for førstegangsindlæggelse",
            "displayValue": "05/05/2015"
        },
        {
            "displayName": "Dato for indlæggelse",
            "displayValue": "05/05/2015"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9287"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "30/04/2015"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2015-0030-3283"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}