{
    "id": 109080,
    "title": "1992 BTL 64   BETÆNKNING OVER FORSLAG TIL LOV OM ÆNDRING AF LOV OM ELFORSYNING   (ELSELSKABERS UDVIDEDE AKTIVITETER)    NR L 64 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 64",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 64 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om elforsyning  \r\n\r\n (Elselskabers udvidede aktiviteter) <BR>  \r\n\r\n Nr L 64 1992-93, 1. samling </P>  \r\n\r\n<P></P>  \r\n\r\n<P>Afgivet af Det Energipolitiske Udvalg </P>  \r\n\r\n<P></P>  \r\n\r\n<P>Afgivet: 19921217 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>haft samråd med energiministeren, der tillige skriftligt har </P>  \r\n\r\n<P>besvaret spørgsmål fra udvalget. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra Brancheforeningen for Decentral Kraftvarme og Danske Elværkers Forening.  \r\n\r\n</P>  \r\n\r\n<P>Der er af energiministeren og af et flertal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis og Centrum-Demokraternes medlemmer af udvalget) lovforslaget til  \r\n\r\n<I>vedtagelse</I> med de stillede ændringsforslag, idet flertallet bemærker,  \r\n\r\n at energiministeren i de almindelige bemærkninger til lovforslaget bl.a.  \r\n\r\n skriver følgende: &#187;Når elforsyningsvirksomheder med baggrund i det  \r\n\r\n eksisterende kapitalgrundlag herefter foretager kapitalindskud, yder lån  \r\n\r\n eller stiller garantier i et særligt selskab med henblik på etablering og  \r\n\r\n drift af energiforsyningsprojekter i udlandet, forudsættes det, at de  \r\n\r\n indskudte midler forrentes efter normale vilkår, således at de danske  \r\n\r\n elforbrugere ikke bærer et rentetab. Det er hensigten, at udlandsvirksomheden  \r\n\r\n ikke skal subsidieres fra de danske elforbrugere, men drives på  \r\n\r\n forretningsmæssige vilkår. Det er herefter en forudsætning, at Elsams og  \r\n\r\n Elkrafts engagementer i udlandet ikke som udgangspunkt skal kunne medføre en  \r\n\r\n stigning i elprisen for de danske elforbrugere. Kun hvis investeringen mod  \r\n\r\n forventning medfører et tab, vil dette kunne indregnes i elprisen.&#171; </P>  \r\n\r\n<P>Disse bemærkninger giver flertallet anledning til at påpege, at det  \r\n\r\n andetsteds i bemærkningerne er gjort klart, at ikke kun et eventuelt tab, men  \r\n\r\n også en fortjeneste på udlandsengagementerne skal regnes ind i elprisen og  \r\n\r\n således komme de danske elforbrugere til gode. Dette svarer godt til det helt  \r\n\r\n centrale i sigtet med lovforslaget, nemlig at åbne for en kommercielt baseret  \r\n\r\n aktivitet inden for den samlede hæftelsesramme på 1 mia. kr. Et krav om  \r\n\r\n &#187;normal&#171; forrentning af samtlige midler, der skydes ind som  \r\n\r\n ansvarlig kapital og som driftskapital ved opstarten af udlandsaktiviteten,  \r\n\r\n svarer ganske enkelt ikke til, hvad en almindelig forretningsmæssig  \r\n\r\n investering bygger på af forudsætninger. Det skal derfor hermed præciseres,  \r\n\r\n at Elsam og Elkraft natuligvis må have mulighed for at tilføre ansvarlig  \r\n\r\n kapital til selskaberne uden noget krav om, at denne ansvarlige kapital  \r\n\r\n absolut skal kunne forrente sig normalt fra første dag. Der er tale om en  \r\n\r\n indsats, der kræver markedsføring, ressourcer til tilbudsgivning,  \r\n\r\n organisering af bl.a. samarbejdet med det øvrige erhvervsliv samt  \r\n\r\n forhåbentlig også gennemførelsen af omfattende byggeaktiviteter, hvorfor der  \r\n\r\n nødvendigvis vil være en vis forskydning i tid mellem investeringen og  \r\n\r\n indtjeningen. </P>  \r\n\r\n<P>For at undgå uklarhed på dette punkt finder flertallet, at de ovenfor  \r\n\r\n citerede bemærkninger derfor skal modificeres, således at retningslinien er  \r\n\r\n følgende: </P>  \r\n\r\n<P>&#187;Når elforsyningsvirksomheder med baggrund i det eksisterende  \r\n\r\n kapitalgrundlag herefter foretager kapitalindskud, yder lån eller stiller  \r\n\r\n garantier i et særligt selskab med henblik på etablering og drift af  \r\n\r\n energiforsyningsprojekter i udlandet, forudsættes det, at udlandsvirksomheden  \r\n\r\n ikke skal subsidieres fra de danske elforbrugere, men drives på  \r\n\r\n forretningsmæssige vilkår. Det er herefter en forudsætning, at Elsams og  \r\n\r\n Elkrafts engagementer i udlandet ikke som udgangspunkt skal kunne medføre  \r\n\r\n stigninger i elprisen for de danske elforbrugere. Hvis investeringen fører  \r\n\r\n til et konstateret tab, vil dette kunne indregnes i elprisen, ligesom en  \r\n\r\n fortjeneste skal komme de danske forbrugere til gode.&#171; </P>  \r\n\r\n<P>Vedrørende Elprisudvalgets behandling af Elsams og Elkrafts  \r\n\r\n udlandsengagementer skal flertallet understrege, at denne kontrolfunktion  \r\n\r\n ikke må antage en sådan karakter, at der hermed sker en forflygtigelse af det  \r\n\r\n bestyrelses- og ledelsesmæssige ansvar, som nødvendigvis må påhvile Elsam og  \r\n\r\n Elkraft i forbindelse med gennemførelsen af de forretningsmæssige  \r\n\r\n dispositioner. Elprisudvalgets rolle må derfor først og fremmest være løbende  \r\n\r\n at kontrollere, at hæftelserne i forbindelse med engagementerne holdes inden  \r\n\r\n for den samlede maksimumsramme. </P>  \r\n\r\n<P>I bemærkningerne til lovforslaget er anført, at energiministeren vil  \r\n\r\n fastsætte regler om, at der i forbindelse med anmeldelse af det enkelte  \r\n\r\n projekt til Elprisudvalget skal foreligge langtidsbudgetter på 10 år. Hvert  \r\n\r\n år korrigeres disse budgetter og indsendes til Elprisudvalget. Flertallet  \r\n\r\n skal på denne baggrund understrege, at sådanne regler ikke må bidrage til en  \r\n\r\n sagsbehandling, der kompromitterer den nødvendige fortrolighed og  \r\n\r\n forretningsmæssige handlefrihed i forbindelse med markedsføringen og  \r\n\r\n gennemførelsen af de forskellige engagementer. </P>  \r\n\r\n<P>For så vidt angår den del af lovforslaget, der drejer sig om  \r\n\r\n tredjepartsfinansiering ved gennemførelse af elbesparende investeringer, skal  \r\n\r\n det fremhæves, at afvejningen af ønskværdigheden af elbesparelser kontra en  \r\n\r\n udbygning af produktionskapaciteten både for elforsyningsselskaberne og for  \r\n\r\n samfundet meget vel kan føre til, at det betragtes som fordelagtigt at  \r\n\r\n finansiere elbesparelser hos forbrugerne på gunstigere vilkår, end hvad der  \r\n\r\n på et givet tidspunkt kan tilbydes af bankerne. Tilbagebetalingstiderne for  \r\n\r\n investeringer til gennemførelse af elbesparelser skal jo først og fremmest  \r\n\r\n ses i relation til tilbagebetalingstiderne for investeringer i ny  \r\n\r\n kraftværkskapacitet. </P>  \r\n\r\n<P>På denne baggrund må der nødvendigvis, dersom selve formålet med  \r\n\r\n tredjepartsfinansieringen skal opfyldes, være tale om en større  \r\n\r\n fleksibilitet, end hvad der er anført i bemærkningerne til § 9 c i  \r\n\r\n lovforslaget. Det er imidlertid nødvendigt i en periode at opbygge et  \r\n\r\n erfaringsgrundlag, inden en nærmere præcisering af grænserne for denne  \r\n\r\n fleksibilitet kan og bør foretages. I denne problemstilling må også indgå  \r\n\r\n spørgsmålet om forholdet mellem forskellige kundekategorier som følge af  \r\n\r\n elselskabernes virksomhed på dette felt. </P>  \r\n\r\n<P>Hvad angår bemærkningernes forsøg på nærmere at afgrænse karakteren af de  \r\n\r\n investeringer, der vil kunne omfattes af tredjepartsfinansieringen, giver de  \r\n\r\n kun anledning til at tilføje, at det principielt ikke bør udelukkes, at der  \r\n\r\n kan tilbydes tredjepartsfinansiering i forbindelse med konvertering fra  \r\n\r\n elopvarmning til opvarmning med fjernvarme eller naturgas. </P>  \r\n\r\n<P>Med disse bemærkninger indstiller flertallet lovforslaget til vedtagelse  \r\n\r\n med de stillede ændringsforslag. </P>  \r\n\r\n<P>Et <I>mindretal</I> (Det Konservative Folkepartis, Venstres og Kristeligt  \r\n\r\n Folkepartis medlemmer af udvalget) indstiller lovforslaget til  \r\n\r\n<I>vedtagelse</I> med de af energiministeren stillede ændringsforslag. </P>  \r\n\r\n<P>Et flertal inden for mindretallet (Det Konservative Folkepartis og  \r\n\r\n Venstres medlemmer af udvalget) finder, at lovforslaget indeholder en  \r\n\r\n passende afvejning af de forskellige hensyn, der skal tages i forbindelse med  \r\n\r\n en udvidelse af elselskabernes aktiviteter. Elforbrugerne har i dag ikke et  \r\n\r\n frit valg af elleverandør. Derfor har Folketinget en forpligtelse til nøje at  \r\n\r\n afveje, hvilke typer aktiviteter der kan udøves med virkning for elprisen.  \r\n\r\n Lovforslaget sikrer, at elselskaber får mulighed for at udnytte deres  \r\n\r\n ekspertise i forbindelse med bygning af kraftvarmeværker m.v. i udlandet samt  \r\n\r\n i forbindelse med gennemførelse af elbesparelser at tilbyde  \r\n\r\n finansieringsordninger. Samtidig er det nødvendige hensyn til elforbrugerne  \r\n\r\n varetaget, idet elprisudvalget kan påse, at kun aktiviteter, som ikke  \r\n\r\n indebærer en urimelig økonomisk risiko, kan få virkning for elprisen. </P>  \r\n\r\n<P>Det Konservative Folkeparti og Venstre skal derfor tage afstand fra de  \r\n\r\n under nr. 1-4 stillede ændringsforslag og anbefale dem til forkastelse.  \r\n\r\n Ændringsforslag nr. 2 og 3 indebærer, at Elsam og Elkraft kan investere i eet  \r\n\r\n fælles eller to selskaber. Det Konservative Folkeparti og Venstre finder, som  \r\n\r\n der også er redegjort for i bemærkningerne til lovforslaget, at afgørende  \r\n\r\n hensyn taler for, at investeringerne skal foretages gennem eet fælles  \r\n\r\n selskab. Dermed sikres, at erfaringerne i den danske elsektor udnyttes bedst  \r\n\r\n muligt, at der ikke konkurreres om rammen på 1 mia. kr. og de udenlandske  \r\n\r\n markeder, og at de danske elforbrugere uanset geografiske tilhørsforhold står  \r\n\r\n bag aktiviteterne. </P>  \r\n\r\n<P>Med hensyn til tredjepartsfinansiering er der med lovforslaget skabt en  \r\n\r\n klar hjemmel for, at elselskaberne kan bringe dette virkemiddel i anvendelse  \r\n\r\n på en måde, der ikke skaber en urimelig risiko for tab for elforbrugerne og  \r\n\r\n ikke skaber urimelig konkurrence over for pengeinstitutterne. Det indebærer  \r\n\r\n efter Det Konservative Folkepartis og Venstres opfattelse, at elselskaberne  \r\n\r\n som et klart udgangspunkt må kræve en normal markedsrente i forbindelse med  \r\n\r\n finansieringsordningerne. </P>  \r\n\r\n<P>Anvendelsesområdet for dette virkemiddel bør efter Det Konservative  \r\n\r\n Folkepartis og Venstres opfattelse ikke inkludere konvertering fra elvarme  \r\n\r\n til fjernvarme eller naturgas i modsætning til bemærkningerne fra  \r\n\r\n Socialdemokratiet m.fl. Tilslutningen til fjernvarme- og naturgasnettene må  \r\n\r\n og skal fortsat være et anliggende, som ligger i fjernvarmeselskabernes og  \r\n\r\n naturgasselskabernes regi. Her må grænsen være nået for, hvad elselskaberne  \r\n\r\n skal blande sig i. I øvrigt vil der jo fra næste år kunne opnås offentlige  \r\n\r\n tilskud ved konvertering af ældre boliger til centralvarme, foruden de  \r\n\r\n incitamenter til konvertering, der allerede gives gennem energi- og  \r\n\r\n CO2-afgifterne. </P>  \r\n\r\n<P>Forslaget om et nyt § 9 d, som udvider de aktiviteter, som elselskaberne  \r\n\r\n kan udøve med virkning for elprisen, tager mindretallet klart afstand fra.  \r\n\r\n Det Konservative Folkeparti og Venstre finder ikke, at det er hverken  \r\n\r\n nødvendigt eller ønskværdigt på nuværende tidspunkt at regulere  \r\n\r\n elselskabernes aktiviteter yderligere. Regelsættet i den eksisterende  \r\n\r\n elforsyningslov fungerer efter sin hensigt. Rammerne for elselskabernes  \r\n\r\n aktiviteter og deres prisfastsættelse reguleres i loven, og det er herefter  \r\n\r\n op til Elprisudvalget at administrere disse regler, herunder afgøre, hvilke  \r\n\r\n aktitiveter der kan betegnes som sideordnede, og i de konkrete tilfælde  \r\n\r\n fastsætte de nærmere vilkår for disse aktiviteter. </P>  \r\n\r\n<P>I bemærkningerne til ændringsforslaget henvises blandt andet til SEAS'  \r\n\r\n engagementer i gartnerivirksomhed, vindmølleproduktion og fiskeopdræt. Disse  \r\n\r\n aktiviteter er allerede foretagne investeringer, som vurderes af  \r\n\r\n elprisudvalget efter de gældende bestemmelser. Mindretallet finder ikke, at  \r\n\r\n enkeltstående sager skal løses ved at lave generelle regler på området.  \r\n\r\n Elprisudvalgets hidtidige behandling af sager om sideordnede aktiviteter har  \r\n\r\n lagt nogle fornuftige rammer for, hvad elselskaberne kan foretage sig med  \r\n\r\n virkning for elprisen. Det fremgår da også af Elprisudvalgets seneste  \r\n\r\n afgørelse den 15. december 1992, at SEAS-sagen kunne løses inden for rammerne  \r\n\r\n af den gældende lovgivning. </P>  \r\n\r\n<P>Det er selvfølgelig ønskeligt, at overskudsvarme udnyttes i videst muligt  \r\n\r\n omfang, hvor det er hensigtsmæsigt, og det sker i stadig stigende omfang.  \r\n\r\n Energiministeren har lovet at komme med en redegørelse i slutningen af januar  \r\n\r\n 1993 for, hvilke muligheder der er for at udnytte overskudsvarme. Der er  \r\n\r\n derfor ikke på nuværende tidspunkt grundlag for at tage  \r\n\r\n lovgivningsinitiativer på dette område. </P>  \r\n\r\n<P>Lovforslagets udformning, hvorefter investeringer i udnyttelse af  \r\n\r\n overskudsvarme fra kraftværker, udvikling og produktion af vedvarende  \r\n\r\n energianlæg, fremstilling af energiudstyr m.v. kan indregnes i elprisen, kan  \r\n\r\n i værste fald fortolkes som en carte blanche til elværkerne. Med  \r\n\r\n formuleringen er der stort set ingen grænser for de typer  \r\n\r\n erhvervsvirksomheder, elværkerne kan involvere sig i med virkning for  \r\n\r\n elprisen. Elselskaberne vil således kunne foretage investeringer i opførelse  \r\n\r\n af store udlejningsejendomme, badelande osv. med henblik på udnyttelse af  \r\n\r\n overskudsvarme. Fremstilling af energiudstyr kunne være elpærer, lysstofrør,  \r\n\r\n elkabler eller endnu mere absurd måske almindelige elforbrugende  \r\n\r\n husholdningsapparater. </P>  \r\n\r\n<P>Ifølge ændringsforslaget stillet af Socialdemokratiets, Socialistisk  \r\n\r\n Folkepartis og Centrum-Demokraternes medlemmer af udvalget er det en  \r\n\r\n betingelse, at aktiviteterne kun kan udøves med virkning for elprisen efter  \r\n\r\n forudgående godkendelse af Elprisudvalget. Det er selvfølgelig bedre end  \r\n\r\n ingenting. Men ændringsforslaget sætter Elprisudvalget i en urimelig  \r\n\r\n situation. Der er ikke med ændringsforslaget givet klare anvisninger på,  \r\n\r\n hvilke aktiviteter der ud fra energi- og samfundsøkonomiske hensyn er  \r\n\r\n rimelige, og bestemmelsen giver derfor ikke Elprisudvalget nogen anvisninger  \r\n\r\n på, efter hvilke kriterier forhåndsgodkendelsen skal administreres. Skiftende  \r\n\r\n politiske ytringer kan derfor sætte Elprisudvalget i en vanskelig situation,  \r\n\r\n når forskelligartede projekter indsendes til Elprisudvalgets  \r\n\r\n forhåndsgodkendelse. </P>  \r\n\r\n<P>Det Konservative Folkeparti og Venstre finder det fuldstændig  \r\n\r\n uacceptabelt, at elværkerne med elforbrugerne som garanter skal have adgang  \r\n\r\n til at konkurrere med det øvrige erhvervsliv på helt urimelige betingelser.  \r\n\r\n Selv om der lægges op til, at virksomheden skal udøves på markedsmæssige  \r\n\r\n vilkår, har elværkerne en sikkerhed for, at eventuelle fejlslagne  \r\n\r\n investeringer kan dækkes ind af elforbrugerne. Det er ikke markedsmæssige  \r\n\r\n vilkår. De hidtidige erfaringer med elselskabernes aktiviteter, som ikke  \r\n\r\n direkte vedrører elproduktion, peger absolut ikke i retning af at åbne en  \r\n\r\n ladeport til nye aktiviteter. De sager, Elprisudvalget har behandlet indtil  \r\n\r\n nu, har jo reelt vedrørt underskudsgivende forretninger. </P>  \r\n\r\n<P>Det Konservative Folkeparti og Venstre skal derfor anbefale, at de under  \r\n\r\n nr. 1-4 stillede ændringsforslag forkastes. Elprisudvalget administrerer den  \r\n\r\n gældende elforsyningslov på fornuftig vis. En uklar bestemmelse om, hvilke  \r\n\r\n aktiviteter elforsyningsvirksomheder kan udøve med virkning for elprisen,  \r\n\r\n skaber en utilfredsstillende retstilstand for både elværkerne, forbrugerne og  \r\n\r\n Elprisudvalget. </P>  \r\n\r\n<P>Med disse bemærkninger indstiller Det Konservative Folkeparti og Venstre  \r\n\r\n lovforslaget til vedtagelse med de af energiministeren stillede  \r\n\r\n ændringsforslag. En eventuel vedtagelse af de under nr. 1-4 stillede  \r\n\r\n ændringsforslag medfører en så urimelig udvidelse af de aktiviteter,  \r\n\r\n elforsyningsvirksomheder kan udøve med virkning for elprisen, at Det  \r\n\r\n Konservative Folkeparti og Venstre må stemme imod lovforslaget ved 3.  \r\n\r\n behandlingen. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling og kan ikke  \r\n\r\n tiltræde de stillede ændringsforslag. Mindretallet udtaler, at det er aldeles  \r\n\r\n forfejlet at tillade danske elværker at investere i forskellige projekter i  \r\n\r\n udlandet. Når Dansk Supermarked åbner Netto-butikker med detailvarer i det  \r\n\r\n tidligere DDR og i England, så kan det medføre store tab eller stor gevinst.  \r\n\r\n Uanset udfaldet af Nettos investeringer kan forbrugerne skifte til en anden  \r\n\r\n butik her i landet, hvis udlandsengagementerne giver højere priser i de  \r\n\r\n danske butikker. </P>  \r\n\r\n<P>På elområdet har Folketinget bevilget monopol til elværkerne. Forbrugerne  \r\n\r\n har pligt til at aftage el fra een bestemt leverandør og kan ikke frasige sig  \r\n\r\n leverandøren. </P>  \r\n\r\n<P>Derfor er det helt og aldeles urimeligt, at elværkerne nu skal investere  \r\n\r\n milliardbeløb i udlandet - investeringer, som selvfølgelig kan gå godt, men  \r\n\r\n som bestemt også kan gå galt. Går det galt, vil tabene blive sendt direkte  \r\n\r\n videre til de stavnsbundne danske elforbrugere. Det er ganske enkelt hamrende  \r\n\r\n urimeligt, når et flertal i Folketinget nu har tænkt sig at give elværkerne  \r\n\r\n lovhjemmel til disse nye tvivlsomme engagementer. </P>  \r\n\r\n<P>Fremskridtspartiet skal derfor benytte dette betænkningsbidrag til at  \r\n\r\n minde elforbrugerne om, at når der kommer højere elpriser på grund af  \r\n\r\n elværkernes tab på udlandseventyr, bør vreden kommunikeres videre til rette  \r\n\r\n modtager - de folketingsmedlemmer, som stemmer for denne lov. Når forbrugerne  \r\n\r\n ikke kan fravælge en elleverandør, kan forbrugerne fravælge de politikere,  \r\n\r\n som stemmer for denne urimelige lov. </P>  \r\n\r\n<P>Et <I>tredje mindretal</I> (Det Radikale Venstres medlem af udvalget) vil  \r\n\r\n redegøre for sin stilling til lovforslaget og de stillede ændringsforslag ved  \r\n\r\n 2. behandling. </P>  \r\n\r\n<P>Ændringsforslag </P>  \r\n\r\n<P>Til § 1 Af et <I>flertal</I> (S, SF og CD): </P>  \r\n\r\n<P> <B>1)</B> I det under <I>nr. 1</I> foreslåede <I>§ 9, stk. 5</I> , udgår  \r\n\r\n &#187;§ 9 b&#171;, og i stedet indsættes: &#187;§§ 9 b og 9 d&#171;. </P>  \r\n\r\n<P> <B>2)</B> I den under <I>nr. 2</I> foreslåede <I>§ 9 b</I> udgår i  \r\n\r\n<I>stk. 1</I> ordene &#187;eet fælles selskab&#171;, og i stedet indsættes:  \r\n\r\n &#187;eet fælles eller to selskaber&#171;. </P>  \r\n\r\n<P> <B>3)</B> I den under <I>nr. 2</I> foreslåede <I>§ 9 b</I> indsættes i  \r\n\r\n<I>stk. 3</I> efter &#187;selskabets&#171; ordene: &#187;eller  \r\n\r\n selskabernes&#171;. </P>  \r\n\r\n<P> <B>4)</B> I <I>nr. 2</I> indsættes efter § 9 c som ny paragraf: </P>  \r\n\r\n<P> <B>&#187;§ 9 d</B> . Elforsyningsvirksomheders investeringer i  \r\n\r\n udnyttelsen af overskudsvarme fra kraftværker, udvikling og produktion af  \r\n\r\n vedvarende energianlæg, fremstilling af energiudstyr samt andre  \r\n\r\n elværksrelaterede aktiviteter kan med Elprisudvalgets forudgående godkendelse  \r\n\r\n indregnes i elprisen efter § 9, stk. 5. </P>  \r\n\r\n<P> <I>Stk. 2</I> . Elforsyningsvirksomheders aktiviteter på  \r\n\r\n energirådgivningsområdet kan med virkning for prisfastsættelsen efter § 9,  \r\n\r\n stk. 1, indregnes i elprisen.&#171; </P>  \r\n\r\n<P>Af <I>energiministeren</I> , tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P> <B>5)</B> Efter nr. 4 indsættes som nyt nummer: </P>  \r\n\r\n<P> <B>&#187;01.</B> I <I>§ 11, stk. 1</I> , ændres tallet &#187;9&#171; til:  \r\n\r\n &#187;10&#171; og tallet &#187;4&#171; til: &#187;5&#171;. </P>  \r\n\r\n<P> <B>6)</B> Efter nr. 4 indsættes som nyt nummer: </P>  \r\n\r\n<P> <B>&#187;02.</B>  <I>§ 11, stk. 2</I> , udgår.&#171; </P>  \r\n\r\n<P>Stk. 3 og 4 bliver herefter stk. 2 og 3. </P>  \r\n\r\n<P>Bemærkninger </P>  \r\n\r\n<P>Til nr. 1 Ændringsforslaget er en konsekvens af ændringsforslag nr. 4.  \r\n\r\n</P>  \r\n\r\n<P>Til nr. 2 og 3 Folketingsbeslutningen af 5. maj 1992 gik ud på, at der  \r\n\r\n skulle &#187;skabes en utvetydig hjemmel for Elsam og Elkraft til at engagere  \r\n\r\n sig i etablering og drift af kraftvarmeværker m.v. i udlandet&#171;. Ved  \r\n\r\n udformningen af L 64 er denne forudsætning om de to elsammenslutningers  \r\n\r\n individuelle identitet i forbindelse med investeringer i udlandet ikke  \r\n\r\n opretholdt, idet der er fastlagt et krav om, at udlandsinvesteringerne skal  \r\n\r\n ske i eet fælles selskab. Ændringsforslagene åbner adgang for  \r\n\r\n energiministeren til i anvendelsen af bestemmelserne i øvrigt i § 9 b at give  \r\n\r\n Elsam og Elkraft mulighed for i hver deres selskab at investere i  \r\n\r\n udlandsengagementer. Hermed skabes der en fleksibilitet, der muliggør, at  \r\n\r\n aktiviteten kan organiseres optimalt under hensyntagen til prioriteringerne  \r\n\r\n og forretningsstrategierne i de to elsammenslutninger. </P>  \r\n\r\n<P>Til nr. 4 Spørgsmålet om elselskabernes sideordnede aktiviteter har i en  \r\n\r\n række år givet anledning til en vis uklarhed. Ifølge &#187;Elselskabernes  \r\n\r\n sideordnede aktiviteter&#171; udgivet af Elprisudvalget i 1992, er langt  \r\n\r\n hovedparten af aktiviteterne ud fra en samfundsøkonomisk synsvinkel  \r\n\r\n fornuftige. Dette gælder f.eks. udnyttelsen af restprodukter og anvendelsen  \r\n\r\n af den knowhow og ekspertise, der er opbygget i elforsyningsvirksomhederne.  \r\n\r\n Disse elværksrelaterede aktiviteter i direkte eller indirekte tilknytning til  \r\n\r\n elproduktion eller eldistribution udgjorde i størrelsesordenen 3 pct. af  \r\n\r\n elforsyningens samlede omsætning i 1990. </P>  \r\n\r\n<P>I § 9 d, stk. 1, gives udtrykkelig hjemmel for elforsyningsvirksomheder  \r\n\r\n til indregning i elprisen efter § 9, stk. 5, af eventuel realiseret  \r\n\r\n fortjeneste eller tab ved investeringer på de anførte områder. Som eksempler  \r\n\r\n på udnyttelse af overskudsvarme kan nævnes fiskeopdræt og væksthusgartnerier  \r\n\r\n (herunder SEAS-projektet på Masnedø). Udvikling og produktion af vedvarende  \r\n\r\n energianlæg omfatter eksempelvis Elsams 2 MW mølle i Tjæreborg og SEAS'  \r\n\r\n engagement i Danish Wind Technology og senere Vestas-DWT. Som eksempel på et  \r\n\r\n engagement i produktionen af elværksudstyr kan nævnes Sønderjyllands  \r\n\r\n Højspændingsværks ejerskab af Sønderjyllands Maskinfabrik A/S. Da det ikke er  \r\n\r\n muligt og ej heller nødvendigvis ønskværdigt at opstille en udtømmende liste  \r\n\r\n over disse aktiviteter, er bestemmelsen formuleret med en vis åbenhed. </P>  \r\n\r\n<P>For at sikre, at der fortsat vil være tale om sekundære aktiviteter i  \r\n\r\n relation til selve elforsyningsvirksomheden og for at sikre, at der bliver  \r\n\r\n tale om en ensartet praksis med hensyn til denne afgrænsning foreslås det, at  \r\n\r\n Elprisudvalgets forudgående godkendelse gøres til en betingelse for  \r\n\r\n indregningen i elprisen efter § 9, stk. 5. Det skal i forbindelse hermed  \r\n\r\n understreges, at der ikke med forslaget er tilsigtet nogen ændring i de  \r\n\r\n kriterier i øvrigt, hvorunder disse sideordnede aktiviteter udfoldes, dvs. at  \r\n\r\n der ikke må være tale om urimelig konkurrenceforvridning i forhold til  \r\n\r\n erhvervslivet i øvrigt, og at der skal være tale om adskilt  \r\n\r\n regnskabsaflæggelse og udskillelse i særlige selskaber der, hvor forholdene  \r\n\r\n taler herfor. </P>  \r\n\r\n<P>Stk. 2 etablerer en klar hjemmel for indregningen i elprisen af  \r\n\r\n elforsyningsvirksomhedernes aktiviteter på energirådgivningsområdet. Dette er  \r\n\r\n en aktivitet, der naturligvis allerede er i gang, eksempelvis anvender Elsam  \r\n\r\n ca. 80 mio. kr. årligt på dette felt. I dagsordenen af 10. marts 1992  \r\n\r\n henstillede Folketinget til energiministeren, at denne med udgangspunkt i  \r\n\r\n Energi 2000 pålægger de enkelte elselskaber at opstille konkrete, årlige mål  \r\n\r\n for elbesparelser. I samme dagsorden vedtog Folketinget, at CO2-udledningen  \r\n\r\n skal reduceres med 20 pct. frem til år 2005 i forhold til 1988-niveauet. Da  \r\n\r\n denne rådgivningsvirksomhed sigtende mod gennemførelsen af elbesparelser vil  \r\n\r\n være en vigtig komponent i en samlet strategi for integreret  \r\n\r\n ressourceplanlægning eller Least Cost Planning, er det væsentligt, at der  \r\n\r\n skabes udtrykkelig hjemmel til at indregne aktiviteten i elprisen efter § 9,  \r\n\r\n stk. 1. </P>  \r\n\r\n<P>Til nr. 5 og 6 Ændringsforslag nr. 5 ændrer Elprisudvalgets sammensætning.  \r\n\r\n</P>  \r\n\r\n<P>Elprisudvalget består af en formand og 9 andre medlemmer. Formanden og 4  \r\n\r\n medlemmer skal være uafhængige af elforsyningsinteresser og kommunale  \r\n\r\n interesser og skal repræsentere juridisk, nationaløkonomisk, regnskabsmæssig  \r\n\r\n og teknisk sagkundskab samt de større og de mindre forbrugeres interesser. De  \r\n\r\n 5 øvrige medlemmer repræsenterer elforsynings- og kommunale interesser. </P>  \r\n\r\n<P>I forbindelse med at elforsyningsvirksomhedernes aktiviteter udvides og  \r\n\r\n Elprisudvalget skal påse, at disse aktiviteter holdes inden for rammerne af  \r\n\r\n elforsyningsloven, foreslås det, at Elprisudvalget udvides med et medlem, som  \r\n\r\n skal være uafhængig af elforsyningsinteresser. </P>  \r\n\r\n<P>Som en konsekvens af, at der herefter vil være et ulige antal medlemmer i  \r\n\r\n Elprisudvalget, foreslås det i ændringsforslag nr. 6, at § 11, stk. 2, udgår.  \r\n\r\n Ifølge denne bestemmelse er Elprisudvalget beslutningsdygtigt, når et lige  \r\n\r\n stort antal af de medlemmer, der repræsenterer elforsynings- og kommunale  \r\n\r\n interesser og de øvrige medlemmer, er til stede. I tilfælde af stemmelighed  \r\n\r\n er formandens stemme udslaggivende. </P>  \r\n\r\n<P>I Gas- og Varmeprisudvalget, som varetager de tilsvarende opgaver i  \r\n\r\n henhold til varmeforsyningsloven, er der ligeledes et ulige antal medlemmer,  \r\n\r\n hvorfor den tilsvarende bestemmelse heller ikke findes i  \r\n\r\n varmeforsyningsloven. Elprisudvalgets sammensætning vil herefter stemme mere  \r\n\r\n overens med sammensætningen i Gas- og Varmeprisudvalget. </P>  \r\n\r\n<P>Henning Gjellerod (S) Martin Glerup (S) Helen Beim (S) Tove Lindbo Larsen  \r\n\r\n (S) Helge Mortensen (S) Poul Nielson (S) nfmd. <I>Ingrid Rasmussen (S)  \r\n\r\n Riishøj (SF)</I> fmd. <I>Duetoft (CD) Per Tærsbøl (KF) Flemming Hansen (KF)  \r\n\r\n Aagaard (KF) Peter Hansen-Nord (V) Filt Jensen (V) Kim Behnke (FP)  \r\n\r\n Bilgrav-Nielsen (RV) Inger Stilling Pedersen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/01/1993"
        },
        {
            "displayName": "Accession",
            "displayValue": "199214K00064"
        },
        {
            "displayName": "Entydig dokumentidentifikation",
            "displayValue": "CL001848"
        },
        {
            "displayName": "Dato for førstegangsindlæggelse",
            "displayValue": "14/01/1993"
        },
        {
            "displayName": "Dato for indlæggelse",
            "displayValue": "14/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "64"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}