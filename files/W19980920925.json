{
    "id": 154676,
    "title": "Ankestyrelsens principafgørelse D-20-98 om offentligt fastsatte bestemmelser - obligatorisk sikkerhedskursus - boreplatform - refusion - barseldagpenge",
    "documentTypeId": "240",
    "isSagsforlobPeriodValid": true,
    "shortName": "KEN nr 9209 af 15/11/1998",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-20-98 om offentligt fastsatte bestemmelser - obligatorisk sikkerhedskursus - boreplatform - refusion - barseldagpenge</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En arbejdsgiver havde ret til refusion før 4-ugers perioden før forventet fødsel fra det tidspunkt, hvor lønmodtageren på grund af graviditeten var afskåret fra at deltage i et obligatorisk sikkerhedskursus efter regler fastsat af Energistyrelsen.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lovbekendtgørelse nr. 632 af 22. juli 1997 - § 12, stk. 2, nr. 2 og § 26, stk. 1</p>\r\n<p>Lov om ret til orlov og dagpenge ved barsel - lov nr. 566 af 9. juni 2006 - § 6, stk. 1, nr. 2 og § 39</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En lønmodtager arbejdede på en boreplatform for et firma, der udelukkende beskæftigede sig med offshore catering.</p>\r\n<p>Lønmodtageren sygemeldte sig på grund af graviditet fra den 7. januar 1997. Den 3. februar 1997 modtog kommunen skema dp 201 med anmodning om refusion for januar måned.</p>\r\n<p>Lønmodtagerens læge anførte i en attest af 6. februar 1997, at der var tale om en normalt forløbende graviditet med forventet fødselstidspunkt 31. august 1997. Lønmodtageren blev sygemeldt på grund af risikoen ved at skulle deltage i et overlevelseskursus med ophold i koldt vand, hvilket måtte frarådes under graviditeten.</p>\r\n<p>Arbejdsgiveren kunne ikke tilbyde andet arbejde.</p>\r\n<p>Kommunen udbetalte løbende refusion til og med udgangen af marts måned 1997.</p>\r\n<p>Ved personlig henvendelse i kommunen den 6. marts 1997 oplyste lønmodtageren, at hun ikke var sygemeldt på grund af graviditet, men ikke kunne genoptage arbejdet på boreplatformen, da overlevelseskurset var obligatorisk for at måtte opholde sig dér.</p>\r\n<p>Omkring 1. maj 1997 blev kommunen opmærksom på, at der ikke var nærmere dokumentation for, at der var tale om et lovbestemt overlevelseskursus. Da arbejdsgiveren ikke havde dokumenteret dette, traf kommunen den påklagede afgørelse.</p>\r\n<p>I anken henviste arbejdsgiveren til, at der var tale om et lovbefalet sikkerhedskursus, som lønmodtageren ikke måtte gennemføre, og til at der ikke var mulighed for at tilbyde et særligt skånejob. Kommunen kommenterede anken i brev af 31. juli 1997. Det blev anført, at arbejdsgiveren telefonisk var orienteret om, at kommunen ikke havde oplysninger om kursets lovbestemmelse, og at han kunne fremsende dokumentation herfor, men at kommunen intet havde modtaget.</p>\r\n<p>Arbejdsgiveren fremsendte den 13. august 1997 til Ankestyrelsen diverse materiale til dokumentation for, at der var tale om et lovbefalet kursus, herunder uddrag af Energistyrelsens bekendtgørelse nr. 421 af 14. juli 1988 om sikkerhedsuddannelser, øvelser m.v. på visse havanlæg.</p>\r\n<p>Dagpengeudvalgets sekretariat indhentede nærmere oplysninger fra Energistyrelsen. Deltagelse i sikkerhedskursus er obligatorisk for at måtte arbejde på en boreplatform. Der er ingen muligheder for dispensation. Energistyrelsen henviste til at søge nærmere oplysninger hos Danish Offshore School.</p>\r\n<p>Sekretariatet fik hos Danish Offshore School på Fanø nærmere forklaret Energistyrelsens sikkerhedskrav. Det er obligatorisk med et 2-dages elementært sikkerhedskursus, før man må arbejde på en boreplatform. Det første kursus gælder i 26 måneder. Det påfølgende genopfriskningskursus gælder i 36 måneder.</p>\r\n<p>Skolen kunne oplyse, at medarbejderen havde været på kursus første gang den 23. november 1994 og havde været tilmeldt nyt kursus den 29. januar 1997, men havde meldt fra. Skolen havde også givet nærmere oplysninger om kursets indhold. Der var ingen særlige retningslinier med hensyn til gravides deltagelse, men kurset var fysisk krævende svarende til kraftige legemsøvelser. Der var tale om øvelser i vand i 2 timer, men i fuld beskyttelsesdragt. Der var tale om at svømme i vandet, kravle op i en redningsbåd og udspring fra op til 5 meters højde.</p>\r\n<p>Skolen ejes af Søfartsstyrelsen, men opererer efter Energistyrelsens direktiver.</p>\r\n<p>Sagen blev været forelagt for Dagpengeudvalgets lægekonsulent.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Arbejdsgiveren havde ret til refusion af dagpenge også efter den 31. marts 1997.</p>\r\n<p>Efter dagpengelovens § 26, stk. 1, er en arbejdsgiver, der yder løn under fravær fra arbejdet, berettiget til at få udbetalt de dagpenge, som den sikrede ellers ville have ret til fra kommunen vedrørende samme arbejdsforhold, dog højst med et beløb svarende til den udbetalte løn for samme tidsrum.</p>\r\n<p>Efter dagpengelovens § 12, stk. 2, nr. 2, er en kvinde berettiget til dagpenge mere end 4 uger før fødslen, hvis arbejdets særlige karakter medfører risiko for fosteret, eller graviditeten på grund af offentligt fastsatte bestemmelser forhindrer hende i at varetage sit arbejde og arbejdsgiveren ikke har tilbudt hende anden passende beskæftigelse.</p>\r\n<p>Dagpengeudvalget lagde ved afgørelsen vægt på, at det var et obligatorisk myndighedskrav, at medarbejderen skulle deltage i et sikkerhedskursus senest i slutningen af januar 1997 og på, at det lægeligt frarådes gravide kvinder at deltage i denne slags kurser.</p>\r\n<p>Dagpengeudvalget ændrede således kommunens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19980920925"
        },
        {
            "displayName": "Entydig dokumentidentifikation",
            "displayValue": "BS007474"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9209"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/11/1998"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 701323-97"
        },
        {
            "displayName": "Stikord",
            "displayValue": "D-20-98"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}