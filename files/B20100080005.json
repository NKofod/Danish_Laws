{
    "id": 132497,
    "title": "Bekendtgørelse om kravene til arbejdsløshedskassernes sagsbehandling og afgørelser",
    "documentTypeId": "60",
    "isSagsforlobPeriodValid": true,
    "shortName": "BEK nr 800 af 28/06/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Anvendelsesområde</p>\n      <p class=\"Indholdsfortegnelse\"><a href=\"#K2\">Kapitel 2</a>   Part i sagen</p>\n      <p class=\"Indholdsfortegnelse\"><a href=\"#K3\">Kapitel 3</a>   Pligt til at give oplysninger</p>\n      <p class=\"Indholdsfortegnelse\"><a href=\"#K4\">Kapitel 4</a>   Inhabilitet</p>\n      <p class=\"Indholdsfortegnelse\"><a href=\"#K5\">Kapitel 5</a>   Underretning af en part i tilsynssager</p><div class=\"bjelke\">Den fulde tekst</div><p class=\"Titel2\">Bekendtgørelse om kravene til arbejdsløshedskassernes sagsbehandling og afgørelser</p>\n      <p class=\"Indledning2\">I medfør af § 65a, stk. 7, i lov om arbejdsløshedsforsikring m.v., jf. lovbekendtgørelse 574 af 27. maj 2010, som ændret ved lov nr. 701 af 25. juni 2010, fastsættes efter forhandling med Beskæftigelsesrådet:</p>\n      <p class=\"Kapitel\" id=\"K1\"><span id=\"Kap1\">Kapitel 1</span></p>\n      <p class=\"KapitelOverskrift2\">Anvendelsesområde</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> I denne bekendtgørelse fastsættes nærmere regler om et medlem af en arbejdsløshedskasses (a-kasses) rettigheder og pligter i forbindelse med a-kassens sagsbehandling, om a-kassens pligt til at høre medlemmet og om kravene til a-kassernes sagsbehandling og afgørelser.</p>\n      <p class=\"ParagrafGruppeOverskrift\"><span id=\"Kap1_X2\">Definitioner</span></p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Med et medlem menes der i denne bekendtgørelse en person, der har søgt om optagelse i en a-kasse, er medlem af en a-kasse eller tidligere har været medlem af en a-kasse.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Med en sag menes der i denne bekendtgørelse alle typer sager, der opstår, når en a-kasse behandler spørgsmål om et medlems rettigheder og pligter.</p>\n      <p class=\"Kapitel\" id=\"K2\"><span id=\"Kap2\">Kapitel 2</span></p>\n      <p class=\"KapitelOverskrift2\">Part i sagen</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Det enkelte medlem er part i sin sag og har partsbeføjelser ved sagens behandling, jf. reglerne i denne bekendtgørelse.</p>\n      <p class=\"ParagrafGruppeOverskrift\"><span id=\"Kap2_X2\">Partshøring</span></p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Partshøring, jf. lovens § 65 a, stk. 4, skal ske i de situationer, hvor a-kassen forventer, at der senere skal træffes en afgørelse til ugunst for medlemmet.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> I høringen skal a-kassen oplyse medlemmet om baggrunden for høringen og om, at a-kassen kan træffe afgørelse på det foreliggende grundlag, hvis medlemmet ikke medvirker til sagens oplysning.</p>\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Høringen af medlemmet skal ske, så snart a-kassen kommer i besiddelse af oplysningerne, der udløser partshøringen.</p>\n      <p class=\"Stk2\"><span class=\"StkNr\" id=\"Par4_Stk4\">Stk. 4.</span> Fristen for medlemmets svar er 1 uge efter, at høringen er kommet frem. A-kassen kan på grund af særlige omstændigheder i sagen fastsætte en kortere eller en længere frist.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Hvis der på høringstidspunktet udbetales ydelser til medlemmet, skal a-kassen, jf. lovens § 65 a, stk. 5, fortsætte med det, indtil a-kassen har truffet en afgørelse, som er meddelt medlemmet.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> I høringen, jf. § 4, skal a-kassen oplyse medlemmet om, at ydelser, der udbetales efter, at a-kassen har sendt høringen, og til der er truffet en afgørelse, bliver udbetalt med forbehold for, om medlemmet har ret til dem. Det skal også fremgå af høringen, at ydelser, der udbetales med forbehold, skal betales tilbage, jf. lovens § 86, stk. 1, med tillæg af renter, jf. § 86, stk. 3, hvis a-kassen træffer afgørelse om, at medlemmet ikke har haft ret til ydelserne.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> A-kassen skal ikke høre medlemmet om oplysninger, som a-kassen kommer i besiddelse af, hvis oplysningerne ikke indgår i en afgørelse til ugunst for medlemmet, eller hvis medlemmet er bekendt med, at oplysningerne vil indgå i en sådan afgørelse.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> A-kassen skal ikke høre medlemmet om oplysninger, som medlemmet selv har givet, og som medlemmet er bekendt med vil kunne blive brugt i en afgørelse til ugunst for medlemmet.</p>\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> A-kassen skal ikke høre medlemmet om oplysninger, som a-kassen har indhentet i egne registre, indkomstregistret eller andre offentlige registre.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Hvis a-kassen har gennemført partshøringen efter § 4, skal a-kassen træffe afgørelse på det foreliggende grundlag, hvis medlemmet ikke medvirker til sagens oplysning. Det er dog en betingelse, at sagen i øvrigt er tilstrækkeligt oplyst til, at a-kassen kan træffe en afgørelse i sagen.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Hvis a-kassen udbetaler ydelser med forbehold efter lovens § 65 a, stk. 5, og sagen efter høringen, jf. § 4, er tilstrækkeligt oplyst til, at der kan træffes afgørelse om medlemmets ret til ydelser, skal a-kassen træffe afgørelse om dette spørgsmål. Når sagen er fuldt oplyst, træffer a-kassen afgørelse om tilbagebetalingsbeløbets størrelse, og om medlemmet skal have en sanktion, eller indstiller til Arbejdsdirektoratet, at medlemmet skal have en sanktion.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Den enkelte afgørelse efter stk. 1, skal i øvrigt opfylde kravene i §§ 23 og 24.</p>\n      <p class=\"ParagrafGruppeOverskrift\"><span id=\"Kap2_X3\">Ret til at udtale sig til en sag</span></p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Et medlem kan til enhver tid bede om at få udsat behandlingen af en sag for at komme med en udtalelse til sagen.</p>\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> A-kassen skal imødekomme en sådan anmodning, medmindre</p>\n      <p class=\"Liste1\"><span class=\"Liste1Nr\" id=\"Par9_Stk2_Num1\">1)</span> udtalelsen efter en konkret, begrundet vurdering anses for at være unødvendig for behandlingen af sagen og i stedet vil forhale dens afslutning, eller</p>\n      <p class=\"Liste1\"><span class=\"Liste1Nr\" id=\"Par9_Stk2_Num2\">2)</span> udsættelsen vil medføre, at en frist for sagens afgørelse, som er fastsat af andre, ikke kan overholdes, eller</p>\n      <p class=\"Liste1\"><span class=\"Liste1Nr\" id=\"Par9_Stk2_Num3\">3)</span> andre bestemmelser eller retningslinjer sikrer medlemmet adgang til sagens oplysninger og til at udtale sig før sagens afgørelse, f.eks. i form af partshøring.</p>\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> Fristen for medlemmets udtalelse er 1 uge efter, at medlemmet har bedt om at få udsat behandlingen af sagen. A-kassen kan på grund af særlige omstændigheder i sagen fastsætte en kortere eller en længere frist.</p>\n      <p class=\"ParagrafGruppeOverskrift\"><span id=\"Kap2_X4\">Ret til repræsentation</span></p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Medlemmet kan vælge at lade sig repræsentere af eller bistå af andre.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> A-kassen kan kræve, at medlemmets repræsentant har en skriftlig fuldmagt eller på anden måde godtgør, at han eller hun er bemyndiget til at optræde som repræsentant for medlemmet.</p>\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Hvis medlemmets egen personlige medvirken er af betydning for behandlingen af sagen, kan medlemmet ikke lade sig repræsentere.</p>\n      <p class=\"ParagrafGruppeOverskrift\"><span id=\"Kap2_X5\">Samtykke</span></p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> A-kassen kan kun indhente oplysninger om medlemmet hos andre end medlemmet selv, hvis medlemmet har givet samtykke til det.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Når a-kassen indhenter samtykke, skal medlemmet gives en frist på mindst 1 uge til at svare. Samtidig skal medlemmet oplyses om konsekvensen af at undlade at give sit samtykke, jf. stk. 3.</p>\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Hvis medlemmet ikke giver samtykke, må a-kassen behandle sagen og træffe afgørelse på det foreliggende grundlag.</p>\n      <p class=\"Stk2\"><span class=\"StkNr\" id=\"Par11_Stk4\">Stk. 4.</span> Medlemmets samtykke skal ikke indhentes, når a-kassen</p>\n      <p class=\"Liste1\"><span class=\"Liste1Nr\" id=\"Par11_Stk4_Num1\">1)</span> indhenter oplysninger til brug for sagens behandling i egne registre, indkomstregistret og andre offentlige registre, eller</p>\n      <p class=\"Liste1\"><span class=\"Liste1Nr\" id=\"Par11_Stk4_Num2\">2)</span> indhenter oplysninger på grund af en tilsynssag fra Arbejdsdirektoratet eller</p>\n      <p class=\"Liste1\"><span class=\"Liste1Nr\" id=\"Par11_Stk4_Num3\">3)</span> har en begrundet mistanke om fejludbetaling og f.eks. indhenter oplysninger om lønforhold hos en eller flere arbejdsgivere.</p>\n      <p class=\"ParagrafGruppeOverskrift\"><span id=\"Kap2_X6\">Partens aktindsigt</span></p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Medlemmet har efter anmodning ret til at gøre sig bekendt med akterne i sin sag. Det samme har den, som medlemmet lader sig repræsentere af.</p>\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Aktindsigt kan ske ved, at medlemmet får lejlighed til at gennemse sagens akter, eller at medlemmet får kopi af sagens akter.</p>\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> Medlemmet kan nægtes ret til aktindsigt, hvis medlemmets interesse i at kende sagens dokumenter findes at burde vige for afgørende hensyn til medlemmet selv.</p>\n      <p class=\"Stk2\"><span class=\"StkNr\" id=\"Par12_Stk4\">Stk. 4.</span> A-kassen skal reagere på en anmodning om aktindsigt senest 10 hverdage efter, at a-kassen har fået anmodningen.</p>\n      <p class=\"ParagrafGruppeOverskrift\"><span id=\"Kap2_X7\">Andres aktindsigt</span></p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> A-kassen må ikke give indsigt eller gøre andre bekendt med dokumenter og oplysninger i medlemmets sag, medmindre medlemmet har givet sit samtykke til det, eller det følger af andre bestemmelser i lovgivningen.</p>\n      <p class=\"Kapitel\" id=\"K3\"><span id=\"Kap3\">Kapitel 3</span></p>\n      <p class=\"KapitelOverskrift2\">Pligt til at give oplysninger</p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Et medlem har pligt til at give a-kassen oplysning om ethvert forhold, der kan have betydning for medlemmets ret til optagelse, medlemskab, ydelser, skattefri præmie mv.</p>\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Et medlem, der søger om eller modtager ydelser fra a-kassen, skal efter a-kassens anmodning medvirke til at få de oplysninger frem, som er nødvendige for, at a-kassen kan afgøre, om medlemmet har ret til ydelserne.</p>\n      <p class=\"Kapitel\" id=\"K4\"><span id=\"Kap4\">Kapitel 4</span></p>\n      <p class=\"KapitelOverskrift2\">Inhabilitet</p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> En medarbejder i en a-kasse er inhabil i forhold til en konkret sag, hvis</p>\n      <p class=\"Liste1\"><span class=\"Liste1Nr\" id=\"Par15_Stk1_Num1\">1)</span> medarbejderen har en særlig personlig eller økonomisk interesse i sagens udfald eller tidligere i samme sag har været repræsentant for nogen, der har en sådan interesse, eller</p>\n      <p class=\"Liste1\"><span class=\"Liste1Nr\" id=\"Par15_Stk1_Num2\">2)</span> medarbejderens familie, slægt, besvogrede eller andre nærtstående har en særlig personlig eller økonomisk interesse i sagens udfald eller er repræsentant for nogen, som har en sådan interesse, eller</p>\n      <p class=\"Liste1\"><span class=\"Liste1Nr\" id=\"Par15_Stk1_Num3\">3)</span> der i øvrigt er omstændigheder, der kan rejse tvivl om en medarbejders upartiskhed.</p>\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Den, der er inhabil i forhold til en sag, må ikke træffe afgørelse eller i øvrigt medvirke ved behandlingen af den pågældende sag.</p>\n      <p class=\"ParagrafGruppeOverskrift\"><span id=\"Kap4_X2\">Tavshedspligt</span></p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> A-kassen har tavshedspligt om personlige og økonomiske oplysninger om medlemmet.</p>\n      <p class=\"ParagrafGruppeOverskrift\"><span id=\"Kap4_X3\">Notatpligt</span></p>\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Hvis en a-kasse mundtligt modtager oplysninger eller på anden måde bliver bekendt med oplysninger, der har betydning for medlems- og udbetalingsforhold mv., skal a-kassen sikre sig, at den kan dokumentere sådanne oplysninger. Det kan f.eks. ske i form af en samtalerapport. Pligten gælder dog ikke, hvis oplysningerne i øvrigt fremgår af sagens dokumenter.</p>\n      <p class=\"ParagrafGruppeOverskrift\"><span id=\"Kap4_X4\">Videregivelse af oplysninger</span></p>\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> En a-kasse kan videregive medlemsoplysninger og oplysninger om en sag til offentlige myndigheder og andre a-kasser efter de regler, der følger af lov om arbejdsløshedsforsikring m.v. og anden lovgivning.</p>\n      <p class=\"Stk2\"><span class=\"StkNr\" id=\"Par18_Stk2\">Stk. 2.</span> A-kassen kan altid videregive oplysninger om medlemmet, når medlemmet har givet samtykke til det.</p>\n      <p class=\"Stk2\"><span class=\"StkNr\" id=\"Par18_Stk3\">Stk. 3.</span> Når a-kassen videregiver oplysninger om medlemmet, skal den samtidig orientere medlemmet om det. Det gælder dog ikke, når a-kassen som led i a-kassens virke skal give oplysninger til offentlige registre.</p>\n      <p class=\"Stk2\"><span class=\"StkNr\" id=\"Par18_Stk4\">Stk. 4.</span> Oplysningerne kan videregives i elektronisk form.</p>\n      <p class=\"Kapitel\" id=\"K5\"><span id=\"Kap5\">Kapitel 5</span></p>\n      <p class=\"KapitelOverskrift2\">Underretning af en part i tilsynssager</p>\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Når en a-kasse starter en undersøgelse af et medlems ret til ydelser mv., har a-kassen pligt til at underrette medlemmet om det. Medlemmet skal informeres om, at sagen er opstået, og at der behandles og indhentes oplysninger om medlemmet. Medlemmet skal samtidig orienteres om sine rettigheder og pligter efter denne bekendtgørelse.</p>\n      <p class=\"Stk2\"><span class=\"StkNr\" id=\"Par19_Stk2\">Stk. 2.</span> A-kassen kan starte en undersøgelse, jf. stk. 1, på grund af opslag i indkomstregistret, en henvendelse fra Arbejdsdirektoratet, en anden offentlig myndighed, en anmeldelse eller oplysninger, som medlemmet selv har givet a-kassen.</p>\n      <p class=\"ParagrafGruppeOverskrift\"><span id=\"Kap5_X2\">A-kassens pligter ved sagsbehandlingen</span></p>\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20.</span> A-kassen skal sørge for, at sager, der behandles af a-kassen, er tilstrækkeligt oplyste til, at kassen kan træffe afgørelse.</p>\n      <p class=\"Stk2\"><span class=\"StkNr\" id=\"Par20_Stk2\">Stk. 2.</span> Hvis a-kassen på grund af medlemmets manglende medvirken ikke kan oplyse en sag tilstrækkeligt, skal a-kassen træffe afgørelse på det foreliggende grundlag, jf. § 7.</p>\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21.</span> A-kassen skal sikre, at der er en hurtig, smidig og enkel sagsbehandling, og at alle sagsbehandlingsskridt i forbindelse med sagsoplysningen, herunder partshøring af medlemmet, jf. § 4, sker uden unødvendige ophold, så der kan træffes afgørelse i sagen hurtigst muligt, jf. også § 8.</p>\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> A-kassen træffer den første afgørelse i medlemmets sag, jf. dog stk. 2.</p>\n      <p class=\"Stk2\"><span class=\"StkNr\" id=\"Par22_Stk2\">Stk. 2.</span> A-kassen skal indstille til en sanktion, hvis Arbejdsdirektoratet skal træffe den første afgørelse om sanktion. Der henvises til lovens § 87 og § 2, stk. 2, i Arbejdsdirektoratets bekendtgørelse om sanktion til medlemmer af en arbejdsløshedskasse.</p>\n      <p class=\"ParagrafGruppeOverskrift\"><span id=\"Kap5_X3\">Krav til a-kassens afgørelse</span></p>\n      <p class=\"Paragraf\" id=\"P23\"><span class=\"ParagrafNr\" id=\"Par23_Stk1\">§ 23.</span> Når en a-kasse træffer afgørelse i et medlems sag, skal den være begrundet, medmindre medlemmet får fuldt medhold.</p>\n      <p class=\"Stk2\"><span class=\"StkNr\" id=\"Par23_Stk2\">Stk. 2.</span> Resultatet af en partshøring skal fremgå af afgørelsen. Det gælder også, hvis medlemmet ikke har svaret på partshøringen eller har oplyst ikke at ville svare på høringen.</p>\n      <p class=\"Stk2\"><span class=\"StkNr\" id=\"Par23_Stk3\">Stk. 3.</span> Hvis a-kassen har udbetalt ydelser med forbehold til medlemmet, jf. lovens § 65 a, stk. 5, skal det fremgå af afgørelsen, fra hvilken dato forbeholdet gælder.</p>\n      <p class=\"Stk2\"><span class=\"StkNr\" id=\"Par23_Stk4\">Stk. 4.</span> Afgørelsen skal indeholde en fyldestgørende sagsfremstilling. Årsagen til sagen, alle relevante fakta, væsentlige oplysninger fra andre, f.eks. arbejdsgivere, pensionsinstitutter, SKAT eller andre myndigheder skal fremgå.</p>\n      <p class=\"Stk2\"><span class=\"StkNr\" id=\"Par23_Stk5\">Stk. 5.</span> Medlemmets udtalelser og anbringender til sagen skal også fremgå af afgørelsen.</p>\n      <p class=\"Stk2\"><span class=\"StkNr\" id=\"Par23_Stk6\">Stk. 6.</span> De regler, som a-kassen har brugt ved vurderingen af sagen, skal gengives i afgørelsen, vedlægges eller på anden måde være tilgængelige for medlemmet.</p>\n      <p class=\"Paragraf\" id=\"P24\"><span class=\"ParagrafNr\" id=\"Par24_Stk1\">§ 24.</span> A-kassens afgørelse skal indeholde en klagevejledning, jf. Arbejdsdirektoratets bekendtgørelse om klage over a-kassernes afgørelser.</p>\n      <p class=\"Stk2\"><span class=\"StkNr\" id=\"Par24_Stk2\">Stk. 2.</span> Hvis a-kassens afgørelse påklages til Arbejdsdirektoratet, skal a-kassen orientere medlemmet om, at direktoratet som led i sin tilsynsvirksomhed kan ændre a-kassens afgørelse såvel til gunst som til ugunst for medlemmet, jf. lovens § 88, stk. 3.</p>\n      <p class=\"ParagrafGruppeOverskrift\"><span id=\"Kap5_X4\">Ikrafttrædelse</span></p>\n      <p class=\"Paragraf\" id=\"P25\"><span class=\"ParagrafNr\" id=\"Par25_Stk1\">§ 25.</span> Bekendtgørelsen træder i kraft den 1. juli 2010<a class=\"FodnoteHenvisning\" name=\"Henvisning_Par25_Stk1_Not1\" href=\"#Par25_Stk1_Not1\">1)</a>.</p>\n      <p class=\"Stk2\"><span class=\"StkNr\" id=\"Par25_Stk2\">Stk. 2.</span> Bekendtgørelsens § 4 har virkning for sager, hvor arbejdsløshedskassen partshører et medlem den 1. juli 2010 eller senere.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Arbejdsdirektoratet, den 28. juni 2010</P><P CLASS=SIGN1 ALIGN=\"CENTER\">Jesper Hartvig Pedersen</P><P CLASS=SIGN2 ALIGN=\"RIGHT\">/ Peter Andersen Hove</P></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Par25_Stk1_Not1\" href=\"#Henvisning_Par25_Stk1_Not1\">1)</a> Der udarbejdes en vejledning til bekendtgørelsen.</p>",
    "isHistorical": true,
    "editorialNotes": [
        "www.adir.dk"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2010"
        },
        {
            "displayName": "Accession",
            "displayValue": "B20100080005"
        },
        {
            "displayName": "Entydig dokumentidentifikation",
            "displayValue": "BE004227"
        },
        {
            "displayName": "Dato for førstegangsindlæggelse",
            "displayValue": "30/06/2010"
        },
        {
            "displayName": "Dato for indlæggelse",
            "displayValue": "30/06/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "800"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "28/06/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsdirektoratet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsdirektoratet, j.nr. 10-21-0005"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}