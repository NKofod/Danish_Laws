{
    "id": 156185,
    "title": "Ankestyrelsens principafgørelse B-2-90 om børnetilskud - enlig forsørger - standsning af ydelserne - fornyet ansøgning",
    "documentTypeId": "240",
    "isSagsforlobPeriodValid": true,
    "shortName": "KEN nr 9062 af 15/09/1990",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse B-2-90 om børnetilskud - enlig forsørger - standsning af ydelserne - fornyet ansøgning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kvinde havde boet sammen med en mand i januar kvartal 1989 uden at oplyse det til kommunen. Udbetalingen af børnetilskud blev derfor standset. Hun fandtes ikke uden at have indgivet fornyet ansøgning at være berettiget til ordinært og ekstra børnetilskud for april kvartal 1989, hvor hun igen var enlig.</p>\r\n   <p class=\"TekstGenerel\">Der blev lagt vægt på, at hun ikke havde opfyldt sin oplysningspligt, og det forhold, at kommunen ikke havde givet meddelelse om bortfaldet af børnetilskuddet i januar kvartal, fandtes ikke at kunne fritage hende for at indgive fornyet ansøgning.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om børnetilskud og forskudsvis udbetaling af børnebidrag - lovbekendtgørelse nr. 254 af 8. april 1992 - § 6 og § 24</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>K flyttede ifølge folkeregistret den 12. december 1988 til en ny adresse samtidig med, at M tilflyttede samme adresse.</p>\r\n<p>På baggrund af folkeregisteroplysningerne besluttede socialforvaltningen at standse udbetalingen af ordinært og ekstra børnetilskud for januar kvartal 1989 til både K og M. Der blev ikke givet K og M meddelelse om beslutningen.</p>\r\n<p>Hverken K eller M reagerede på den manglende udbetaling af børnetilskud for januar kvartal, uanset at begge tidligere havde fået udbetalt børnetilskud for oktober kvartal 1988.</p>\r\n<p>K reagerede heller ikke over den manglende udbetaling af børnetilskud i forbindelse med en telefonisk henvendelse til socialforvaltningen angående udbetaling af børnefamilieydelse for januar kvartal 1989.</p>\r\n<p>Da der ikke var sket ændringer folkeregistermæssigt ved udgangen af marts måned 1989, og da der heller ikke forelå nogen ansøgning fra K udbetalte socialforvaltningen heller ikke børnetilskud for april kvartal 1989.</p>\r\n<p>Udover at bo hos M havde K i perioden 13. marts - 31. marts 1989 ophold i en fængselsinstitution. Den 1. april 1989 flyttede hun til en ny adresse og den 24. april 1989 til en ny selvstændig bolig.</p>\r\n<p>Ankenævnet godkendte, at kommunen havde afslået at udbetale ordinært og ekstra børnetilskud for januar kvartal 1989 til K. Nævnet fandt derimod K berettiget til udbetaling af børnetilskuddene for april kvartal 1989.</p>\r\n<p>Nævnet henviste i sin afgørelse til, at nævnet ikke havde fundet, at alene det forhold, at der ikke efter bortfald af børnetilskudsydelsen i januar kvartal 1989 var indgået fornyet ansøgning før 1. april 1989, burde afskære K fra at modtage ydelserne, når betingelserne i øvrigt var opfyldt pr. 1. april 1989.</p>\r\n<p>Nævnet lagde herved vægt på usikkerheden om, hvorvidt ydelserne var bortfaldet, herunder at K ikke fra kommunen havde fået meddelelse om beslutningen.</p>\r\n<p>Sagen blev anket af kommunen, med henblik på spørgsmålet om der skal søges om ordinært og ekstra børnetilskud.</p>\r\n<p>Sagen blev antaget til principiel behandling til afklaring af, om det forhold, at der har været usikkerhed om en ansøgers ret til børnetilskud for januar kvartal, fritager pågældende fra kravet om indgivelse af ansøgning, når pågældende allerede den 20. januar 1989 vidste, at der ikke blev udbetalt børnetilskud for januar kvartal, men først reagerede herpå den 27. april 1989.</p>\r\n<p>Lovgrundlag: Børnetilskudslovens § 6 og § 24.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>K var ikke berettiget til udbetaling af ordinært og ekstra børnetilskud for april kvartal 1989.</p>\r\n<p>Ankestyrelsen lagde vægt på, at K i december 1988 ikke havde opfyldt sin oplysningspligt efter børnetilskudslovens § 24, stk. 1, da hun uden at meddele det til socialforvaltningen flyttede til en ny adresse samtidig med M.</p>\r\n<p>Det forhold, at socialforvaltningen i januar 1989 ikke gav K meddelelse om bortfaldet af børnetilskuddene, fandtes ikke at kunne fritage hende for at indgive en fornyet ansøgning, hvilket efter børnetilskudslovens § 6, stk. 1, er en betingelse for udbetaling af børnetilskud.</p>\r\n<p>Ankestyrelsen ændrede således den del af ankenævnets afgørelse, hvorefter K var berettiget til udbetaling af ordinært og ekstra børnetilskud for april kvartal 1989.</p>\r\n<p>Den ændrede afgørelse betød ikke, at K skulle tilbagebetale det udbetalte børnetilskud for april kvartal 1989.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19900906225"
        },
        {
            "displayName": "Entydig dokumentidentifikation",
            "displayValue": "BS008976"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9062"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "15/09/1990"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21134-89"
        },
        {
            "displayName": "Stikord",
            "displayValue": "B-2-90"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}