{
    "id": 108416,
    "title": "1996 BTL 180   BETÆNKNING OVER FORSLAG TIL LOV OM ÆNDRING AF LIGNINGSLOVEN (JUSTERING AF   PERSONALEGODEBESKATNINGEN)    NR L 180 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 180",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 180 </P>  \r\n\r\n<P></P>  \r\n\r\n<P>Betænkning over Forslag til lov om ændring af ligningsloven (Justering af  \r\n\r\n personalegodebeskatningen) <BR>  \r\n\r\n Nr L 180 1996-97, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19970514 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Assurandør-Societetet, </P>  \r\n\r\n<P>Finansforbundet og </P>  \r\n\r\n<P>Foreningen af Statsautoriserede Revisorer. </P>  \r\n\r\n<P>Der er af et flertal og af et mindretal stillet ændringsforslag, hvorom  \r\n\r\n henvises til de ledsagende bemærkninger. </P>  \r\n\r\n<P>Herefter indstiller et <I>mindretal</I> (Venstres, Det Konservative  \r\n\r\n Folkepartis, Fremskridtspartiets og Dansk Folkepartis medlemmer af udvalget)  \r\n\r\n lovforslaget til <I>vedtagelse</I> med de stillede ændringsforslag. </P>  \r\n\r\n<P>Et <I>andet mindretal</I> (Socialdemokratiets og Det Radikale Venstres  \r\n\r\n medlemmer af udvalget) indstiller lovforslaget til <I>vedtagelse uændret.</I>  \r\n\r\n</P>  \r\n\r\n<P>Et <I>tredje mindretal</I> (Socialistisk Folkepartis medlem af udvalget)  \r\n\r\n vil stemme hverken for eller imod lovforslaget, idet lovforslaget rummer både  \r\n\r\n fornuftige justeringer, som Socialistisk Folkeparti kan støtte, og lempelser,  \r\n\r\n som Socialistisk Folkeparti er imod. Socialistisk Folkeparti vil stemme imod  \r\n\r\n de stillede ændringsforslag. </P>  \r\n\r\n<P>Et <I>fjerde mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse</I> ved 3. behandling. Enhedslisten vil  \r\n\r\n stemme imod de stillede ændringsforslag. Enhedslisten ønsker i øvrigt at gøre  \r\n\r\n opmærksom på, at partiet kan støtte de fleste elementer i lovforslaget, men  \r\n\r\n vil alligevel stemme imod lovforslaget, da det skaber generel mulighed for at  \r\n\r\n betale for ansattes parkeringsudgifter. Dette medfører, at de ansatte får et  \r\n\r\n ekstra incitament til at tage bilen til arbejde med en deraf følgende  \r\n\r\n stigning i bilkørslen. Dette er helt i modstrid med de bestræbelser, der i  \r\n\r\n øvrigt gøres for at styrke den kollektive trafik og mindske brugen af  \r\n\r\n privatbilen. </P>  \r\n\r\n<P>Et <I>femte mindretal</I> (Centrum-Demokraternes medlem af udvalget)  \r\n\r\n indstiller lovforslaget til <I>vedtagelse</I> med de under nr. 1 og 3  \r\n\r\n stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1Af et <I>flertal</I> (V, KF, FP, CD og DF): </P>  \r\n\r\n<P> <B>1)</B> I den under <I>nr. 2</I> foreslåede affattelse af <I>§ 16, stk.  \r\n\r\n 3,</I> indsættes efter 3. pkt. som nyt punktum: </P>  \r\n\r\n<P>&#187;Ud over goder omfattet af 3. pkt. er tillige værdien af en af  \r\n\r\n arbejdsgiveren afholdt præmie til forsikring mod diagnosticeret kritisk  \r\n\r\n sygdom omfattet af grundbeløbet. Som kritisk sygdom anses kræft, blodprop i  \r\n\r\n hjertet, hjerneblødning, dissemineret sklerose, AIDS, hjerteoperation, større  \r\n\r\n organtransplantationer, nyresvigt og tilsvarende livstruende sygdomme.&#171;  \r\n\r\n</P>  \r\n\r\n<P>Af et <I>mindretal</I> (V, KF, FP og DF): </P>  \r\n\r\n<P> <B>2)</B> I den under <I>nr. 2</I> foreslåede affattelse af <I>§ 16, stk.  \r\n\r\n 3, 4. pkt.,</I> ændres ordene &#187;hele den samlede værdi&#171; til:  \r\n\r\n &#187;kun den del af værdien, som overstiger grundbeløbet&#171;. </P>  \r\n\r\n<P>Af et <I>flertal</I> (V, KF, FP, CD og DF): </P>  \r\n\r\n<P> <B>3)</B> Efter det under nr. 3 foreslåede <I>§ 16, stk. 10,</I>  \r\n\r\n indsættes som nye stykker: </P>  \r\n\r\n<P> <I>&#187;Stk. 11.</I> Værdien af en af arbejdsgiveren afholdt udgift i  \r\n\r\n forbindelse med lægeordineret behandling af sygdom eller følger efter et  \r\n\r\n ulykkestilfælde til behandling af den ansatte på privathospital, klinik eller  \r\n\r\n hos praktiserende speciallæge beskattes ikke, forudsat de i medfør af stk. 13  \r\n\r\n nærmere fastsatte betingelser er opfyldt. Det samme gælder udgifter til  \r\n\r\n behandling hos kiropraktor uden forudgående henvisning fra læge. </P>  \r\n\r\n<P> <I>Stk. 12.</I> Såfremt arbejdsgiveren har valgt at tegne en forsikring,  \r\n\r\n som dækker den under stk. 11 nævnte risiko helt eller delvis, gælder reglerne  \r\n\r\n i stk. 11 tilsvarende. </P>  \r\n\r\n<P> <I>Stk. 13.</I> Skatteministeren bemyndiges til at fastsætte nærmere  \r\n\r\n regler om betingelserne for skattefrihed i stk. 11 og 12.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Bestemmelsen sikrer, at en af arbejdsgiveren betalt forsikring  \r\n\r\n mod kritisk sygdom er omfattet af beløbsgrænsen. Præmien udgør i dag omkring  \r\n\r\n 300 kr. for en dækning på 100.000 kr. og er derfor af så bagatelagtig  \r\n\r\n karakter, at det er åbenbart, at der på linje med fri avis og lignende bør  \r\n\r\n sikres skattefrihed for præmien. Skattefrihed harmonerer også med, at  \r\n\r\n forsikringen i overvejende grad tegnes af hensyn til arbejdet, så den ansatte  \r\n\r\n - om muligt - snarest kan genoptage arbejdet. </P>  \r\n\r\n<P>Bestemmelsen omfatter ikke heltidsulykkesforsikringer, og disse  \r\n\r\n forsikringer er heller ikke i øvrigt omfattet af beløbsgrænsen. Den hidtil  \r\n\r\n gældende praksis for skattefrihed for heltidsulykkesforsikringer fortsætter  \r\n\r\n uændret, dog således, at 500.000 kr.s-grænsen for skattefrihed forhøjes til  \r\n\r\n 700.000 kr. svarende til, at grænsen for skattefrihed for lejlighedsgaver er  \r\n\r\n forhøjet fra 300 kr. til 500 kr. </P>  \r\n\r\n<P>Til nr. 2 Det foreslås, at grundbeløbet kommer til at fungere som en  \r\n\r\n bundgrænse. Virkningen af at indføre en bundgrænse er, at der kun skal  \r\n\r\n betales skat af den del af godernes værdi, som overstiger bundgrænsen. </P>  \r\n\r\n<P>Til nr. 3 Det foreslås at udvide reglerne om, at værdien af hel eller  \r\n\r\n delvis vederlagsfri privat benyttelse af en computer med dertil hørende  \r\n\r\n tilbehør, og fri parkeringsplads ikke beskattes. </P>  \r\n\r\n<P>Det foreslåede stk. 11 sikrer, at en af arbejdsgiveren afholdt udgift i  \r\n\r\n forbindelse med lægeordineret behandling af sygdom eller følger efter et  \r\n\r\n ulykkestilfælde til behandling af den ansatte på f.eks. et privathospital er  \r\n\r\n skattefri, jf. stk. 13. Med privathospital sidestilles klinik, praktiserende  \r\n\r\n speciallæge og kiropraktor. </P>  \r\n\r\n<P>Det foreslåede stk. 12 sikrer, at hospitals- og sundhedsforsikringer, som  \r\n\r\n afdækker den i stk. 11 nævnte risiko, sidestilles med tilfælde, hvor der ikke  \r\n\r\n er tegnet nogen forsikring. </P>  \r\n\r\n<P>Efter stk. 13 bemyndiges skatteministeren til at fastsætte nærmere regler  \r\n\r\n om betingelserne for skattefrihed i stk. 11 og 12, idet skatteministeren skal  \r\n\r\n sikre, at udgiften til behandling eller til forsikringspræmien er skattefri,  \r\n\r\n hvis behandling under de i dag eksisterende forsikringsbetingelser på det  \r\n\r\n danske marked ville være dækningsberettiget. Skatteministeren skal på dette  \r\n\r\n grundlag fastsætte nærmere regler om </P>  \r\n\r\n<P>- sygdom </P>  \r\n\r\n<P>- direkte følger af et ulykkestilfælde og </P>  \r\n\r\n<P>- behandlingsformerne, </P>  \r\n\r\n<P>idet det særligt skal fremgå, hvilke behandlinger der ikke vil være  \r\n\r\n omfattet af skattefriheden (kosmetiske operationer, behandling for barnløshed  \r\n\r\n m.v.), jf. dækningsundtagelserne på de eksisterende forsikringsdækninger.  \r\n\r\n</P>  \r\n\r\n<P>Jacob Buksti (S) nfmd. <I>Lis Greibe (S) Klaus Hækkerup (S) Anna-Marie  \r\n\r\n Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  \r\n\r\n (EL) Sonja Albrink (CD) Peter Brixtofte (V) Svend Aage Jensby (V) Peter  \r\n\r\n Hansen-Nord (V) Kristian Thulesen Dahl (DF) Flemming Hansen (KF)</I> fmd.  \r\n\r\n<I>Gitte Seeberg (KF) Brian Mikkelsen (KF) Kim Behnke (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/06/1997"
        },
        {
            "displayName": "Accession",
            "displayValue": "199614K00180"
        },
        {
            "displayName": "Entydig dokumentidentifikation",
            "displayValue": "CL007897"
        },
        {
            "displayName": "Dato for førstegangsindlæggelse",
            "displayValue": "25/06/1997"
        },
        {
            "displayName": "Dato for indlæggelse",
            "displayValue": "25/06/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "180"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}