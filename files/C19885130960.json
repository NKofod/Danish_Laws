{
    "id": 66745,
    "title": "Vejledning vedr. børsmæglerselskabernes årsregnskaber for 1988 (julebrev) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 51309 af 12/12/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning vedr. børsmæglerselskabernes  \r\n\r\n årsregnskaber for 1988 </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(julebrev) </P>  \r\n\r\n<BR>  \r\n\r\n<P>I forbindelse med aflæggelse af årsregnskabet for 1988, herunder  \r\n\r\n indsendelse af regnskab til Finanstilsynet, skal man henlede opmærksomheden  \r\n\r\n på nedenstående punkter. </P>  \r\n\r\n<P> Indsendelse til tilsynet: </P>  \r\n\r\n<P>Børsmæglerselskabets årsregnskab skal udarbejdes i overensstemmelse med  \r\n\r\n Finanstilsynets bekendtgørelse af 12. august 1988 om børsmæglerselskabers  \r\n\r\n regnskabsaflæggelse m.v. </P>  \r\n\r\n<P>Inden 10 dage efter generalforsamlingens godkendelse og senest 4 måneder  \r\n\r\n efter regnskabsafslutningen skal følgende indsendes til tilsynet: </P>  \r\n\r\n<P>Årsregnskabet (BÅ) i 2 eksemplarer. </P>  \r\n\r\n<P>Noter til årsregnskabet. </P>  \r\n\r\n<P>Fotokopi af revisionsprotokollatet vedrørende årsregnskabet. </P>  \r\n\r\n<P>Børsmæglerselskabets årsberetning, såfremt trykt regnskab ikke foreligger,  \r\n\r\n i 2 eksemplarer. </P>  \r\n\r\n<P>Eventuelt trykt regnskab i 2 eksemplarer. </P>  \r\n\r\n<P>Årsregnskabet skal være underskrevet af børsmæglerselskabets bestyrelse og  \r\n\r\n direktion og skal påtegnes af børsmæglerselskabets revisorer. Det henstilles,  \r\n\r\n at alle underskrifter suppleres med navnet i maskinskrift. </P>  \r\n\r\n<P>Den vedhæftede følgeskrivelse vedrørende årsregnskabet skal vedlægges i  \r\n\r\n udfyldt stand. </P>  \r\n\r\n<P> BÅ-skemaer: </P>  \r\n\r\n<P>BÅ-skemaerne med underskrifter og revisorernes påtegning skal indsendes i  \r\n\r\n 2 eksemplarer. Alle poster skal udfyldes, eventuelt med O. På hver side skal  \r\n\r\n børsmæglerselskabets navn og ch.reg.nr. være angivet. </P>  \r\n\r\n<P>Børsmæglerselskaber, der er datterselskaber af pengeinstitutter eller  \r\n\r\n kreditinstitutter med særlig tilladelse, skal ikke udover BÅ-skemaerne  \r\n\r\n indsende FC-/LC-skemaer. </P>  \r\n\r\n<P>Ved udarbejdelsen af regnskabet skal man særligt være opmærksom på  \r\n\r\n følgende forhold: </P>  \r\n\r\n<UL CLASS=PLAIN-LIST>  \r\n\r\n<LI>1) Obligationer og aktier skal i status medtages efter  \r\n\r\n afviklingsprincippet. Såfremt beholdningen optaget efter  \r\n\r\n dispositionsprincippet afviger væsentligt herfra, skal forholdet belyses i en  \r\n\r\n note. </LI>  \r\n\r\n<LI>2) På grund af børsmæglerselskabernes særlige egenkapitaldækningsregler  \r\n\r\n skal de modsat pengeinstitutter og kreditinstitutter under aktivpost 11.  \r\n\r\n &#187;Andre aktiver/debitorer&#171; og passivpost 7. &#187;Andre  \r\n\r\n passiver/kreditorer&#171; ikke medtage udækkede terminsforretninger. </LI>  \r\n\r\n<LI>3) Erhvervede optioner skal medtages med optionens markedsværdi under  \r\n\r\n aktivpost 11. &#187;Andre aktiver/debitorer&#171;. </LI>  \r\n\r\n<LI>4) Skrevne optioner skal medtages med optionens markedsværdi under  \r\n\r\n passivpost 7. &#187;Andre passiver/kreditorer&#171;. </LI>  \r\n\r\n<LI>5) Futuresforretninger skal opgøres til markedsværdi. </LI>  \r\n\r\n<LI>6) Regler for børsmæglerselskabers bogføring af optioner og futures er i  \r\n\r\n øvrigt beskrevet i bilag 6 til regnskabsbekendtgørelsen. Hertil skal  \r\n\r\n tilføjes, at garantikapital indbetalt til Garantifonden for Danske Optioner  \r\n\r\n og Futures skal føres som en ekstraordinær udgift, i det omfang  \r\n\r\n garantikapitalen ikke tilbagebetales, hvis børsmæglerselskabet ophører med at  \r\n\r\n være bruger. Tegnet ikke-indbetalt garantikapital skal posteres under  \r\n\r\n aktivpost 11. &#187;Andre aktiver/debitorer&#171; samt passivpost 7.  \r\n\r\n &#187;Andre passiver/kreditorer&#171;. </LI>  \r\n\r\n<LI>7) Såfremt en realisation af børsmæglerselskabets aktiver til den i  \r\n\r\n status angivne værdi vil udløse en beskatning, skal dette oplyses i en note.  \r\n\r\n Den udskrudte skat skal derimod ikke medtages som et passiv i regnskabet.  \r\n\r\n</LI>  \r\n\r\n<LI>8) Arbejdsmarkedsbidrag skal udgiftsføres under resultatsopgørelsens post  \r\n\r\n 5.2. &#187;Lønninger m.v. til personale&#171;. </LI>  \r\n\r\n<LI>9) Overkurs ved aktieudvidelse og opskrivning af børsmæglerselskabets  \r\n\r\n ejendomme til den offentlige ejendomsværdi må ikke medtages som indtægter i  \r\n\r\n resultatopgørelsen, men skal henlægges forlods. </LI>  \r\n\r\n<LI>10) Ved fordelingen af børsmæglerselskabets overskud skal  \r\n\r\n aktieselskabsloven følges. </LI>  \r\n\r\n</UL>  \r\n\r\n<P> Noter til årsregnskabet: </P>  \r\n\r\n<P>Noterne til årsregnskabet skal indeholde oplysning om: </P>  \r\n\r\n<UL CLASS=PLAIN-LIST>  \r\n\r\n<LI>1) Det samlede beløb til lønninger og vederlag m.v. til medlemmer af  \r\n\r\n bestyrelse og direktion fordelt på hver kategori. </LI>  \r\n\r\n<LI>2) Forpligtelser til at yde pension til medlemmer af bestyrelse og  \r\n\r\n direktion fordelt på hver kategori. </LI>  \r\n\r\n<LI>3) Samlede lønninger, pensioner og udgifter til social sikring til andre  \r\n\r\n i børsmæglerselskabet ansatte personer. </LI>  \r\n\r\n<LI>4) Tantieme til bestyrelsen. </LI>  \r\n\r\n<LI>5) Uafviklede termins- og futuresforretninger, særskilt for valuta- og  \r\n\r\n for fondsforretninger og særskilt for købs- og salgsforretninger. </LI>  \r\n\r\n<LI>6) Uafviklede optionsforretninger, særskilt for valuta- og for  \r\n\r\n fondsoptionsforretninger og særskilt for erhvervede købsoptioner, erhvervede  \r\n\r\n salgsoptioner, skrevne købsoptioner og skrevne salgsoptioner. </LI>  \r\n\r\n<LI>7) En specifikation af aktivpost 11. &#187;Andre aktiver/debitorer&#171;  \r\n\r\n og passivpost 7. &#187;Andre passiver/kreditorer&#171;. </LI>  \r\n\r\n<LI>8) En opdeling af egenkapitalen på lovpligtig reservefond og øvrige  \r\n\r\n reservefonds (skal specificeres nærmere). </LI>  \r\n\r\n<LI>9) En specifikation af ekstraordinære indtægter og udgifter, såfremt  \r\n\r\n disse udgør en relativ stor del af resultatet før kursregulering og skat.  \r\n\r\n</LI>  \r\n\r\n<LI>10) Kursværdien af de af børsmæglerselskabet pantsatte obligationer og  \r\n\r\n aktier. </LI>  \r\n\r\n<LI>11) Kursværdien af de aktier og/eller obligationer som  \r\n\r\n børsmæglerselskabet har overdraget til Garantifonden for Danske Obligationer  \r\n\r\n og Futures i forbindelse med marginstillelse. </LI>  \r\n\r\n<LI>12) Børsmæglerselskabets ansvarlige kapital i procent af de vægtede  \r\n\r\n aktiver m.v. ultimo året. Procenten vil afvige fra egenkapitalprocenten i den  \r\n\r\n indsendte egenkapitaldækningsopgørelse pr. ultimo december 1988, hvor der  \r\n\r\n tages udgangspunkt i 1987-egenkapitalen. </LI>  \r\n\r\n<LI>13) Den gennemsnitlige varighed for summen af børsmæglerselskabets  \r\n\r\n beholdning af obligationer udstedt i danske kroner af den danske stat, en  \r\n\r\n dansk kommune, danske realkreditinstitutter og lignende institutter og  \r\n\r\n købsterminsforretninger med disse obligationer. </LI>  \r\n\r\n<LI>14) Såfremt en realisation af børsmæglerselskabets aktiver til den i  \r\n\r\n status angivne værdi vil udløse en beskatning, skal dette oplyses. </LI>  \r\n\r\n</UL>  \r\n\r\n<P>Noterne 1-4 fremgår af lov om banker og sparekasser m.v. kapitel 7, der  \r\n\r\n ifølge § 36 i Lov om Københavns Fondsbørs også gælder for  \r\n\r\n børsmæglerselskaber. </P>  \r\n\r\n<P>Noterne 5-14 fremgår af børsmæglerselskabernes regnskabsbekendtgørelse.  \r\n\r\n 10-11 er en opsplitning af noten vedrørende pantsætning nødvendiggjort af  \r\n\r\n Garantifondens aktivitet. </P>  \r\n\r\n<P>Ud over ovenstående noter, der skal fremgå af et eventuelt trykt regnskab,  \r\n\r\n skal børsmæglerselskabet til Finanstilsynet indsende en note vedrørende  \r\n\r\n afskrivninger og hensættelser på penge- og kreditinstitutter samt  \r\n\r\n børsmæglerselskaber, jf. regnskabsbekendtgørelsens p. 31-32. </P>  \r\n\r\n<P> Revisionsprotokollat vedrørende årsregnskabet. </P>  \r\n\r\n<P>Kravene til revisionsprotokollatet fremgår af Industriministeriets  \r\n\r\n bekendtgørelse nr. 102 af 22. marts 1985 om statsautoriserede revisorers  \r\n\r\n virksomhed samt Finanstilsynets bekendtgørelse af 21. november 1988 om  \r\n\r\n revisionens gennemførelse i børsmæglerselskaber. </P>  \r\n\r\n<P>Finanstilsynets bekendtgørelse træder i kraft den 31. december 1988 og  \r\n\r\n gælder således for revisionsprotokollatet vedrørende årsregnskabet for 1988,  \r\n\r\n f.eks. med hensyn til revisors erklæringer, jf. bekendtgørelsens § 7. </P>  \r\n\r\n<P>Et udkast til bekendtgørelsen er tidligere sendt til  \r\n\r\n børsmæglerselskabsforeningen. Den endelige bekendtgørelse, der kun afviger  \r\n\r\n marginalt fra udkastet, er sendt til trykning og vil blive udsendt snarest.  \r\n\r\n</P>  \r\n\r\n<P> Årsberetning: </P>  \r\n\r\n<P>Kravene til indholdet af børsmæglerselskabets årsberetning fremgår af  \r\n\r\n regnskabsbekendtgørelsens p. 43. </P>  \r\n\r\n<P> Eventuelt trykt regnskab: </P>  \r\n\r\n<P>Såfremt børsmæglerselskabet lader årsregnskabet trykke, skal  \r\n\r\n resultatopgørelse og status svare til resultatopgørelse og status i det  \r\n\r\n indsendte BÅ-skema. Tallene i det trykte regnskab kan dog afrundes til hele  \r\n\r\n tusinde kroner. Alle hovedposter skal anføres, mens underposter kan udelades,  \r\n\r\n hvis de er nul. </P>  \r\n\r\n<P>Ifølge regnskabsbekendtgørelsen skal sammenlignende tal fra forrige år  \r\n\r\n anføres. Har selskabet i 1987 ikke udøvet børsmæglervirksomhed i væsentligt  \r\n\r\n omfang, kan de sammenlignende tal udelades i 1988-regnskabet. Årsagen ti de  \r\n\r\n manglende tal for 1987 skal da anføres i regnskabet. </P>  \r\n\r\n<P>Det trykte regnskab skal omfatte noter og årsberetning, jf. ovenfor. </P>  \r\n\r\n<P> Offentliggørelse af årsregnskabet: </P>  \r\n\r\n<P>Ifølge Lov om banker og sparekasser m.v. § 37, stk. 2, der også gælder for  \r\n\r\n børsmægleselskaber, skal børsmæglerselskabets resultatopgørelse og status  \r\n\r\n offentliggøres i et eller flere dagblade, der udkommer på  \r\n\r\n børsmæglerselskabets hjemsted. </P>  \r\n\r\n<P>I det offentliggjorte årsregnskab skal resultatopgørelse og status svare  \r\n\r\n til resultatopgørelse og status i det indsendte BÅ-skema. Tallene i det  \r\n\r\n offentliggjorte regnskab kan dog afrundes til hele tusinde kroner. </P>  \r\n\r\n<P>Alle hovedposter skal anføres, mens underposter kan udelades, hvis de er  \r\n\r\n nul. Noter og årsberetning skal ikke medtages i det offentliggjorte regnskab.  \r\n\r\n</P>  \r\n\r\n<P>Børsmæglerselskabet skal være opmærksom på, at oplysningerne på BK3-BK5 i  \r\n\r\n kvartalsregnskabet for 4. kvartal 1988 ligeledes skal offentliggøres i et  \r\n\r\n eller flere dagblade på børsmæglerselskabets hjemsted. </P>  \r\n\r\n<P> FINANSTILSYNET </P>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n Børsmæglerselskabet                                År      Ch.reg.nr.  \r\n\r\n                                                       1988  \r\n\r\n ---------------------------------------------------------------------  \r\n\r\n                                                    ------------------  \r\n\r\n                                                    !                !  \r\n\r\n  Følgeskrivelse                                     ! Ankomststempel  \r\n\r\n !  \r\n\r\n Indsendes til tilsynet inden 10 dage efter         !                !  \r\n\r\n    godkendelsen af børsmæglerselskabets            !                !  \r\n\r\n    generalforsamling og senest 4 måneder           !                !  \r\n\r\n    efter regnskabsårets udløb:                     !                !  \r\n\r\n                                                    !                !  \r\n\r\n                                                    ------------------  \r\n\r\n Hermed fremsendes (sæt X):  \r\n\r\n --- Årsregnskabet (BÅ) i 2 eksemplarer.  \r\n\r\n --- Noter til årsregnskabet.  \r\n\r\n --- Fotokopi af revisionsprotokollatet vedr.  \r\n\r\n     årsregnskabet.  \r\n\r\n --- Børsmæglerselskabets årsberetning, såfremt  \r\n\r\n     trykt regnskab ikke foreligger, i 2 eksemplarer.  \r\n\r\n --- Eventuelt trykt regnskab i 2 eksemplarer.  \r\n\r\n ---  \r\n\r\n</PRE>  \r\n\r\n<P>---------------------------------------------------------------------  \r\n\r\n Eventuel henvendelse vedr. regnskabet kan ske til: </P>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n    Navn                                     Telefon nr.  \r\n\r\n</PRE>  \r\n\r\n<P>--------------------------------------------------------------------- </P>  \r\n\r\n<P>Underskrift </P>  \r\n\r\n<P>--------------------------------------------------------------------- </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19885130960"
        },
        {
            "displayName": "Entydig dokumentidentifikation",
            "displayValue": "CM025901"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "51309"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "12/12/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "F.B. 36.0"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}