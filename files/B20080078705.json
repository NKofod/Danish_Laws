{
    "id": 120632,
    "title": "Bekendtgørelse om udvidet ret til undersøgelse og behandling for psykisk syge børn og unge, herunder om henvisningsproceduren og dokumentationskrav til aftalesygehuse m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 787 af 16/07/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om udvidet ret til undersøgelse og behandling for psykisk syge børn og unge, herunder om henvisningsproceduren og dokumentationskrav til aftalesygehuse m.v.</p>\r\n      <p class=\"Indledning2\">I medfør af §§ 87 d og 90 i sundhedsloven, jf. lovbekendtgørelse nr. 95 af 7. februar 2008, som senest ændret ved lov nr. 539 af 17. juni 2008, fastsættes:</p>\r\n      <p class=\"ParagrafGruppeOverskrift\">Personkreds</p>\r\n      <p class=\"Paragraf\"><span class=\"ParagrafNr\">§ 1.</span> Denne bekendtgørelse omfatter personer, der ved henvisning til psykiatrisk undersøgelse og behandling ikke er fyldt 19 år.</p>\r\n      <p class=\"ParagrafGruppeOverskrift\">Patientens ret til undersøgelse og behandling</p>\r\n      <p class=\"Paragraf\"><span class=\"ParagrafNr\">§ 2.</span> En person, der er henvist til psykiatrisk undersøgelse, kan vælge at blive undersøgt på et sygehus eller en klinik m.v., som regionsrådet har indgået aftale med (aftalesygehus), jf. § 12, hvis regionsrådet i bopælsregionen ikke inden 2 måneder efter, at henvisningen er modtaget, kan tilbyde undersøgelse ved egne sygehuse eller et sygehus, jf. sundhedslovens § 79, som regionsrådet samarbejder med eller sædvanligvis benytter (samarbejdssygehuse), jf. sundhedslovens § 87 b, stk. 1.</p>\r\n      <p class=\"Stk2\"><span class=\"StkNr\">Stk. 2.</span> Ved en henvisning forstås i denne bekendtgørelse en skriftlig anmodning til den børne- og ungdomspsykiatriske afdeling eller anden relevant afdeling om at modtage en patient til undersøgelse.</p>\r\n      <p class=\"Stk2\"><span class=\"StkNr\">Stk. 3.</span> Det nærmere indhold af undersøgelsen, rammerne for undersøgelsen og antallet af konsultationer m.v. fastlægges på baggrund af en lægefaglig vurdering.</p>\r\n      <p class=\"Paragraf\"><span class=\"ParagrafNr\">§ 3.</span> Viser den psykiatriske undersøgelse, at en person har behov for hurtigt at modtage behandling for at undgå forværring af sin lidelse, kan vedkommende vælge at blive behandlet på et aftalesygehus, hvis bopælsregionen ikke kan tilbyde behandling inden 2 måneder efter undersøgelsens afslutning, jf. sundhedslovens § 87 b, stk. 2.</p>\r\n      <p class=\"Stk2\"><span class=\"StkNr\">Stk. 2.</span> Det nærmere indhold af behandlingen, rammerne for behandlingen og antallet af konsultationer m.v. fastlægges på baggrund af en lægefaglig vurdering.</p>\r\n      <p class=\"Paragraf\"><span class=\"ParagrafNr\">§ 4.</span> Selv om bopælsregionen tilbyder behandling inden 2 måneder, kan en person, der efter § 2 er blevet undersøgt på et aftalesygehus, og som har behov for hurtig behandling, jf. § 3, vælge at blive behandlet på det aftalesygehus, hvor personen er blevet undersøgt, hvis aftalesygehuset kan tilbyde behandling i umiddelbar forlængelse af undersøgelsen, dog senest 10 hverdage efter, at undersøgelsen er afsluttet.</p>\r\n      <p class=\"Paragraf\"><span class=\"ParagrafNr\">§ 5.</span> Retten efter §§ 2 og 3 til at vælge at blive undersøgt og behandlet på et aftalesygehus bortfalder, hvis ventetiden til undersøgelse eller behandling på aftalesygehuset overstiger ventetiden hertil på bopælsregionens sygehuse og samarbejdssygehuse.</p>\r\n      <p class=\"ParagrafGruppeOverskrift\">Henvisningsprocedure m.v. i forbindelse med patientens ret til undersøgelse og behandling</p>\r\n      <p class=\"Paragraf\"><span class=\"ParagrafNr\">§ 6.</span> Det relevante regionssygehus eller samarbejdssygehus skal ved modtagelsen af henvisningen straks foranledige, at der iværksættes en undersøgelse af spørgsmålet om, hvorvidt bopælsregionen kan tilbyde undersøgelse inden 2 måneder efter, at henvisningen er modtaget.</p>\r\n      <p class=\"Stk2\"><span class=\"StkNr\">Stk. 2.</span> 2-måneders perioden, jf. § 2, regnes fra den dag, hvor henvisningen er modtaget på regionssygehuset eller samarbejdssygehuset.</p>\r\n      <p class=\"Stk2\"><span class=\"StkNr\">Stk. 3.</span> Patienten skal senest 8 hverdage efter, at henvisningen er modtaget, have oplyst, om undersøgelsesforløbet kan påbegyndes senest 2 måneder efter, at henvisningen er modtaget, jf. sundhedslovens § 90, stk. 1, nr. 2.</p>\r\n      <p class=\"Stk2\"><span class=\"StkNr\">Stk. 4.</span> Patientens ret til at vælge et aftalesygehus erhverves på det tidspunkt, hvor patienten modtager oplysningerne, jf. sundhedslovens § 90, stk. 1, nr. 2.</p>\r\n      <p class=\"Paragraf\"><span class=\"ParagrafNr\">§ 7.</span> Det regionssygehus eller samarbejdssygehus, der har modtaget henvisningen, har pligt til at foranledige, at personer, der i medfør af § 2 vælger at få foretaget en undersøgelse på et aftalesygehus, bliver henvist til det pågældende sygehus.</p>\r\n      <p class=\"Paragraf\"><span class=\"ParagrafNr\">§ 8.</span> Dato for afslutning af undersøgelsen skal noteres i patientjournalen.</p>\r\n      <p class=\"Paragraf\"><span class=\"ParagrafNr\">§ 9.</span> 2-måneders perioden, jf. § 3, regnes fra den dag, hvor undersøgelsen er afsluttet.</p>\r\n      <p class=\"Paragraf\"><span class=\"ParagrafNr\">§ 10.</span> Patienten skal senest 8 hverdage efter, at undersøgelsen er afsluttet, have oplyst, om behandlingen ved et regionssygehus eller ved et samarbejdssygehus kan påbegyndes senest 2 måneder efter, at undersøgelsen er afsluttet.</p>\r\n      <p class=\"Paragraf\"><span class=\"ParagrafNr\">§ 11.</span> Når undersøgelsen på et aftalesygehus er afsluttet, skal aftalesygehuset samme dag, som undersøgelsen er afsluttet, meddele undersøgelsens resultat til regionssygehuset.</p>\r\n      <p class=\"Stk2\"><span class=\"StkNr\">Stk. 2.</span> Aftalesygehuset skal tillige meddele regionssygehuset, hvorvidt aftalesygehuset kan tilbyde påkrævet behandling i umiddelbar forlængelse af undersøgelsen, jf. § 4.</p>\r\n      <p class=\"Stk2\"><span class=\"StkNr\">Stk. 3.</span> Patienten skal senest 8 hverdage efter, at undersøgelsen på aftalesygehuset er afsluttet, have oplyst af regionssygehuset, hvorvidt påkrævet behandling vil kunne finde sted på aftalesygehuset.</p>\r\n      <p class=\"ParagrafGruppeOverskrift\">Dokumentationskrav til aftalesygehusene m.v.</p>\r\n      <p class=\"Paragraf\"><span class=\"ParagrafNr\">§ 12.</span> Regionsrådene i forening indgår aftale med de private sygehuse, klinikker m.v. her i landet og sygehuse m.v. i udlandet (aftalesygehuse), som ønsker at indgå aftale om undersøgelse og behandling af personer efter §§ 2 og 3.</p>\r\n      <p class=\"Stk2\"><span class=\"StkNr\">Stk. 2.</span> Aftalesygehuse, som har indgået en aftale med regionerne i forening efter stk. 1, kan samarbejde med hinanden.</p>\r\n      <p class=\"Stk2\"><span class=\"StkNr\">Stk. 3.</span> Kan parterne ikke opnå enighed om vilkårene for en aftale, kan ministeren for sundhed og forebyggelse efter anmodning fra aftalesygehusene fastsætte vilkårene herfor.</p>\r\n      <p class=\"Paragraf\"><span class=\"ParagrafNr\">§ 13.</span> De private sygehuse, klinikker m.v. her i landet og sygehuse m.v. i udlandet, der ønsker at indgå aftale med regionerne efter § 12, skal til brug herfor på anmodning fra regionsrådene eller ministeren for sundhed og forebyggelse fremlægge dokumentation vedrørende:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> behandlingstilbud, herunder behandlingserfaring, faglige kvalifikationer, vagtberedskab, apparturstandarder, behandlingsprincipper og lignende,</p>\r\n          <p class=\"Liste1\"><span class=\"Liste1Nr\">2)</span> ventetid til behandling og</p>\r\n          <p class=\"Liste1\"><span class=\"Liste1Nr\">3)</span> iagttagelse af patientrettigheder.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 14.</span> De aftalesygehuse, der har fået henvist en person til undersøgelse eller behandling, skal til brug for en eventuel fortsat undersøgelse eller behandling i sygehusvæsenet og for afregning for udført undersøgelse eller behandling give alle relevante oplysninger om undersøgelsen eller behandlingen til det sygehus, som har henvist personen.</p>\r\n      <p class=\"Paragraf\"><span class=\"ParagrafNr\">§ 15.</span> De aftalesygehuse her i landet, der har fået henvist en person til undersøgelse eller behandling, skal til behandlingsformål samt statistiske formål vedrørende aktiviteten i sygehusvæsenet, befolkningens forbrug af sygehusydelser og sygehuspatienters sygdomme indberette oplysninger vedrørende undersøgelser og behandlinger til Sundhedsstyrelsens Landspatientregister og til den landsdækkende kliniske database for børne- og ungdomspsykiatrien (BupBasen). Aftalesygehuse i udlandet, skal indberette sådanne oplysninger til det sygehus, som har henvist personen dertil.</p>\r\n      <p class=\"Paragraf\"><span class=\"ParagrafNr\">§ 16.</span> Regionsrådene offentliggør en oversigt over samarbejdssygehuse og over aftalesygehusene, jf. § 2 og § 12.</p>\r\n      <p class=\"ParagrafGruppeOverskrift\">Anvendelse af tvang i psykiatrien</p>\r\n      <p class=\"Paragraf\"><span class=\"ParagrafNr\">§ 17.</span> Anvendelse af tvang i psykiatrien i henhold til psykiatriloven kan alene finde sted i forbindelse med indlæggelse på et offentligt sygehus.</p>\r\n      <p class=\"ParagrafGruppeOverskrift\">Ikrafttrædelse</p>\r\n      <p class=\"Paragraf\"><span class=\"ParagrafNr\">§ 18.</span> Bekendtgørelsen træder i kraft den 1. august 2008, jf. dog stk. 2.</p>\r\n      <p class=\"Stk2\"><span class=\"StkNr\">Stk. 2.</span> §§ 3, 4 og 9 træder i kraft den 1. januar 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Ministeriet for Sundhed og Forebyggelse, den 16. juli 2008</I></P><P CLASS=SIGN1 ALIGN=\"CENTER\">Jakob Axel Nielsen</P><P CLASS=SIGN2 ALIGN=\"RIGHT\">/ Helle Schnedler</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/07/2008"
        },
        {
            "displayName": "Accession",
            "displayValue": "B20080078705"
        },
        {
            "displayName": "Entydig dokumentidentifikation",
            "displayValue": "BK000324"
        },
        {
            "displayName": "Dato for førstegangsindlæggelse",
            "displayValue": "25/07/2008"
        },
        {
            "displayName": "Dato for indlæggelse",
            "displayValue": "25/07/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "787"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "16/07/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Sundhed og Forebyggelse, j.nr. 2008-12140-310"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}