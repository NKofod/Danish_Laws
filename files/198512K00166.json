{
    "id": 112749,
    "title": "1985 LSF 166   FORSLAG TIL LOV OM ÆNDRING AF LOV OM BIBLIOTEKSAFGIFT ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 166",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 166 </P>  \r\n\r\n<P></P>  \r\n\r\n<P>Forslag til Lov om ændring af lov om biblioteksafgift </P>  \r\n\r\n<P></P>  \r\n\r\n<P>Fremsat af ministeren for kulturelle anliggender </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om biblioteksafgift, lov nr. 307 af 9. juni 1982, som ændret </P>  \r\n\r\n<P>ved lov nr. 197 af 25. maj 1983, foretages følgende ændringer: </P>  \r\n\r\n<P>1. I § 1, stk. 1, indsættes efter &#187;Folkebibliotekernes </P>  \r\n\r\n<P>Depotbibliotek&#171;: &#187;Folkebibliotekernes Indvandrerbibliotek, </P>  \r\n\r\n<P>Statens Bibliotek og Trykkeri for Blinde&#171;. </P>  \r\n\r\n<P>2. I § 1, stk. 3, indsættes efter &#187;danske statsborgere&#171;:  \r\n\r\n &#187;og </P>  \r\n\r\n<P>dansksprogede sydslesvigere&#171;. </P>  \r\n\r\n<P>3. I § 2 indsættes efter stk. 1 som nyt stykke: </P>  \r\n\r\n<P>&#187;Stk. 2. For billedbøger fordeles biblioteksafgiften ligeligt mellem  \r\n\r\n</P>  \r\n\r\n<P>ophavsmændene.&#171; </P>  \r\n\r\n<P>Stk. 2, 3 og 4 bliver herefter stk. 3, 4 og 5. </P>  \r\n\r\n<P>4. § 3, stk. 1 affattes således: </P>  \r\n\r\n<P>&#187;På finansloven opføres årligt et rådighedsbeløb til fordeling efter  \r\n\r\n</P>  \r\n\r\n<P>ansøgning til forfattere m.fl. som nævnt i § 1, der er </P>  \r\n\r\n<P>repræsenteret i biblioteker, der er omfattet af loven, med bøger </P>  \r\n\r\n<P>eller lydbånd med indspilninger af litterære værker, for hvilke de </P>  \r\n\r\n<P>pågældende ikke modtager afgift efter § 2 eller de regler, der </P>  \r\n\r\n<P>fastsættes i medfør heraf.&#171; </P>  \r\n\r\n<P>5. Efter § 3 indsættes: </P>  \r\n\r\n<P>&#187;§ 3 a. På finansloven opføres årligt et rådighedsbeløb til fordeling  \r\n\r\n</P>  \r\n\r\n<P>efter ansøgning til komponister, forfattere, udøvende kunstnere og </P>  \r\n\r\n<P>andre, der er repræsenteret med grammofonplader, lydbånd og andre </P>  \r\n\r\n<P>lydbærende materialer i biblioteker, der er omfattet af loven. </P>  \r\n\r\n<P>Stk. 2. Fordelingen af beløbet sker efter regler fastsat af </P>  \r\n\r\n<P>ministeren for kulturelle anliggender efter forhandling med </P>  \r\n\r\n<P>undervisningsministeren. I disse regler kan det fastsættes, at </P>  \r\n\r\n<P>beløbet fordeles af et udvalg, der nedsættes af ministeren for </P>  \r\n\r\n<P>kulturelle anliggender, og at udvalget træffer den endelige </P>  \r\n\r\n<P>administrative afgørelse. </P>  \r\n\r\n<P>§ 3 b. På finansloven opføres årligt et rådighedsbeløb til fordeling </P>  \r\n\r\n<P>efter ansøgning til billedkunstnere, der er repræsenteret i </P>  \r\n\r\n<P>biblioteker, der er omfattet af loven med diasserier, grafik, </P>  \r\n\r\n<P>fotografier, plakater samt originalkunst, der ikke er fremstillet </P>  \r\n\r\n<P>i flere eksemplarer. </P>  \r\n\r\n<P>Stk. 2. Fordelingen af beløbet sker efter regler fastsat af </P>  \r\n\r\n<P>ministeren for kulturelle anliggender efter forhandling med </P>  \r\n\r\n<P>undervisningsministeren. I disse regler kan det fastsættes, at </P>  \r\n\r\n<P>beløbet fordeles af et udvalg, der nedsættes af ministeren for </P>  \r\n\r\n<P>kulturelle anliggender, og at udvalget træffer den endelige </P>  \r\n\r\n<P>administrative afgørelse.&#171; </P>  \r\n\r\n<P>6. § 4, stk. 1, affattes således: </P>  \r\n\r\n<P>&#187;Reglerne i §§ 1-3 b gælder ikke for oversættere. Der opføres årligt  \r\n\r\n</P>  \r\n\r\n<P>på finansloven et rådighedsbeløb til fordeling efter ansøgning til </P>  \r\n\r\n<P>oversættere, hvis værker er repræsenteret i biblioteker, som er </P>  \r\n\r\n<P>omfattet af loven.&#171; </P>  \r\n\r\n<P>7. § 9 affattes således: </P>  \r\n\r\n<P>&#187;§ 9. Forslag til revision af loven fremsættes for folketinget senest  \r\n\r\n</P>  \r\n\r\n<P>i folketingsåret 1988-89.&#171; </P>  \r\n\r\n<P>§ 2 </P>  \r\n\r\n<P>Loven træder i kraft den 1. januar 1987. § 1, nr. 3, træder dog i </P>  \r\n\r\n<P>kraft 1. januar 1988. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 466 </P>  \r\n\r\n<P>§ 1 </P>  \r\n\r\n<P>I lov om biblioteksafgift, lov nr. 307 af 9. juni 1982 som ændret ved </P>  \r\n\r\n<P>lov nr. 197 af 25. maj 1983, foretages følgende ændringer: </P>  \r\n\r\n<P>1. I § 1, stk. 1, indsættes efter &#187;Folkebibliotekernes </P>  \r\n\r\n<P>Depotbibliotek&#171;: &#187;Folkebibliotekernes Indvandrerbibliotek, </P>  \r\n\r\n<P>Statens Bibliotek og Trykkeri for Blinde&#171;. </P>  \r\n\r\n<P>2. I § 1, stk. 3, indsættes efter &#187;danske statsborgere&#171;:  \r\n\r\n &#187;og </P>  \r\n\r\n<P>dansksprogede sydslesvigere&#171;. </P>  \r\n\r\n<P>3. § 3, stk. 1 affattes således: </P>  \r\n\r\n<P>&#187;På finansloven opføres årligt et rådighedsbeløb til fordeling efter  \r\n\r\n</P>  \r\n\r\n<P>ansøgning til forfattere m.fl. som nævnt i § 1, der er </P>  \r\n\r\n<P>repræsenteret i biblioteker, der er omfattet af loven, med bøger </P>  \r\n\r\n<P>eller lydbånd med indspilninger af litterære værker, for hvilke de </P>  \r\n\r\n<P>pågældende ikke modtager afgift efter § 2 eller de regler, der </P>  \r\n\r\n<P>fastsættes i medfør heraf.&#171; </P>  \r\n\r\n<P>4. Efter § 3 indsættes: </P>  \r\n\r\n<P>&#187;§ 3 a. På finansloven opføres årligt et rådighedsbeløb til fordeling  \r\n\r\n</P>  \r\n\r\n<P>efter ansøgning til komponister, forfattere, udøvende kunstnere og </P>  \r\n\r\n<P>andre, der er repræsenteret med grammofonplader, lydbånd og andre </P>  \r\n\r\n<P>lydbærende materialer i biblioteker, der er omfattet af loven. </P>  \r\n\r\n<P>Stk. 2. Fordelingen af beløbet sker efter regler fastsat af </P>  \r\n\r\n<P>ministeren for kulturelle anliggender efter forhandling med </P>  \r\n\r\n<P>undervisningsministeren. I disse regler kan det fastsættes, at </P>  \r\n\r\n<P>beløbet fordeles af et udvalg, der nedsættes af ministeren for </P>  \r\n\r\n<P>kulturelle anliggender, og at udvalget træffer den endelige </P>  \r\n\r\n<P>administrative afgørelse. </P>  \r\n\r\n<P>§ 3 b. På finansloven opføres årligt et rådighedsbeløb til fordeling </P>  \r\n\r\n<P>efter ansøgning til billedkunstnere, der er repræsenteret i </P>  \r\n\r\n<P>biblioteker, der er omfattet af loven med diasserier, grafik, </P>  \r\n\r\n<P>fotografier, plakater samt originalkunst, der ikke er fremstillet </P>  \r\n\r\n<P>i flere eksemplarer. </P>  \r\n\r\n<P>Stk. 2. Fordelingen af beløbet sker efter regler fastsat af </P>  \r\n\r\n<P>ministeren for kulturelle anliggender efter forhandling med </P>  \r\n\r\n<P>undervisningsministeren. I disse regler kan det fastsættes, at </P>  \r\n\r\n<P>beløbet fordeles af et udvalg, der nedsættes af ministeren for </P>  \r\n\r\n<P>kulturelle anliggender, og at udvalget træffer den endelige </P>  \r\n\r\n<P>administrative afgørelse.&#171; </P>  \r\n\r\n<P>5. § 4, stk. 1 affattes således: </P>  \r\n\r\n<P>&#187;Reglerne i §§ 1-3 b gælder ikke for oversættere. Der opføres årligt  \r\n\r\n</P>  \r\n\r\n<P>på finansloven et rådighedsbeløb til fordeling efter ansøgning til </P>  \r\n\r\n<P>oversættere, hvis værker er repræsenteret i biblioteker, som er </P>  \r\n\r\n<P>omfattet af loven.&#171; </P>  \r\n\r\n<P>6. § 9 ophæves. </P>  \r\n\r\n<P>§ 2 </P>  \r\n\r\n<P>Loven træder i kraft den 1. januar 1987. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>De gældende regler om biblioteksafgift til forfattere m.fl. findes i </P>  \r\n\r\n<P>lov om biblioteksafgift (lov nr. 307 af 9. juni 1982 som ændret </P>  \r\n\r\n<P>ved lov nr. 197 af 25. maj 1983), jfr. bekendtgørelse nr. 636 af </P>  \r\n\r\n<P>14. december 1983 om biblioteksafgift (bilag). </P>  \r\n\r\n<P>Forslag til lov om biblioteksafgift blev fremsat af den tidligere </P>  \r\n\r\n<P>regering i Folketinget den 17. marts 1982 (Folketingstidende 1982, </P>  \r\n\r\n<P>sp. 3771) og blev vedtaget ved 3. behandling den 9. juni 1982 </P>  \r\n\r\n<P>(Folketingstidende 1982, sp. 8740). Den senere lovændring blev </P>  \r\n\r\n<P>fremsat i Folketinget den 17. december 1982 (Folketingstidende </P>  \r\n\r\n<P>1982, sp. 3810) og blev vedtaget ved 3. behandling den 6. maj 1983 </P>  \r\n\r\n<P>(Folketingstidende 1983, sp. 10443-10445). </P>  \r\n\r\n<P>I følge § 9 i lov om biblioteksafgift skal loven optages til revision </P>  \r\n\r\n<P>senest i folketingsåret 1985-86. </P>  \r\n\r\n<P>Siden lovens ikrafttræden har biblioteksafgiften været genstand for </P>  \r\n\r\n<P>behandling i Udvalget vedrørende revision af </P>  \r\n\r\n<P>ophavsretslovgivningen (ophavsretsudvalget). Endvidere har 2 </P>  \r\n\r\n<P>udvalg: Udvalget vedrørende registrering af grammofonplader/ bånd </P>  \r\n\r\n<P>i folkebibliotekerne og Udvalget vedrørende registrering af </P>  \r\n\r\n<P>billedkunst i folkebibliotekerne undersøgt og stillet forslag til, </P>  \r\n\r\n<P>hvorledes registrering og optælling af fonogrammer </P>  \r\n\r\n<P>(grammofonplader/ bånd) og billedkunst med henblik på en eventuel </P>  \r\n\r\n<P>ydelse af biblioteksafgift kan praktiseres. </P>  \r\n\r\n<P>Da biblioteksafgiften i 1978 var genstand for indgående overvejelser </P>  \r\n\r\n<P>i det af kulturministeren nedsatte bogudvalg, udarbejdede </P>  \r\n\r\n<P>ophavsretsudvalget et notat om en ophavsretlig biblioteksafgift. </P>  \r\n\r\n<P>Heri drøftedes navnlig den dagældende afgiftsordnings forenelighed </P>  \r\n\r\n<P>med de internationale ophavsretskonventioner og de </P>  \r\n\r\n<P>konventionsmæssige forhold ved indførelsen af en ophavsretlig </P>  \r\n\r\n<P>biblioteksafgift. Et flertal i udvalget udtalte sig positivt med </P>  \r\n\r\n<P>hensyn til at indføre en sådan afgift, men stillede ikke forslag </P>  \r\n\r\n<P>herom. I forbindelse med vedtagelsen af loven om biblioteksafgift </P>  \r\n\r\n<P>i 1982 anmodede kulturministeren ophavsretsudvalget om at </P>  \r\n\r\n<P>fremkomme med en betænkning om indførelse af en ophavsretlig </P>  \r\n\r\n<P>biblioteksafgift. Herunder skulle udvalget belyse konsekvenserne </P>  \r\n\r\n<P>af en sådan ordning og udarbejde et forslag til de fornødne </P>  \r\n\r\n<P>lovbestemmelser. Ministeren anførte dog overfor udvalget, at en </P>  \r\n\r\n<P>nyordning ikke burde gøre det muligt for ophavsmændene eller deres </P>  \r\n\r\n<P>organisationer at hindre udlån. </P>  \r\n\r\n<P>I 5. delbetænkning &#187;Ophavsretligt biblioteksvederlag&#171;  \r\n\r\n (Betænkning nr. </P>  \r\n\r\n<P>1038, 1985) fra ophavsretsudvalget stiller et flertal i udvalget </P>  \r\n\r\n<P>forslag om, at man ændrer den eksisterende biblioteksafgift til en </P>  \r\n\r\n<P>ophavsretlig vederlagsordning. Dette vil bl.a. medføre, at alle </P>  \r\n\r\n<P>typer ophavsmænd, alle materialer, værker og værksformer og alle </P>  \r\n\r\n<P>biblioteker, der udlåner materiale offentligt, dvs. også </P>  \r\n\r\n<P>forskningsbiblioteker og eventuelle privatdrevne biblioteker med </P>  \r\n\r\n<P>offentligt udlån samt eventuelt amtscentralerne for </P>  \r\n\r\n<P>undervisningsmidler vil blive omfattet af biblioteksafgiften. </P>  \r\n\r\n<P>Flertallet peger bl.a. på, at ophavsretligt biblioteksvederlag vil </P>  \r\n\r\n<P>kunne bidrage til en afhjælpning af en række af de urimeligheder </P>  \r\n\r\n<P>og skævheder, som præger den nugældende lovgivning, hvor nogle </P>  \r\n\r\n<P>grupper af skabende og udøvende kunstnere slet ikke er berettiget </P>  \r\n\r\n<P>til afgift, og andre kun er det formelt. Flertallet foreslår, at </P>  \r\n\r\n<P>vederlaget etableres som en såkaldt aftalelicens, der bl.a </P>  \r\n\r\n<P>indebærer, at der indgås kollektive aftaler mellem bibliotekerne </P>  \r\n\r\n<P>og en fællesorganisation for rettighedshaverne, der også har </P>  \r\n\r\n<P>bindende virkning for de rettighedshavere, der står udenfor </P>  \r\n\r\n<P>organisationen. Endvidere vil en ophavsretlig ordning gøre det </P>  \r\n\r\n<P>muligt at lægge administrationen over til rettighedshaverne. </P>  \r\n\r\n<P>Et mindretal i ophavsretsudvalget er enig med flertallet i, at et </P>  \r\n\r\n<P>ophavsretligt vederlag vil kunne bidrage til afhjælpning af en </P>  \r\n\r\n<P>række principielle mangler ved den nuværende afgiftsordning, men </P>  \r\n\r\n<P>kan ikke tilslutte sig et rent aftalelicenssystem, som giver </P>  \r\n\r\n<P>rettighedshaverne mulighed for at nedlægge forbud mod, at deres </P>  \r\n\r\n<P>værker udlånes gennem de offentlige biblioteker. Mindretallet </P>  \r\n\r\n<P>peger på, at en eventuel ophavsretlig biblioteksafgift bør </P>  \r\n\r\n<P>udformes som en aftalelicens kombineret med tvungen voldgift eller </P>  \r\n\r\n<P>som en generel licensordning. Endelig anfører mindretallet, at de </P>  \r\n\r\n<P>administrative, økonomiske og andre konsekvenser af flertallets </P>  \r\n\r\n<P>forslag synes uoverskuelige. </P>  \r\n\r\n<P>Betænkningen har været udsendt til høring hos en række organisationer </P>  \r\n\r\n<P>og institutioner. </P>  \r\n\r\n<P>På baggrund af de indhentede høringssvar og af økonomiske og </P>  \r\n\r\n<P>administrative årsager stilles der med dette lovforslag ikke </P>  \r\n\r\n<P>forslag om at ændre biblioteksafgiften til et ophavsretligt </P>  \r\n\r\n<P>vederlag. Der er tale om revision af den eksisterende </P>  \r\n\r\n<P>særlovgivning. </P>  \r\n\r\n<P>Ved fremsættelsen af forslag til lov om biblioteksafgift i marts 1982 </P>  \r\n\r\n<P>gav kulturministeren tilsagn om at ville iværksætte et </P>  \r\n\r\n<P>undersøgelsesarbejde vedrørende mulighederne for at indføre en </P>  \r\n\r\n<P>afgiftsordning for grammofonplader/ bånd og for </P>  \r\n\r\n<P>kunstværkseksemplarer. </P>  \r\n\r\n<P>Spørgsmålene har været behandlet i 2 udvalg: Udvalget vedrørende </P>  \r\n\r\n<P>registrering af grammofonplader/ bånd i folkebibliotekerne og </P>  \r\n\r\n<P>Udvalget vedrørende registrering af billedkunst i </P>  \r\n\r\n<P>folkebibliotekerne. Udvalgenes konklusioner er offentliggjort i </P>  \r\n\r\n<P>betænkning nr. 1026 &#187;Billedkunst og fonogrammer - registrering til  \r\n\r\n</P>  \r\n\r\n<P>biblioteksafgift&#171;. </P>  \r\n\r\n<P>Betænkningen indeholder bl.a. omfattende redegørelser for de </P>  \r\n\r\n<P>nuværende aktiviteter på bibliotekerne på de respektive områder. </P>  \r\n\r\n<P>Det fremgår heraf, at niveauet for så vidt angår både </P>  \r\n\r\n<P>grammofonplader/ bånd (fonogrammer) og billedkunst er kvantitativt </P>  \r\n\r\n<P>stærkt svingende fra kommune til kommune. Specielt hvad angår </P>  \r\n\r\n<P>billedkunst, er der kun få samlinger til udlån, og de fleste af </P>  \r\n\r\n<P>samlingerne er af meget beskedent omfang. </P>  \r\n\r\n<P>Betænkningen indeholder desuden nøje beskrivelser af den </P>  \r\n\r\n<P>bibliotekstekniske registrering og katalogisering af fonogrammer </P>  \r\n\r\n<P>og billedkunst. Herunder gøres opmærksom på den manglende </P>  \r\n\r\n<P>edb-beholdnings- og udlånsregistrering i folke- og </P>  \r\n\r\n<P>skolebibliotekerne. Der redegøres endvidere for den registrering </P>  \r\n\r\n<P>m.v., som sker uden for bibliotekssektoren. </P>  \r\n\r\n<P>Begge udvalg konstaterer, at det med meget få begrænsninger er </P>  \r\n\r\n<P>teknisk muligt at inddrage fonogrammer og billedkunst i </P>  \r\n\r\n<P>biblioteksafgiftsordningen. </P>  \r\n\r\n<P>Hvad angår fonogrammer, er det udvalgets opfattelse, at de fleste </P>  \r\n\r\n<P>informationer, der kan blive brug for til verificering og </P>  \r\n\r\n<P>bearbejdning ved administration af en biblioteksafgift på dette </P>  \r\n\r\n<P>område, findes i de eksisterende databaser i Bibliotekscentralen </P>  \r\n\r\n<P>(BASIS), Nordisk Copyright Bureau (NCB), Gramex, KODA og Danmarks </P>  \r\n\r\n<P>Radio, og udvalget anbefaler, at der indgås aftaler, der gør det </P>  \r\n\r\n<P>muligt at udnytte informationerne i disse baser. </P>  \r\n\r\n<P>På billedkunstområdet er der endnu ikke tilsvarende centrale </P>  \r\n\r\n<P>registreringer, hverken i Bibliotekscentralen, bortset fra nogle </P>  \r\n\r\n<P>få kunstdiasserier, eller uden for bibliotekssektoren, men der er </P>  \r\n\r\n<P>i betænkningen redegjort for overvejelser om etablering af </P>  \r\n\r\n<P>sådanne, og udvalget opfordrer til samarbejde mellem eventuelt </P>  \r\n\r\n<P>kommende edb-baser på området. </P>  \r\n\r\n<P>Siden 1946 har danske forfattere og deres efterladte i henhold til en </P>  \r\n\r\n<P>bestemmelse i biblioteksloven modtaget en afgift fra staten for </P>  \r\n\r\n<P>folke- og skolebibliotekernes benyttelse af deres bøger. I 1964 </P>  \r\n\r\n<P>blev oversætterne inddraget i ordningen, idet der blev </P>  \r\n\r\n<P>tilvejebragt hjemmel for, at der kunne ydes legater til </P>  \r\n\r\n<P>oversættere. Indtil en ændring af biblioteksloven i 1975 var </P>  \r\n\r\n<P>udbetaling af afgiften til forfatterne baseret på fordeling af en </P>  \r\n\r\n<P>given bevilling, som var fastsat svarende til en vis procentdel af </P>  \r\n\r\n<P>statens driftstilskud til folke- og skolebibliotekerne. Ved </P>  \r\n\r\n<P>lovændringen i 1975 gennemførtes en ordning, hvorefter der </P>  \r\n\r\n<P>udbetaltes en pristalsreguleret afgift pr. bind, hvormed den </P>  \r\n\r\n<P>pågældende forfatter var repræsenteret på bibliotekerne. </P>  \r\n\r\n<P>Bevillingen fra staten indgik til og med finansåret 1978 i Dansk </P>  \r\n\r\n<P>Forfatterfond. Fra 1979 har bibliotekstilsynet foretaget </P>  \r\n\r\n<P>administrationen i henhold til bekendtgørelser. </P>  \r\n\r\n<P>Spørgsmålet om ændringer i den dagældende biblioteksafgiftsordning </P>  \r\n\r\n<P>blev behandlet i det udvalg, som kulturministeren nedsatte i 1972 </P>  \r\n\r\n<P>med den opgave at foretage en undersøgelse af og stille forslag om </P>  \r\n\r\n<P>vilkårene for produktionen, distributionen og brugen af bøger i </P>  \r\n\r\n<P>Danmark, det såkaldte bogudvalg. Et underudvalg udsendte en </P>  \r\n\r\n<P>rapport om biblioteksafgift i 1977, og hovedudvalget udsendte </P>  \r\n\r\n<P>delbetænkning om samme emne 1979. </P>  \r\n\r\n<P>Der blev herefter udarbejdet forslag til en lov om biblioteksafgift, </P>  \r\n\r\n<P>der trådte i kraft 1. januar 1983. </P>  \r\n\r\n<P>Hovedtrækkene i den gældende ordning er, jfr. bekendtgørelse nr. 636 </P>  \r\n\r\n<P>af 14. december 1983 følgende: </P>  \r\n\r\n<P>Kredsen af berettigede. Afgiften ydes til forfattere, komponister, </P>  \r\n\r\n<P>billedkunstnere, fotografer og andre ophavsmænd for værker i </P>  \r\n\r\n<P>bogform. Forfattere til litterære værker, som er indspillet på </P>  \r\n\r\n<P>lydbånd (lydbøger), er også berettigede. Berettigede er danske </P>  \r\n\r\n<P>statsborgere og dansksprogede sydslesvigere. Udenlandske kan </P>  \r\n\r\n<P>godkendes, hvis de har en særlig mere vedvarende tilknytning til </P>  \r\n\r\n<P>Danmark (bekendtgørelsens § 1). Ret til at modtage afgift har også </P>  \r\n\r\n<P>under visse forudsætninger efterlevende ægtefæller og børn under </P>  \r\n\r\n<P>21 år. I tilfælde, hvor en berettiget ophavsmand ikke efterlader </P>  \r\n\r\n<P>sig sådanne berettigede, kan ministeren godkende, at afgiften </P>  \r\n\r\n<P>tilfalder en person, med hvem den pågældende har levet i </P>  \r\n\r\n<P>ægtekskabslignende forhold i mindst 5 år (bekendtgørelsens § 3). </P>  \r\n\r\n<P>Omfattede biblioteker. Afgift ydes for bøger og lydbøger i </P>  \r\n\r\n<P>folkebiblioteker, folkeskolens biblioteker, Folkebibliotekernes </P>  \r\n\r\n<P>Depotbibliotek og Søfartens Bibliotek (bekendtgørelsens § 1). </P>  \r\n\r\n<P>Omfattede bøger og lydbøger. Afgift ydes kun for bøger og lydbøger, </P>  \r\n\r\n<P>der er indført i bibliotekets katalog under ophavsmandens navn, og </P>  \r\n\r\n<P>som ikke indeholder bidrag af andre ophavsmænd i samme kategori. </P>  \r\n\r\n<P>Afgørelsen, om en bog/ lydbog/ node er berettiget, er således </P>  \r\n\r\n<P>afhængig af, hvorledes den er katalogiseret til Dansk </P>  \r\n\r\n<P>Bogfortegnelse eller Dansk Musikfortegnelse, der danner grundlag </P>  \r\n\r\n<P>for bibliotekernes kataloger. </P>  \r\n\r\n<P>I praksis betyder det, at kun værker registreret under en forfatters, </P>  \r\n\r\n<P>en komponists, en billedkunstners navn, og som ikke indeholder </P>  \r\n\r\n<P>bidrag fra andre forfattere, henholdsvis komponister og </P>  \r\n\r\n<P>billedkunstnere, er berettiget til afgift. Dette gælder også </P>  \r\n\r\n<P>flerbindsværker, der i almindelighed katalogiseres som et samlet </P>  \r\n\r\n<P>værk, uanset at de enkelte bind har hver sin forfatter. Afgift </P>  \r\n\r\n<P>udløses kun, når det samlede værk har en og samme forfatter. </P>  \r\n\r\n<P>Afgiftsberegning. Afgiften ydes årligt med et beløb pr. udlånsenhed, </P>  \r\n\r\n<P>hvormed den enkelte berettigede er repræsenteret i de af ordningen </P>  \r\n\r\n<P>omfattede biblioteker. </P>  \r\n\r\n<P>Ved en udlånsenhed forstås den mindste samlede enhed, der registreres </P>  \r\n\r\n<P>og udlånes særskilt. Udlånsenheden for bøger er et bind, for </P>  \r\n\r\n<P>lydbøger en mappe/ kassette med et eller flere lydbånd </P>  \r\n\r\n<P>(bekendtgørelsens § 2, stk. 4). </P>  \r\n\r\n<P>Afgiften beregnes på basis af et grundbeløb, der årligt </P>  \r\n\r\n<P>pristalsreguleres og beregnes ud fra en gradueringsskala, således </P>  \r\n\r\n<P>at der udbetales en højeste sats for de første 20.000 </P>  \r\n\r\n<P>udlånsenheder. Afgiften for de følgende 40.000 udlånsenheder </P>  \r\n\r\n<P>beregnes på basis af halvdelen af grundbeløbet pr. udlånsenhed, </P>  \r\n\r\n<P>for de næste 60.000 udlånsenheder beregnes afgiften på basis af </P>  \r\n\r\n<P>1/3 af grundbeløbet pr. udlånsenhed og så fremdeles. </P>  \r\n\r\n<P>For at afbøde virkningerne af overgangen til den endelige, graduerede </P>  \r\n\r\n<P>afgiftsskala, der indførtes i forbindelse med vedtagelse af loven </P>  \r\n\r\n<P>i 1982, besluttedes det at indføre den gradvist i løbet af 5 år, </P>  \r\n\r\n<P>således at den når sit endelige leje i 1987, hvor afgiften for de </P>  \r\n\r\n<P>første 20.000 udlånsenheder skal beregnes på basis af et </P>  \r\n\r\n<P>grundbeløb på 3,36 kr. (pristalsreguleret) pr. udlånsenhed (Lov om </P>  \r\n\r\n<P>bibliteksafgift § 2, stk. 2). </P>  \r\n\r\n<P>I finansåret 1985 fordeltes ca. 75 mill. kr. til ca. 6.850 forfattere </P>  \r\n\r\n<P>med ca. 20 mill. udlånsenheder. </P>  \r\n\r\n<P>176 forfattere var repræsenteret med mere end 20.000 udlånsenheder </P>  \r\n\r\n<P>fordelt således: </P>  \r\n\r\n<pre><font color=gray> \r\n\r\n 20.001- 60.000 udlånsenheder   134 forfattere  \r\n\r\n 60.001-120.000 udlånsenheder    30 forfattere  \r\n\r\n 120.001-200.000 udlånsenheder    8 forfattere  \r\n\r\n 200.001-300.000 udlånsenheder    3 forfattere  \r\n\r\n 300.001-420.000 udlånsenheder    1 forfatter  \r\n\r\n</font></pre>\r\n\r\n<P>Administrationen. Den, der ønsker at komme i betragtning ved </P>  \r\n\r\n<P>fordelingen af biblioteksafgiften, skal melde sig til </P>  \r\n\r\n<P>bibliotekstilsynet, som på grundlag af tilmeldingerne udarbejder </P>  \r\n\r\n<P>det nødvendige materiale til brug for bibliotekernes optælling af </P>  \r\n\r\n<P>forfatternes m.fl. bindtal. Ved optællingen indgår bøger og </P>  \r\n\r\n<P>lydbøger, der stod i bibliotekerne pr. 31. december i det år, for </P>  \r\n\r\n<P>hvilket afgiften beregnes. På grundlag af bibliotekernes </P>  \r\n\r\n<P>indberetninger opgør bibliotekstilsynet - i samarbejde med </P>  \r\n\r\n<P>Datacentralen - det samlede bindtal af hver enkelt forfatter og </P>  \r\n\r\n<P>udbetaler afgiften til de berettigede inden finansårets udgang. </P>  \r\n\r\n<P>Hvis en forfatters samlede bindtal er under 100, udbetales </P>  \r\n\r\n<P>afgiften ikke (bekendtgørelsens §§ 2 og 3). </P>  \r\n\r\n<P>Der er nedsat et biblioteksafgiftsnævn med repræsentation fra </P>  \r\n\r\n<P>ophavsmændenes organisationer, fra kommunerne og staten, som skal </P>  \r\n\r\n<P>have adgang til at følge afgiftsadministrationen (bekendtgørelsens </P>  \r\n\r\n<P>§ 4). </P>  \r\n\r\n<P>Rådighedsbeløbet fordeles til forfattere og andre, der i princippet </P>  \r\n\r\n<P>er berettiget til biblioteksafgift, men hvor afgiften ikke udløses </P>  \r\n\r\n<P>af tekniske årsager, f.eks. flerforfatterværker. Beløbet fordeles </P>  \r\n\r\n<P>efter ansøgning ud fra et skøn over ansøgernes kvantitative </P>  \r\n\r\n<P>repræsentation i bibliotekerne. Andre kriterier kan indgå. </P>  \r\n\r\n<P>Fordelingen foretages af et udvalg, hvor Kommunernes </P>  \r\n\r\n<P>Landsforening, Dansk Forfatterforening og Dansk Komponistforening </P>  \r\n\r\n<P>hver indstiller et medlem og suppleant, Billedkunstnernes Forbund, </P>  \r\n\r\n<P>Foreningen af Illustratorer og Dansk Fotografisk Forening </P>  \r\n\r\n<P>indstiller i forening et medlem og suppleant, og et medlem og </P>  \r\n\r\n<P>suppleant udpeges af kulturministeriet. En repræsentant for </P>  \r\n\r\n<P>undervisningsministeriet kan deltage i møderne. Bibliotekstilsynet </P>  \r\n\r\n<P>er sekretariat. Udvalget har den endelige afgørelse vedrørende </P>  \r\n\r\n<P>fordelingen (bekendtgørelsens §§ 5-7). </P>  \r\n\r\n<P>I finansåret 1985 fordeltes 498.000 kr. til 214 ansøgere. 437 </P>  \r\n\r\n<P>ansøgere kom ikke i betragtning. </P>  \r\n\r\n<P>Oversætterbeløbet fordeles efter ansøgning ud fra et skøn over </P>  \r\n\r\n<P>ansøgernes kvantitative repræsentation i bibliotekerne. Andre </P>  \r\n\r\n<P>kriterier kan i særlige tilfælde indgå. Beløbet fordeles af et </P>  \r\n\r\n<P>udvalg, hvortil Dansk Forfatterforening indstiller 2 medlemmer og </P>  \r\n\r\n<P>suppleanter, mens kulturministeren udpeger et medlem og suppleant. </P>  \r\n\r\n<P>En repræsentant for undervisningsministeriet kan deltage i </P>  \r\n\r\n<P>møderne. Bibliotekstilsynet er sekretariat. Udvalget har den </P>  \r\n\r\n<P>endelige afgørelse vedrørende fordelingen. (bekendtgørelsens §§ </P>  \r\n\r\n<P>8-10). </P>  \r\n\r\n<P>I finansåret 1985 fordeltes 1.379.005 kr. til 263 ansøgere. 85 </P>  \r\n\r\n<P>ansøgere kom ikke i betragtning. </P>  \r\n\r\n<P>Lovforslaget indeholder følgende ændringer i forhold til den gældende </P>  \r\n\r\n<P>ordning: </P>  \r\n\r\n<P>Det foreslås, at de omfattede biblioteker udvides med </P>  \r\n\r\n<P>Folkebibliotekernes Indvandrerbibliotek og Statens Bibliotek og </P>  \r\n\r\n<P>Trykkeri for Blinde, samt at det af lovteksten fremgår, at kredsen </P>  \r\n\r\n<P>af berettigede omfatter dansksprogede sydslesvigere. </P>  \r\n\r\n<P>Der foreslås etableret to nye rådighedsbeløb, et for fonogrammer og </P>  \r\n\r\n<P>et for billedkunst. </P>  \r\n\r\n<P>Endelig foreslås de to eksisterende rådighedsbeløb, rådighedsbeløbet </P>  \r\n\r\n<P>og oversætterbeløbet, forhøjet. </P>  \r\n\r\n<P>I princippet er alle forfattere og andre bidragydere på bogområdet </P>  \r\n\r\n<P>omfattet af den gældende lov. Tekniske problemer i forbindelse med </P>  \r\n\r\n<P>optællingen i bibliotekerne har imidlertid hidtil hindret, at </P>  \r\n\r\n<P>værker med mere en en ophavsmand har kunnet udløse </P>  \r\n\r\n<P>biblioteksafgift. </P>  \r\n\r\n<P>Ved en total omlægning af det eksisterende afgiftssystem og </P>  \r\n\r\n<P>etablering af en særlig database for biblioteksafgiften byggende </P>  \r\n\r\n<P>på oplysninger fra den bibliografiske database BASIS (drives af </P>  \r\n\r\n<P>Biblioteksdataparterne: Kommunernes Landsforening, </P>  \r\n\r\n<P>Bibliotekstilsynet, Kommunedata, Bibliotekscentralen, </P>  \r\n\r\n<P>Indbindingscentralen) samt på oplysninger fra ophavsmændene vil </P>  \r\n\r\n<P>det dog nu være teknisk muligt at inddrage bøger med til og med 3 </P>  \r\n\r\n<P>forfattere samt i en vis udstrækning ophavsmænd til bøger med </P>  \r\n\r\n<P>flere ophavsmænd af forskellige kategorier (f.eks. både </P>  \r\n\r\n<P>illustratorer og forfattere til billedbøger, tegneserier, </P>  \r\n\r\n<P>billedværker). Ophavsmænd til fonogrammer, diasserier og </P>  \r\n\r\n<P>billedkunst kan ligeledes inddrages. </P>  \r\n\r\n<P>En sådan løsning vil kræve en lang etableringsperiode. Der må </P>  \r\n\r\n<P>påregnes 1-11/2 år til udvikling og etablering af det datasystem, </P>  \r\n\r\n<P>der er nødvendigt for ordningens gennemførelse. Endvidere vil </P>  \r\n\r\n<P>planlægning og omlægning i bibliotekerne kræve mindst 1 år regnet </P>  \r\n\r\n<P>fra et finansårs start. Ordningen ville således først kunne </P>  \r\n\r\n<P>iværksættes fra 1. januar 1988, og afgiftsudbetalingen for 1988 </P>  \r\n\r\n<P>ville først kunne ske i 1989. </P>  \r\n\r\n<P>En ordning med ensartede afgiftsregler for de nye berettigede og de </P>  \r\n\r\n<P>allerede af afgiftsordningen omfattede, således at der ydes afgift </P>  \r\n\r\n<P>for de nyomfattede værker, der ved ordningens ikrafttræden står i </P>  \r\n\r\n<P>bibliotekerne samt for deres vækst fremover, ville endvidere </P>  \r\n\r\n<P>betyde en skønnet merudgift til vederlag på ca. 24 mill. kr. for </P>  \r\n\r\n<P>den altovervejende dels vedkommende til bøger med flere ophavsmænd </P>  \r\n\r\n<P>- voksende årligt med ca. 1 mill. kr. (udover pris- og </P>  \r\n\r\n<P>lønregulering). Hertil kommer udgifter til udvikling og etablering </P>  \r\n\r\n<P>af datasystem samt løbende administrations- og driftsudgifter. </P>  \r\n\r\n<P>Den gældende afgiftsordning har en årlig udgiftsstigning til vederlag </P>  \r\n\r\n<P>(ud over pris- og lønregulering) svarende til den årlige </P>  \r\n\r\n<P>aktivitetsudvidelse i form af udlånsenhedernes vækst. Fra 1988 </P>  \r\n\r\n<P>skønnes væksten årligt at udgøre ca. 3,2 mill. kr. </P>  \r\n\r\n<P>Ministeriet finder det nødvendigt nærmere at overveje mulighederne </P>  \r\n\r\n<P>for en styring og begrænsning af udgifterne på længere sigt og har </P>  \r\n\r\n<P>derfor ikke fundet det muligt nu at stille forslag om etablering </P>  \r\n\r\n<P>af en automatisk virkende biblioteksafgift til ophavsmænd til </P>  \r\n\r\n<P>bøger med flere ophavsmænd, fonogrammer og billedkunst. Udover de </P>  \r\n\r\n<P>øjeblikkelige merudgifter ville det medføre en yderligere årlig </P>  \r\n\r\n<P>vækst. </P>  \r\n\r\n<P>Ministeriet har imidlertid med ovenstående redegørelse ønsket at gøre </P>  \r\n\r\n<P>folketinget opmærksom på dels de problemer, den eksisterende </P>  \r\n\r\n<P>afgiftsordning allerede medfører, dels hvad indførelsen af en </P>  \r\n\r\n<P>automatisk virkende biblioteksafgift for nye berettigede vil </P>  \r\n\r\n<P>medføre. </P>  \r\n\r\n<P>Det foreliggende ændringsforslag tilsigter som en overgangsordning at </P>  \r\n\r\n<P>yde ophavsmænd til fonogrammer og billedkunst en vis kompensation </P>  \r\n\r\n<P>for bibliotekernes brug af deres værker. Endvidere at forbedre </P>  \r\n\r\n<P>fordelingsmulighederne til oversættere og de ophavsmænd på </P>  \r\n\r\n<P>bogområdet, hvor biblioteksafgiften ikke udløses efter den </P>  \r\n\r\n<P>gældende ordning. </P>  \r\n\r\n<P>Den her foreslåede løsning kan gennemføres fra 1987. </P>  \r\n\r\n<P>Overgangsperioden giver mulighed for drøftelser med ophavsmændenes </P>  \r\n\r\n<P>organisationer, kommunerne m.fl. med henblik på at nå frem til en </P>  \r\n\r\n<P>tilfredsstillende løsning på længere sigt. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>De biblioteker, der omfattes af loven, foreslås udvidet med Statens </P>  \r\n\r\n<P>Bibliotek og Trykkeri for Blinde, der i henhold til en særlig </P>  \r\n\r\n<P>aftale med Dansk Forfatterforening, i forvejen betaler </P>  \r\n\r\n<P>biblioteksafgift, samt Folkebibliotekernes Indvandrerbibliotek. </P>  \r\n\r\n<P>Forslaget skønnes ikke at ville medføre væsentlige merudgifter. </P>  \r\n\r\n<P>Statens Bibliotek og Trykkeri for Blinde udbetalte i afgift for året </P>  \r\n\r\n<P>1984 kr. 45.000. Det forudsættes, at denne bevilling overføres til </P>  \r\n\r\n<P>biblioteksafgiften. </P>  \r\n\r\n<P>Folkebibliotekernes Indvandrerbibliotek rummer kun beskedne mængder </P>  \r\n\r\n<P>af afgiftsberettigende materialer. </P>  \r\n\r\n<P>Til nr. 2 </P>  \r\n\r\n<P>Dansksprogede sydslesvigere foreslås omfattet af afgiftsloven. De er </P>  \r\n\r\n<P>ifølge bekendtgørelse om biblioteksafgift allerede ligestillede </P>  \r\n\r\n<P>med danske statsborgere. </P>  \r\n\r\n<P>Ifølge den nuværende bekendtgørelse kan ministeren for kulturelle </P>  \r\n\r\n<P>anliggender godkende, at udenlandske statsborgere opnår ret til </P>  \r\n\r\n<P>biblioteksafgift, hvis de har en særlig mere vedvarende </P>  \r\n\r\n<P>tilknytning til Danmark. Ved vurderingen lægges der især vægt på, </P>  \r\n\r\n<P>at ansøgeren har varig, fast bopæl i Danmark, skriver på dansk og </P>  \r\n\r\n<P>udgiver sine værker først i Danmark (på danske forlag). </P>  \r\n\r\n<P>Til nr. 3 </P>  \r\n\r\n<P>Efter den gældende afgiftsordning fordeles et grundbeløb på 350.000 </P>  \r\n\r\n<P>kr. (pristalsreguleret) til ophavsmænd, der er berettigede til </P>  \r\n\r\n<P>biblioteksafgift efter § 1, men som af tekniske årsager ikke </P>  \r\n\r\n<P>modtager den almindelige biblioteksafgift efter § 2. Det drejer </P>  \r\n\r\n<P>sig bl.a. om: </P>  \r\n\r\n<P>- forfattere til bøger med flere forfattere </P>  \r\n\r\n<P>- ophavsmænd til antologier </P>  \r\n\r\n<P>- redaktører og udgivere </P>  \r\n\r\n<P>- billedkunstnere og komponister, der har bidraget til bøger. </P>  \r\n\r\n<P>Beløbet etableredes i forbindelse med den nuværende lov og fordeles </P>  \r\n\r\n<P>efter ansøgning. Siden lovens ikrafttræden er beløbet fordelt i </P>  \r\n\r\n<P>portioner a følgende 3 beløbskategorier: 1.500 kr., 3.000 kr., </P>  \r\n\r\n<P>4.500 kr. Fordelingen sker ud fra et skøn over ansøgernes </P>  \r\n\r\n<P>kvantitative repræsentation i bibliotekerne og foretages af et </P>  \r\n\r\n<P>særligt udvalg, jfr. bekendtgørelsens § 7. </P>  \r\n\r\n<P>Ansøgermængden er voksende - fra 1984 til 1985 udgjorde væksten 55 </P>  \r\n\r\n<P>pct. I 1984 kunne 44 pct. af ansøgerne tilgodeses, i 1985 blev kun </P>  \r\n\r\n<P>32 pct. af ansøgningerne imødekommet. </P>  \r\n\r\n<P>Den potentielle ansøgermængde skønnes at være 5-6 gange højere end de </P>  \r\n\r\n<P>godt 650, der var ansøgere til rådighedsbeløbet 1985. </P>  \r\n\r\n<P>Beløbets beskedne størrelse i forhold til den potentielle </P>  \r\n\r\n<P>ansøgerskare, og det bindtal denne repræsenterer i bibliotekerne </P>  \r\n\r\n<P>samt de deraf følgende mange afslag på ansøgninger, skønnes at </P>  \r\n\r\n<P>være årsagen til den relativt beskedne ansøgermængde. </P>  \r\n\r\n<P>For at råde bod herpå og for at give bedre fordelingsmuligheder </P>  \r\n\r\n<P>tænkes rådighedsbeløbet i 1987 forhøjet med 4,5 mill. kr. til i </P>  \r\n\r\n<P>alt 5 mill. kr. </P>  \r\n\r\n<P>Dette forudsætter, at ansøgningerne kan behandles maskinelt; der kan </P>  \r\n\r\n<P>endvidere, til brug for det skøn, ud fra hvilket fordelingen </P>  \r\n\r\n<P>fortsat forudsættes at skulle ske, blive behov for enkle </P>  \r\n\r\n<P>punktundersøgelser i bibliotekerne. </P>  \r\n\r\n<P>Fordelingen forudsættes iøvrigt fortsat at ske på grundlag af </P>  \r\n\r\n<P>ansøgninger ud fra et skøn over ansøgernes kvantitative </P>  \r\n\r\n<P>repræsentation i bibliotekerne. I særlige tilfælde bør andre </P>  \r\n\r\n<P>kriterier også kunne indgå ved den samlede vurdering. </P>  \r\n\r\n<P>Ophavsmænd, der er repræsenteret i bibliotekerne med mindre end 100 </P>  \r\n\r\n<P>udlånsenheder, kan ikke komme i betragtning ved fordeling af </P>  \r\n\r\n<P>rådighedsbeløbet. </P>  \r\n\r\n<P>Det forudsættes, at beløb kun kan tildeles personer, der er </P>  \r\n\r\n<P>berettigede i henhold til § 1, stk. 3. </P>  \r\n\r\n<P>Det foreslås, at nærmere regler for administration af </P>  \r\n\r\n<P>rådighedsbeløbet herunder en eventuel maksimering af det beløb, </P>  \r\n\r\n<P>der kan fordeles til den enkelte ansøger - fastsættes af </P>  \r\n\r\n<P>ministeren for kulturelle anliggender efter forhandling med </P>  \r\n\r\n<P>undervisningsministeren. Det kan heri bestemmes, at fordelingen af </P>  \r\n\r\n<P>beløbet foretages af et udvalg med repræsentation af bl.a. de </P>  \r\n\r\n<P>berørte ophavsmandsgrupper, og at udvalget træffer den endelige </P>  \r\n\r\n<P>administrative afgørelse. </P>  \r\n\r\n<P>Til nr. 4 </P>  \r\n\r\n<P>§ 3 a: På de årlige finanslove afsættes et pristalsreguleret beløb (i </P>  \r\n\r\n<P>1987 900.000 kr.) som rådighedssum til fordeling efter ansøgning </P>  \r\n\r\n<P>til ophavsmænd til fonogrammer (dog ikke forfattere til litterære </P>  \r\n\r\n<P>værker indspillet på lydbånd), der er repræsenteret i biblioteker, </P>  \r\n\r\n<P>der er omfattet af loven. </P>  \r\n\r\n<P>Det forudsættes, at beløbet kun kan tildeles personer, der er </P>  \r\n\r\n<P>berettigede i henhold til § 1, stk. 3. </P>  \r\n\r\n<P>Fordelingen forudsættes at ske ud fra et skøn over ophavsmændenes </P>  \r\n\r\n<P>kvantitative repræsentation i bibliotekerne. I særlige tilfælde </P>  \r\n\r\n<P>bør andre kriterier også kunne indgå ved den samlede vurdering. </P>  \r\n\r\n<P>Ophavsmænd, der skønnes repræsenteret med mindre end 100 </P>  \r\n\r\n<P>udlånsenheder, kan ikke komme i betragtning ved fordelingen. </P>  \r\n\r\n<P>Det foreslås, at nærmere regler for administrationen af beløbet </P>  \r\n\r\n<P>fastsættes af ministeren for kulturelle anliggender efter </P>  \r\n\r\n<P>forhandling med undervisningsministeren. Heri kan det bestemmes, </P>  \r\n\r\n<P>at fordelingen foretages af et udvalg med repræsentation af bl.a. </P>  \r\n\r\n<P>de berørte ophavsmandsgrupper, og at udvalget træffer den endelige </P>  \r\n\r\n<P>administrative afgørelse. </P>  \r\n\r\n<P>§ 3 b: På de årlige finanslove afsættes et pristalsreguleret beløb (i </P>  \r\n\r\n<P>1987 30.000 kr.) til vederlag til billedkunstnere, der er </P>  \r\n\r\n<P>repræsenteret med billedkunst på diasserier samt i form af grafik, </P>  \r\n\r\n<P>fotografier, plakater, reproduktioner og unikke værker i </P>  \r\n\r\n<P>biblioteker, der er omfattet af loven. </P>  \r\n\r\n<P>Fordelingen forudsættes at ske efter ansøgning ud fra et skøn over </P>  \r\n\r\n<P>billedkunstnernes kvantitative repræsentation i biblioteker. </P>  \r\n\r\n<P>Eventuelt andre kriterier kan i særlige tilfælde indgå. </P>  \r\n\r\n<P>Det forudsættes, at beløb kun kan tildeles personer, der er </P>  \r\n\r\n<P>berettigede i henhold til § 1, stk. 2. </P>  \r\n\r\n<P>Det foreslås, at nærmere regler for administrationen af beløbet </P>  \r\n\r\n<P>fastsættes af ministeren for kulturelle anliggender efter </P>  \r\n\r\n<P>forhandling med undervisningsministeren. Heri kan det bestemmes, </P>  \r\n\r\n<P>at fordelingen foretages af et udvalg med repræsentation af bl.a </P>  \r\n\r\n<P>de berørte ophavsmandsgrupper, og at udvalget træffer den endelige </P>  \r\n\r\n<P>administrative afgørelse. </P>  \r\n\r\n<P>Til nr. 5 </P>  \r\n\r\n<P>Efter den gældende ordning fordeles et grundbeløb på 970.000 kr. </P>  \r\n\r\n<P>(pristalsreguleret) til danske oversættere, som er repræsenteret i </P>  \r\n\r\n<P>folke- og skolebibliotekerne. </P>  \r\n\r\n<P>Beløbet fordeles efter ansøgning i portioner af varierende størrelse </P>  \r\n\r\n<P>ud fra et skøn over ansøgernes kvantitative repræsentation i </P>  \r\n\r\n<P>bibliotekerne. Fordelingen foretages af et særligt udvalg, jfr. </P>  \r\n\r\n<P>bekendtgørelsen § 10. </P>  \r\n\r\n<P>Med den nuværende lov forøgedes bevillingen til oversætterne </P>  \r\n\r\n<P>væsentligt fra 220.000 kr. til 970.000 kr. Der har siden lovens </P>  \r\n\r\n<P>ikrafttræden været en stor tilgang af nye oversættere - fra 1984 </P>  \r\n\r\n<P>til 1985 udgjorde væksten af ansøgere 37 pct. </P>  \r\n\r\n<P>Af denne grund og fordi oversætterbeløbet fremover også vil kunne </P>  \r\n\r\n<P>søges af oversættere til fonogrammer forhøjes oversætterbeløbet i </P>  \r\n\r\n<P>1987 med 500.000 kr., således at oversætterbeløbet i alt kommer på </P>  \r\n\r\n<P>1.879.005 kr. </P>  \r\n\r\n<P>Nærmere regler for fordelingen fastsættes af ministeren for </P>  \r\n\r\n<P>kulturelle anliggender efter forhandling med </P>  \r\n\r\n<P>undervisningsministeren. Det kan heri bestemmes, at fordelingen </P>  \r\n\r\n<P>foretages efter ansøgning af et særligt udvalg, at udvalget </P>  \r\n\r\n<P>træffer den endelige administrative afgørelse, og at der ved </P>  \r\n\r\n<P>vurderingen lægges vægt på ansøgernes kvantitative repræsentation </P>  \r\n\r\n<P>i bibiotekerne. </P>  \r\n\r\n<P>Til nr. 6 </P>  \r\n\r\n<P>Den gældende § 9 er en revisionsbestemmelse, der foreslås ophævet. </P>  \r\n\r\n<P>Til § 2 </P>  \r\n\r\n<P>Loven foreslås at træde i kraft den 1. januar 1987, således at </P>  \r\n\r\n<P>beløbene forfalder til udbetaling i 1987. </P>  \r\n\r\n<P>Lovforslagets økonomiske konsekvenser </P>  \r\n\r\n<P>Udgifter vedrørende biblioteksafgiften er opført under finanslovens § </P>  \r\n\r\n<P>21.02.05. Tilskud til folkebiblioteksformål. 51.05. </P>  \r\n\r\n<P>Biblioteksafgift. </P>  \r\n\r\n<P>Lovforslaget skønnes i alt at medføre merudgifter på 6.680.000 kr. i </P>  \r\n\r\n<P>henhold til nedenstående: </P>  \r\n\r\n<pre><font color=gray> \r\n\r\n Rådighedsbeløb 1. år og årligt fremefter                          Kr.  \r\n\r\n Fonogrammer                                                   900.000  \r\n\r\n Billedkunst inkl. diasserier med billedkunst                   30.000  \r\n\r\n Det eksisterende rådighedsbeløb                             4.500.000  \r\n\r\n Oversætterbeløb                                               500.000  \r\n\r\n Administration og drift  \r\n\r\n Etablering af maskinel bearbejdelse                               Kr.  \r\n\r\n af ansøgninger (1. år)                                        500.000  \r\n\r\n Løbende administration og drift inkl. personale               250.000  \r\n\r\n</font></pre>\r\n\r\n<P>Personaleforbruget til administration forventes at blive 0,75 </P>  \r\n\r\n<P>årsværk. </P>  \r\n\r\n<P>Bemærkninger: </P>  \r\n\r\n<P>Etableringsudgifterne vil kun påløbe det første år (1987). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00166"
        },
        {
            "displayName": "Entydig dokumentidentifikation",
            "displayValue": "CL006151"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "166"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}