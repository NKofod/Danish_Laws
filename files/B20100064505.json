{
    "id": 130727,
    "title": "Bekendtgørelse om tilbagebetaling af tilskud i henhold til lov om byfornyelse og udvikling af byer",
    "documentTypeId": "60",
    "isSagsforlobPeriodValid": true,
    "shortName": "BEK nr 645 af 11/06/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om tilbagebetaling af tilskud i henhold til lov om byfornyelse og udvikling af byer </p>\n      <p class=\"Indledning2\">I medfør af § 100 i lov om byfornyelse og udvikling af byer, jf. lovbekendtgørelse nr. 132 af 5. februar 2010 fastsættes:</p>\n      <p class=\"ParagrafGruppeOverskrift\"><span id=\"Kap0_X1\">Tilbagebetalingsdeklarationer</span></p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Kommunalbestyrelsen skal i tilsagnet om bygningsfornyelse til ejeren, jf. §§ 10, 24, 37, 38 og 38 a i lov om byfornyelse og udvikling af byer, angive den ejendomsværdi, som kommunalbestyrelsen vil lægge til grund ved en eventuel senere beregning af tilbagebetalingsbeløb, jf. § 3. Den i 1. pkt. nævnte værdi fastsættes som ejendommens værdi i handel og vandel før ombygningen med tillæg af værdien af de forbedringer, som gennemføres ved beslutningen om bygningsfornyelse.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> På ejendomme, der har modtaget kontant tilskud til dækning af vedligeholdelsesudgifter, jf. § 14 i lov om byfornyelse og udvikling af byer, tinglyser kommunalbestyrelsen, jf. § 18 i samme lov, en deklaration om vilkår for hel eller delvis tilbagebetaling af tilskuddet, såfremt støttede boligers status ændres for så vidt angår anvendelse eller ejerforhold, eller ejendommen afhændes.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> På ejendomme, der har modtaget kontant tilskud, jf. § 26 i lov om byfornyelse og udvikling af byer, tinglyser kommunalbestyrelsen en deklaration om vilkår for hel eller delvis tilbagebetaling af tilskuddet, såfremt ejendommens status ændres for så vidt angår anvendelse eller ejerforhold, eller ejendommen afhændes.</p>\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Deklarationen skal angive den i § 1 nævnte værdi af ejendommen.</p>\n      <p class=\"Stk2\"><span class=\"StkNr\" id=\"Par2_StkId_value_Could_Not_Be_Extracted_From_Explicatus\">Stk.4.</span> Kommunalbestyrelsen fastsætter deklarationens løbetid, som dog højest kan være gældende i 20 år.</p>\n      <p class=\"Stk2\"><span class=\"StkNr\" id=\"Par2_Stk5\">Stk. 5.</span> Kommunalbestyrelsen aflyser deklarationen, når der på baggrund af beregning efter § 3 er taget stilling til eller rejst krav om tilbagebetaling af tilskud ved førstkommende statusskift eller førstkommende afhændelse af ejendommen.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Tilbagebetaling af tilskud, jf. § 2, stk. 1, skal ske i det omfang</p>\n      <p class=\"Liste1\"><span class=\"Liste1Nr\" id=\"Par3_Stk1_Num1\">1)</span> støttede udlejningsboligers status ændres, hvorved ejendommens værdi forbedres, således at den nye værdi overstiger den oprindeligt fastsatte værdi med tillæg af et beløb, der svarer til ejendomsprisudviklingen for tilsvarende ejendomme i det forløbne tidsrum, eller</p>\n      <p class=\"Liste1\"><span class=\"Liste1Nr\" id=\"Par3_Stk1_Num2\">2)</span> førstkommende afhændelse af ejendommen sker til en højere pris end den i § 1, 2. pkt. fastsatte værdi med tillæg af et beløb, der svarer til ejendomsprisudviklingen i det forløbne tidsrum, således at den nye værdi, ud over hvad der kan henføres til den almindelige ejendomsprisudvikling, overstiger den oprindeligt fastsatte værdi, jf. § 1.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Tilbagebetaling af tilskud, jf. § 2, stk. 2, skal ske efter principperne om opgørelse i stk.1, nr. 1 og nr. 2.</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Ved beregningen efter stk. 1, nr. 1 og 2, tillægges et beløb, som modsvarer prisstigning på ejendommen som følge af yderligere forbedringsarbejder gennemført efter afslutningen af byfornyelsesarbejderne.</p>\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Tilbagebetaling efter § 3, stk. 1, nr. 2, kan kun pålægges den ejer, der har modtaget tilskuddet.</p>\n      <p class=\"Stk2\"><span class=\"StkNr\" id=\"Par3_Stk5\">Stk. 5.</span> Fastsættelse af ejendomsprisudviklingen sker på grundlag af statistiske oplysninger fra SKAT om salgsprisen for ejendomme af den pågældende art og geografiske beliggenhed.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Tilbagebetaling af tilskud, jf. § 3, skal ske til den kommune, som har bevilget tilskuddet.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Tilbagebetalte tilskud tilfalder kommunen og staten med halvdelen til hver.</p>\n      <p class=\"ParagrafGruppeOverskrift\"><span id=\"Kap0_X2\">Ikrafttrædelse</span></p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Bekendtgørelsen træder i kraft den 16. juni 2010.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Bekendtgørelse nr. 602 af 24. juni 2008 om tilbagebetaling af tilskud samt værdiansættelse af ejendomme til brug for beregning af kondemneringstilskud i henhold til lov om byfornyelse og udvikling af byer ophæves samtidig.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Socialministeriet, den 11. juni 2010</P><P CLASS=SIGN1 ALIGN=\"CENTER\">P.M.V.<BR>Frank Bundgaard</P><P CLASS=SIGN2 ALIGN=\"RIGHT\">/ Annette Klint Kofod </P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/06/2010"
        },
        {
            "displayName": "Accession",
            "displayValue": "B20100064505"
        },
        {
            "displayName": "Entydig dokumentidentifikation",
            "displayValue": "AO003427"
        },
        {
            "displayName": "Dato for førstegangsindlæggelse",
            "displayValue": "15/06/2010"
        },
        {
            "displayName": "Dato for indlæggelse",
            "displayValue": "15/06/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "645"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "11/06/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Socialmin., j.nr. 2010-131"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}