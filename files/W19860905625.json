{
    "id": 156181,
    "title": "Ankestyrelsens principafgørelse B-11-86 om børnebidrag - forskudsvis udbetaling - eftergivelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9056 af 30/10/1986",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse B-11-86 om børnebidrag - forskudsvis udbetaling - eftergivelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der kunne ikke ske eftergivelse eller bortfald af bidragsgæld vedrørende forskudsvis udlagt børnebidrag svarende til en periode på 1½ måned, hvor et barn var flyttet fra den bidragsberettigede mor, og hvor den bidragsforpligtede far havde afholdt udgifterne til barnets underhold efter flytningen.</p>\r\n   <p class=\"TekstGenerel\">Ankestyrelsen henviste til, at moderen på forfaldstidspunktet havde opfyldt betingelserne for forskudsvis udbetaling af bidrag til barnets underhold.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>10-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om børnetilskud og forskudsvis udbetaling af børnebidrag - lov nr. 350 af 4. juni 1986 - § 22, stk. 4</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets cirkulære af 25. juni 1981 om ændring af lov om børnetilskud og andre familieydelser - pkt. 4</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En bidragspligtig F var ved bidragsresolution af 16. november 1981 med virkning fra denne dato og indtil videre pålagt at betale det for en far til enhver tid gældende normalbidrag til sit barn B's underhold. Bidraget skulle betales halvårsvis forud 1. april og 1. oktober til B's mor M.</p>\r\n<p>Den 15. februar 1985 tog B ophold hos sin farmor. F afholdt herefter udgifterne ved B's ophold hos farmoderen med et beløb, der oversteg normalbidraget. Med henvisning hertil søgte F i maj 1985 om eftergivelse af restgæld vedrørende bidrag til B's underhold, udbetalt forskudsvis af det offentlige til M, for perioden 1. oktober 1984 - 1. april 1985, hvor restancen udgjorde 1.090 kr., heraf 840 kr. for perioden 15. februar - 1. april 1985.</p>\r\n<p>Ved resolution af 24. maj 1985 fik M pålagt med virkning fra 15. februar 1985 og indtil videre at betale det for en mor til enhver tid gældende normalbidrag til B's underhold halvårsvis forud til B's farmor.</p>\r\n<p>I juli 1985 anmodede socialforvaltningen F om at indbetale børnebidragsrestancen for perioden 1. oktober 1984 - 1. april 1985, 1.090 kr. Forvaltningen henviste til §§ 11, 22 og 28 i lov om børnetilskud og andre børnefamilieydelser, og meddelte, at den bidragsberettigede, M, den 1. oktober 1984 opfyldte betingelserne for udbetaling af bidrag, og at det offentlige indtræder i retten til at indkræve bidrag, når bidraget udbetales forskudsvis. Den 24. januar 1986 meddelte socialforvaltningen, at F i medfør af § 31 i lov om børnetilskud og andre familieydelser først kunne søg om eftergivelse af bidragsgæld efter den 1. april 1996, men at der efter det oplyste om F's økonomiske forhold ikke ville kunne blive tale om eftergivelse i henhold til den nævnte bestemmelse.</p>\r\n<p>Den 14. maj 1986 meddelte forvaltningen, at den ikke mente at kunne foretage yderligere vedrørende eftergivelse af bidragsgælden, idet det ifølge oplysninger fra F var hævet over enhver tvivl, at hans økonomiske forhold ikke ville berettige til eftergivelse. F havde tilkendegivet, at han ønskede eftergivelse eller bortfald af beløbet, da det allerede var betalt direkte til bidragsmodtageren i forbindelse med B's flytning fra M til sin farmor.</p>\r\n<p>F oplyste, at han af familieretsdirektoratet ar blevet henvist til civilt søgsmål vedrørende de eventuelle  krav mod M, hvilket han fandt uacceptabelt. Det oplystes endvidere, at B den 1. januar 1986 tog ophold hos F, og at der den 17. april 1986 var udfærdiget ny resolution for så vidt angik M's bidragspligt.</p>\r\n<p>Lovgrundlag: Lov om børnetilskud og andre familieydelser, § 22, stk. 4. Socialministeriets cirkulære af 25. juni 1981 om ændring af lov om børnetilskud og andre familieydelser, pkt. 4.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltræder socialforvaltningens afgørelse under hensyn til, at M opfyldte betingelserne for forskudsvis udbetaling af bidrag til B's underhold for perioden 1. oktober 1984 - 1. april 1985 på forfaldsdagen den 1. oktober 1984.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19860905625"
        },
        {
            "displayName": "Entydig dokumentidentifikation",
            "displayValue": "BS008972"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9056"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "30/10/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20108-86"
        },
        {
            "displayName": "Stikord",
            "displayValue": "B-11-86"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}