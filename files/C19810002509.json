{
    "id": 52377,
    "title": "Cirkulære om udelukkelse fra værnepligtstjeneste som følge af straf m. v. ",
    "documentTypeId": "140",
    "isSagsforlobPeriodValid": false,
    "shortName": "CIR nr 25 af 12/02/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om udelukkelse fra værnepligtstjeneste  \r\n\r\n som følge af straf m. v. </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> INDLEDNING </P>  \r\n\r\n<P>I henhold til § 4 i værnepligtsloven (lov nr. 213 af 30. maj 1980) kan  \r\n\r\n den, der for forsætlig lovovertrædelse ved dansk eller fremmed domstol er  \r\n\r\n idømt ubetinget straf af fængsel i mindst 5 måneder eller forvaring efter  \r\n\r\n straffelovens § 70, af sessionen udelukkes fra værnepligtstjeneste, såfremt  \r\n\r\n det udviste forhold begrunder en nærliggende fare for, at han vil give  \r\n\r\n anledning til disciplinære vanskeligheder eller besværliggørelse af  \r\n\r\n tjenesten. </P>  \r\n\r\n<P CLASS=PUNKT> <B>2.</B> REJSNING AF UDELUKKELSESSAG </P>  \r\n\r\n<P>2.1 GRUNDLAG </P>  \r\n\r\n<P>Der rejses udelukkelsessag, når en værnepligtig, for hvem  \r\n\r\n værnepligtstjeneste kan blive aktuel, ved een dom er straffet med mindst 5  \r\n\r\n måneders ubetinget fængsel for en forsætlig lovovertrædelse. </P>  \r\n\r\n<P>Dom for overtrædelse af § 6, stk. 1, i lov om værnepligtens opfyldelse ved  \r\n\r\n civilt arbejde, jfr. lovbekendtgørelse nr. 427 af 30. september 1980, samt  \r\n\r\n dom for overtrædelse af § 42, stk. 1, i lov om civilforsvaret, jfr.  \r\n\r\n lovbekendtgørelse nr. 468 af 20. september 1976, medfører dog ikke rejsning  \r\n\r\n af udelukkelsessag, såfremt den pågældende ikke senere kan indkaldes, jfr. §  \r\n\r\n 7, stk. 2, i lov om værnepligtens opfyldelse ved civilt arbejde og  \r\n\r\n civilforsvarslovens § 43, stk. 2. </P>  \r\n\r\n<P>Der rejses endvidere udelukkelsessag, når en person er idømt forvaring  \r\n\r\n efter straffelovens § 70. </P>  \r\n\r\n<P>Straffen på mindst 5 måneders ubetinget fængsel skal være fastsat ved een  \r\n\r\n dom. Det er uden betydning for spørgsmålet om rejsning af udelukkelsessag, at  \r\n\r\n straffen på mindst 5 måneders ubetinget fængsel i medfør af straffelovens §  \r\n\r\n 61 er fastsat som en fællesstraf, f. eks. med tidligere betinget straf. </P>  \r\n\r\n<P>Der rejses udelukkelsessag, uanset om der i strafudmålingen er indgået  \r\n\r\n uagtsomme lovovertrædelser. </P>  \r\n\r\n<P>Udelukkelsessag rejses endvidere, når en udenlandsk dom efter  \r\n\r\n værnepligtsstyrelsens skøn svarer til en dansk ubetinget dom til fængsel i 5  \r\n\r\n måneder eller derover for en forsætlig lovovertrædelse eller til forvaring.  \r\n\r\n</P>  \r\n\r\n<P>2.2 FREMGANGSMÅDE </P>  \r\n\r\n<P>Udelukkelsessag rejses for sessionen af værnepligtsstyrelsen. For  \r\n\r\n værnepligtige mellem 17 og 32 år rejses udelukkelsessag på grundlag af  \r\n\r\n indberetninger til værnepligtsstyrelsen fra kriminalregistret, jfr. § 19 i  \r\n\r\n justitsministeriets cirkulære nr. 147 af 30. august 1978 om det centrale  \r\n\r\n kriminalregister. </P>  \r\n\r\n<P>For øvrige værnepligtige rejses udelukkelsessag på grundlag af  \r\n\r\n indberetninger fra de personelforvaltende myndigheder. </P>  \r\n\r\n<P>Forelæggelse for sessionen bør udskydes, indtil strafudståelsen er  \r\n\r\n tilendebragt, således at kriminalforsorgen på grundlag af de iagttagelser om  \r\n\r\n den pågældendes karakteregenskaber m. v., som er gjort under strafudståelsen,  \r\n\r\n kan afgive fyldestgørende erklæring til brug for afgørelsen. Dog kan  \r\n\r\n forelæggelse for sessionen ske, inden strafudståelsen er tilendebragt,  \r\n\r\n såfremt hensynet til den værnepligtiges resocialisering afgørende taler  \r\n\r\n herfor. </P>  \r\n\r\n<P>Så vidt muligt senest 8 dage før sessionen skal træffe afgørelse i sagen,  \r\n\r\n underrettes den værnepligtige om tidspunktet for sagens behandling. Såfremt  \r\n\r\n den værnepligtige er afskåret fra personligt at møde for sessionen, skal der  \r\n\r\n gives ham adgang til at lade sig repræsentere af en fuldmægtig. Medmindre det  \r\n\r\n på grund af lovovertrædelsens karakter i forbindelse med den af  \r\n\r\n kriminalforsorgen afgivne erklæring må anses for utvivlsomt, at udelukkelse  \r\n\r\n skal ske, bør straffesagens akter fremskaffes. </P>  \r\n\r\n<P CLASS=PUNKT> <B>3.</B> SESSIONENS BEHANDLING AF UDELUKKELSESSAGER </P>  \r\n\r\n<P>Ved sessionens afgørelse af, om det udviste strafbare forhold begrunder en  \r\n\r\n nærliggende fare for, at den værnepligtige vil give anledning til  \r\n\r\n disciplinære vanskeligheder eller besværliggørelse af tjenesten, bør følgende  \r\n\r\n tages i betragtning: </P>  \r\n\r\n<P>- forholdets art og grovhed, </P>  \r\n\r\n<P>- den værnepligtiges personlighed, </P>  \r\n\r\n<P>- udtalelser fra kriminalforsorgen m. fl. om den værnepligtige og </P>  \r\n\r\n<P>- hvor længe den værnepligtige har været kriminalitetsfri. </P>  \r\n\r\n<P>Såfremt der i strafudmålingen indgår uagtsomme lovovertrædelser, bør dette  \r\n\r\n medføre en mildere bedømmelse. Ved afgørelsen af, om den værnepligtige skal  \r\n\r\n udelukkes fra tjeneste, bør resocialiseringshensyn tages i betragtning. </P>  \r\n\r\n<P>Sessionen bør have opmærksomheden henledt på, om den værnepligtige på  \r\n\r\n grundlag af de i sagen foreliggende oplysninger skal erklæres uegnet til  \r\n\r\n værnepligtstjeneste. </P>  \r\n\r\n<P>Følgende lovovertrædelser bør på grund af deres relation til  \r\n\r\n værnepligtsforholdet medføre udelukkelse: </P>  \r\n\r\n<P>- overtrædelse af kapitel 8 (forbrydelse mod forsvarsmagtens  \r\n\r\n kampdygtighed) i den militære straffelov (lov nr. 216 af 26. april 1973) og  \r\n\r\n</P>  \r\n\r\n<P>- overtrædelse af borgerlig straffelovs § 191 (visse overtrædelser af  \r\n\r\n lovgivningen om euforiserende stoffer). </P>  \r\n\r\n<P>Dom til forvaring efter straffelovens § 70 bør i almindelighed medføre  \r\n\r\n udelukkelse. </P>  \r\n\r\n<P>Udelukkelse bør derimod kun undtagelsesvis bestemmes ved overtrædelse af  \r\n\r\n den militære straffelovs § 23, idet den værnepligtige ellers ville opnå det,  \r\n\r\n hans overtrædelse tilsigtede. Det samme gælder ved overtrædelse af borgerlig  \r\n\r\n straffelovs § 127 og værnepligtslovens §§ 34 og 35. </P>  \r\n\r\n<P CLASS=PUNKT> <B>4.</B> UNDERRETNING OM SESSIONENS AFGØRELSE </P>  \r\n\r\n<P>Værnepligtige, der ved sessionens afgørelse udelukkes fra  \r\n\r\n værnepligtstjeneste, skal inden 3 dage efter afgørelsen af  \r\n\r\n værnepligtsstyrelsen underrettes om udelukkelsen, hvortil anvendes den som  \r\n\r\n bilag 1 viste blanket, der sendes som anbefalet brev. Når fristen for anke  \r\n\r\n til værnepligtsnævnet er udløbet, jfr. nedenfor under pkt. 5, uden at anke er  \r\n\r\n iværksat, sendes til den pågældende et bevis for værnepligtens bortfald.  \r\n\r\n Beviset, der er vist som bilag 2, må intet indeholde om grunden til  \r\n\r\n værnepligtens bortfald. </P>  \r\n\r\n<P>I tilfælde, hvor sessionen har truffet afgørelse om, at en værnepligtig,  \r\n\r\n mod hvem der er rejst udelukkelsessag, ikke skal udelukkes fra  \r\n\r\n værnepligtstjeneste, gives der ham på tilsvarende måde og indenfor samme  \r\n\r\n frist underretning herom ved anvendelse af den som bilag 3 viste blanket.  \r\n\r\n</P>  \r\n\r\n<P CLASS=PUNKT> <B>5.</B> ANKE- OG GENOPTAGELSESREGLER </P>  \r\n\r\n<P>I medfør af værnepligtslovens § 9, stk. 2, kan sessionens afgørelse i  \r\n\r\n henhold til § 4 inden 4 uger fra det tidspunkt, da afgørelsen er meddelt den  \r\n\r\n værnepligtige, indbringes for værnepligtsnævnet, hvis afgørelse ikke kan  \r\n\r\n indbringes for anden administrativ myndighed, jfr. værnepligtslovens § 12.  \r\n\r\n Den, der i henhold til § 4 udelukkes fra værnepligtstjeneste, kan dog, når  \r\n\r\n der er gået 1 år siden sidste afgørelse, kræve, at sagen genoptages. </P>  \r\n\r\n<P CLASS=PUNKT> <B>6.</B> STATISTIK </P>  \r\n\r\n<P>Værnepligtsstyrelsen udarbejder hvert år en opgørelse over  \r\n\r\n udelukkelsessager. Opgørelsen, der indsendes til indenrigsministeriet og  \r\n\r\n forsvarsministeriet ved udgangen af hvert kalenderår, skal indeholde  \r\n\r\n oplysning om antallet af rejste udelukkelsessager, sagernes udfald og  \r\n\r\n straffenes størrelse. Endvidere indsendes oplysning om, efter hvilke  \r\n\r\n straffebestemmelser de personer, mod hvem der rejses udelukkelsessag, er  \r\n\r\n dømt, samt om, i hvilket omfang sessionerne har erklæret værnepligtige, mod  \r\n\r\n hvem der er rejst udelukkelsessag, uegnede til værnepligtstjeneste. </P>  \r\n\r\n<P CLASS=PUNKT> <B>7.</B> IKRAFTTRÆDEN </P>  \r\n\r\n<P>Cirkulæret træder i kraft den 1. februar 1981. Samtidig ophæves indenrigs-  \r\n\r\n og boligministeriets cirkulære af 8. februar 1955. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDENRIGSMINISTERIET, DEN 12. FEBRUAR  \r\n\r\n 1981 </I> </P>  \r\n\r\n<P ALIGN=CENTER>P. M. V. </P>  \r\n\r\n<P CLASS=UNDERSKREVET-AF ALIGN=CENTER>HELGE ODEL </P>  \r\n\r\n<P CLASS=MINISTER ALIGN=RIGHT>/Heide-Jørgensen </P>  \r\n\r\n<P>--------------------------------- </P>  \r\n\r\n</DIV>  \r\n\r\n<P>BILAG 1 </P>  \r\n\r\n<PRE>  \r\n\r\n Værnepligtsstyrelsen  \r\n\r\n                                     J. nr.:..............  \r\n\r\n                                     Pers.nr.:............  \r\n\r\n                                     Dato:................  \r\n\r\n                                     (bedes anført ved henvendelser)  \r\n\r\n                                        A N B E F A L E T  \r\n\r\n Sessionen har den      bestemt, at De i henhold til værnepligtslovens  \r\n\r\n    § 4 skal udelukkes fra værnepligtstjeneste som følge af den straf,  \r\n\r\n    De er blevet idømt ved dom af  \r\n\r\n Hvis De ønsker sessionens afgørelse ændret, kan De inden 4 uger fra  \r\n\r\n    modtagelsen af dette brev klage til værnepligtsnævnet.  \r\n\r\n Værnepligtsnævnets adresse er:  \r\n\r\n                           Værnepligtsnævnet,  \r\n\r\n                           Postbox 76,  \r\n\r\n                           2630 Tåstrup.  \r\n\r\n</PRE>  \r\n\r\n<P>--------------------------- </P>  \r\n\r\n<P>BILAG 2 </P>  \r\n\r\n<PRE>  \r\n\r\n Værnepligtsstyrelsen  \r\n\r\n                BEVIS FOR VÆRNEPLIGTENS BORTFALD  \r\n\r\n Værnepligten for......................................  \r\n\r\n Personnummer:                        født i  \r\n\r\n ......................................................  \r\n\r\n er i henhold til værnepligtsloven bortfaldet.  \r\n\r\n Værnepligtsstyrelsen, den   /   19  \r\n\r\n ---------------------------  \r\n\r\n</PRE>  \r\n\r\n<PRE>  \r\n\r\n BILAG 3  \r\n\r\n Værnepligtsstyrelsen  \r\n\r\n                                J. nr.:................  \r\n\r\n                                Pers. nr.:.............  \r\n\r\n                                Dato:..................  \r\n\r\n                                (bedes anført ved henvendelser)  \r\n\r\n                                    A N B E F A L E T  \r\n\r\n Sessionen har den      bestemt, at De uanset den straf, som De er  \r\n\r\n    blevet idømt ved dom af      , ikke skal udelukkes fra  \r\n\r\n    værnepligtstjeneste i medfør af værnepligtslovens § 4.  \r\n\r\n Hvis De ønsker sessionens afgørelse ændret, kan De INDEN 4 UGER fra  \r\n\r\n    modtagelsen af dette brev klage til værnepligtsnævnet.  \r\n\r\n Værnepligtsnævnets adresse er:  \r\n\r\n                               Værnepligtsnævnet,  \r\n\r\n                               Postbox 76,  \r\n\r\n                               2630 Tåstrup.  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/04/1981"
        },
        {
            "displayName": "Accession",
            "displayValue": "C19810002509"
        },
        {
            "displayName": "Entydig dokumentidentifikation",
            "displayValue": "CM011210"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "12/02/1981"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Indenrigsmin. 2.a.kt. j.nr. 1978/2000-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}