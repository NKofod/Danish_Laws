{
    "id": 112576,
    "title": "1995 LSF 271   FORSLAG TIL LOV OM ÆNDRING AF LOV OM SOCIAL BISTAND (ÆNDRING AF REGLERNE I   § 58 OM STØTTE TIL SÆRLIGT PERSONLIGE HJÆLPEMIDLER) ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 271",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 271 </P>  \r\n\r\n<P></P>  \r\n\r\n<P>Forslag til Lov om ændring af lov om social bistand (Ændring af reglerne i  \r\n\r\n § 58 om støtte til særligt personlige hjælpemidler) </P>  \r\n\r\n<P></P>  \r\n\r\n<P>Fremsat af socialministeren (Karen Jespersen) </P>  \r\n\r\n<P></P>  \r\n\r\n<P>den 22. maj 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 31. maj 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960049730\"> Lov nr. 497 af 12/06/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om social bistand, jf. lovbekendtgørelse nr. 110 af 26. februar  \r\n\r\n 1996, som senest ændret ved lov nr. 405 af 22. maj 1996, foretages følgende  \r\n\r\n ændringer: </P>  \r\n\r\n<P> <B>1.</B> Efter § 58, stk. 1, indsættes som nye stykker: </P>  \r\n\r\n<P> <I>&#187;Stk. 2.</I> Kommunalbestyrelsen kan bestemme, at et hjælpemiddel  \r\n\r\n skal leveres af bestemte leverandører. I forbindelse med kommunens indgåelse  \r\n\r\n af leverandøraftaler skal repræsentanter for brugerne inddrages ved  \r\n\r\n udarbejdelse af kravspecifikationerne. </P>  \r\n\r\n<P> <I>Stk. 3.</I> For særligt personlige hjælpemidler kan brugeren, såfremt  \r\n\r\n den pågældende ønsker at benytte en anden leverandør end den af kommunen  \r\n\r\n valgte, vælge selv at indkøbe hjælpemidlet og få udgifterne hertil refunderet  \r\n\r\n af kommunen, dog højst med et beløb svarende til den pris, kommunen kunne  \r\n\r\n have erhvervet hjælpemidlet til hos sin leverandør. Har kommunen ikke indgået  \r\n\r\n leverandøraftale, kan borgeren frit vælge leverandør. Ved særligt personlige  \r\n\r\n hjælpemidler forstås ortopædisk fodtøj, arm- og benproteser, tandproteser,  \r\n\r\n støttekorsetter og bandager m.v., parykker, brystproteser, stomihjælpemidler  \r\n\r\n og kropsbårne synshjælpemidler til personer med et varigt synshandicap eller  \r\n\r\n medicinsk-optisk definerede varige øjenlidelser.&#171; </P>  \r\n\r\n<P>Stk. 2-12 bliver herefter stk. 4-14. </P>  \r\n\r\n<P> <B>2.</B> I <I>§ 58, stk. 3,</I> der bliver stk. 5, ændres i <I>4.  \r\n\r\n pkt.</I> &#187;stk. 4&#171; til: &#187;stk. 6&#171;. </P>  \r\n\r\n<P> <B>3.</B> I <I>§ 58, stk. 4,</I> der bliver stk. 6, i <I>§ 58, stk. 8</I>  \r\n\r\n , der bliver stk. 10, i <I>§ 58, stk. 10</I> , der bliver stk. 12, og i <I>§  \r\n\r\n 58, stk. 12</I> , der bliver stk. 14, ændres &#187;stk. 3&#171; til:  \r\n\r\n &#187;stk. 5&#171;. </P>  \r\n\r\n<P> <B>4.</B> I § <I>58, stk. 6,</I> der bliver stk. 8, og i <I>§ 58, stk.  \r\n\r\n 7</I> , der bliver stk. 9, ændres &#187;stk. 3-5&#171; til: &#187;stk.  \r\n\r\n 5-7&#171;. </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft den 1. januar 1997, jf. dog stk. 2.  \r\n\r\n</P>  \r\n\r\n<P> <I>Stk. 2.</I> Bestemmelsen i § 58, stk. 3, som affattet ved denne lovs §  \r\n\r\n 1, nr. 1, har ikke virkning for hjælpemidler, der er omfattet af en  \r\n\r\n leverandøraftale som nævnt i § 58, stk. 2, som affattet ved denne lovs § 1,  \r\n\r\n nr. 1, såfremt aftalen er indgået eller der er foretaget udbud før den 22.  \r\n\r\n maj 1996. </P>  \r\n\r\n<P> <B>§ 3</B>  </P>  \r\n\r\n<P>Forslag om revision af denne lov fremsættes for Folketinget senest i  \r\n\r\n folketingsåret 1999-2000. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om social bistand, jf. lovbekendtgørelse nr. 110 af 26. februar  \r\n\r\n 1996, som senest ændret ved lov nr. 344 af 6. maj 1996, foretages følgende  \r\n\r\n ændringer: </P>  \r\n\r\n<P> <B>1.</B> Efter <I>§ 58, stk. 1,</I> indsættes som nyt stykke: </P>  \r\n\r\n<P> <I>&#187;Stk. 2</I> Kommunalbestyrelsen kan bestemme, at et hjælpemiddel  \r\n\r\n skal leveres af bestemte leverandører. I forbindelse med kommunens indgåelse  \r\n\r\n af leverandøraftaler skal repræsentanter for brugerne inddrages ved  \r\n\r\n udarbejdelse af kravspecifikationerne. </P>  \r\n\r\n<P> <I>Stk. 3.</I> For særligt personlige hjælpemidler kan brugeren, såfremt  \r\n\r\n pågældende ønsker at benytte en anden leverandør end den af kommunen valgte,  \r\n\r\n vælge selv at indkøbe hjælpemidlet og få udgifterne hertil refunderet af  \r\n\r\n kommunen, dog højst med et beløb svarende til den pris kommunen kunne have  \r\n\r\n erhvervet hjælpemidlet til hos sin leverandør. Har kommunen ikke indgået  \r\n\r\n leverandøraftale, kan borgeren frit vælge leverandør. Ved særligt personlige  \r\n\r\n hjælpemidler forstås ortopædisk fodtøj, arm- og benproteser, tandproteser,  \r\n\r\n støttekorsetter og bandager m.v., parykker, brystproteser, stomihjælpemidler  \r\n\r\n og kropsbårne synshjælpemidler til personer med et varigt synshandicap eller  \r\n\r\n medicinsk-optisk definerede varige øjenlidelser.&#171; </P>  \r\n\r\n<P> <B>2.</B>  <I>§ 58, stk. 2-12,</I> bliver herefter <I>stk. 4-14.</I>  \r\n\r\n</P>  \r\n\r\n<P> <B>3.</B> I <I>§ 58, stk. 4,</I> der bliver stk. 6, i <I>§ 58, stk. 8</I>  \r\n\r\n , der bliver stk. 10, i <I>§ 58, stk. 10</I> , der bliver stk. 12, og i <I>§  \r\n\r\n 58, stk. 12</I> , der bliver stk. 14, ændres &#187;stk. 3&#171; til:  \r\n\r\n &#187;stk. 5&#171;. </P>  \r\n\r\n<P> <B>4.</B> I § <I>58, stk. 6,</I> der bliver stk. 8, og i <I>§ 58, stk.  \r\n\r\n 7</I> , der bliver stk. 9, ændres &#187;stk. 3-5&#171; til: &#187;stk.  \r\n\r\n 5-7&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1997. </P>  \r\n\r\n<P> <I>Stk. 2.</I> Bestemmelsen i § 58, stk. 3, som affattet ved denne lovs §  \r\n\r\n 1, nr. 1, har ikke virkning for hjælpemidler, der er omfattet af en  \r\n\r\n leverandøraftale som nævnt i § 58, stk. 2, som affattet ved denne lovs § 1,  \r\n\r\n nr. 1, såfremt aftalen er indgået før den 22. maj 1996. </P>  \r\n\r\n<P> <B>§ 3</B>  </P>  \r\n\r\n<P>Forslag om revision af denne lov fremsættes for Folketinget senest i  \r\n\r\n folketingsåret 1998-1999. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Med udgangspunkt i Folketingets Socialudvalgs beretning af 15. maj 1996 om  \r\n\r\n brugernes fri leverandørvalg ved anskaffelse af særligt personlige  \r\n\r\n hjælpemidler foreslås i nærværende lovforslag en model for ydelse af særligt  \r\n\r\n personlige hjælpemidler. </P>  \r\n\r\n<P>Lovforslaget tilsigter at sikre brugerne af de i forslaget anførte særligt  \r\n\r\n personlige hjælpemidler mulighed for selv at vælge leverandør, samtidig med  \r\n\r\n at kommunernes mulighed for at indgå leverandøraftaler opretholdes. I de  \r\n\r\n tilfælde, hvor brugeren af særligt personlige hjælpemidler vælger en anden  \r\n\r\n leverandør end den leverandør kommunen har indgået aftale med, kan brugeren  \r\n\r\n få refunderet et beløb svarende til den udgift kommunen ville have haft ved  \r\n\r\n at købe hjælpemidlet hos sin egen leverandør. Hvis kommunen ikke har indgået  \r\n\r\n en leverandøraftale, har brugeren frit leverandørvalg. </P>  \r\n\r\n<P>Formålet er endvidere at sikre brugerne indflydelse på, hvilke krav  \r\n\r\n kommunerne skal stille til indholdet i leverandøraftaler, herunder krav til  \r\n\r\n f.eks. kvalitet, forsyningssikkerhed, forhandlernet m.v. </P>  \r\n\r\n<P>Særligt for så vidt angår ortopædisk fodtøj bemærkes, at det er hensigten,  \r\n\r\n at kommunen fortsat alene skal yde støtte til udgifter, der ligger udover,  \r\n\r\n hvad almindelige sko koster, jf. bekendtgørelse nr. 303 af 10. juni 1988 §  \r\n\r\n 13, stk. 2. </P>  \r\n\r\n<P>Det forudsættes, at socialministeren i medfør af den nugældende § 58, stk.  \r\n\r\n 2, efter forslaget § 58, stk. 4, - for så vidt angår de særligt personlige  \r\n\r\n hjælpemidler - kan fastsætte regler om udskiftningsintervaller og  \r\n\r\n reparationsudgifter, herunder i hvilket omfang brugeren selv skal betale  \r\n\r\n reparationsudgifter for hjælpemidler som pågældende selv indkøber. </P>  \r\n\r\n<P> <I>Økonomiske og administrative konsekvenser</I>  </P>  \r\n\r\n<P>Lovforslaget skønnes at indebære årlige merudgifter på ca. 76 mill. kr i  \r\n\r\n forhold til en situation med kommunal licitation uden mulighed for  \r\n\r\n kompenseret frit valg for brugeren. Skønnet er behæftet med betydelig  \r\n\r\n usikkerhed, da det er umuligt at forudsige mulighederne for kommunale  \r\n\r\n prisaftaler. Der er i skønnet ikke taget højde for de mulige merudgifter som  \r\n\r\n følge af øget administration. </P>  \r\n\r\n<P>For kommunerne vil der, især i en overgangsperiode, i forbindelse med  \r\n\r\n inddragelse af repræsentanter for brugerne i udarbejdelsen af  \r\n\r\n kravspecifikationerne, være en øget administrativ belastning. </P>  \r\n\r\n<P>Endvidere vil der for kommunerne, i de tilfælde hvor en bruger vælger at  \r\n\r\n få refunderet et beløb, være en øget administrativ belastning, idet kommunen  \r\n\r\n i samarbejde med leverandøren skal foretage en konkret beregning af, hvad det  \r\n\r\n pågældende hjælpemiddel ville have kostet hos kommunens leverandør. Dette må  \r\n\r\n forventes at medføre merudgifter for kommunen. </P>  \r\n\r\n<P>Det skal bemærkes, at nærværende lovforslag ikke har været forhandlet med  \r\n\r\n de kommunale parter. </P>  \r\n\r\n<P>Kompensationen til (amts)-kommunerne vil efter DUT-reglerne tage  \r\n\r\n udgangspunkt i den aktuelle udnyttelse af muligheden for at indgå  \r\n\r\n leverandøraftaler. </P>  \r\n\r\n<P> <I>Erhvervs- og miljømæssige konsekvenser</I>  </P>  \r\n\r\n<P>Forslaget kan ikke udelukkes at have erhvervsmæssige konsekvenser, særlig  \r\n\r\n for så vidt angår antallet af hjælpemiddelleverandører. </P>  \r\n\r\n<P>Forslaget skønnes ikke at have miljømæssige konsekvenser. </P>  \r\n\r\n<P> <I>Forhold til EU-retten</I>  </P>  \r\n\r\n<P>I de tilfælde, hvor kommunens indkøb af hjælpemidler overstiger den i EU's  \r\n\r\n direktiv om vareindkøb fastsatte tærskelværdi, vil kommunen være forpligtet  \r\n\r\n til at foretage EU-udbud. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Første punktum i stk. 2 svarer til § 4, stk. 2, i  \r\n\r\n hjælpemiddelbekendtgørelsen (bekendtgørelse nr. 303 af 10. juni 1988) og  \r\n\r\n fastslår, at kommunerne kan sikre hjælpemiddelforsyningen ved at indgå  \r\n\r\n aftaler med leverandører. </P>  \r\n\r\n<P>I andet punktum stk. 2 pålægges det kommunerne at inddrage repræsentanter  \r\n\r\n for brugerne i forbindelse med udarbejdelse af kravene til f.eks. kvalitet af  \r\n\r\n hjælpemidler, forsyningssikkerhed, forhandlernet m.v. ved kommunens indgåelse  \r\n\r\n af aftale med leverandører. Der tilsigtes herved, at brugerrepræsentanterne i  \r\n\r\n forbindelse med udarbejdelsen af krav til leverandøraftaler inddrages på en  \r\n\r\n sådan måde, at der opnås mulighed for reel indflydelse, men der tilsigtes  \r\n\r\n ikke at give brugerrepræsentanterne en egentlig vetoret, der kan blokere for  \r\n\r\n kommunens indgåelse af aftale med leverandører. </P>  \r\n\r\n<P>I stk. 3 defineres de særligt personlige hjælpemidler, for hvilke der skal  \r\n\r\n være mulighed for brugeren til selv at vælge leverandør. Har kommunen indgået  \r\n\r\n leverandøraftale har brugeren alligevel mulighed for selv at indkøbe sit  \r\n\r\n hjælpemiddel hos en leverandør efter eget valg. I disse tilfælde kan brugeren  \r\n\r\n få refunderet det beløb kommunen ville kunne have anskaffet det pågældende  \r\n\r\n hjælpemiddel til i medfør af leverandøraftalen. Brugeren kan dog højst få  \r\n\r\n refunderet det beløb som pågældende har betalt for hjælpemidlet. </P>  \r\n\r\n<P>I de kommuner, hvor der ikke er indgået leverandøraftale, ydes støtten til  \r\n\r\n anskaffelse af de særligt personlige hjælpemidler efter regning, dvs.  \r\n\r\n brugeren kan selv vælge leverandør. </P>  \r\n\r\n<P>Nr. 2-4 er konsekvensrettelser. </P>  \r\n\r\n<P> <I>Til § 2</I>  </P>  \r\n\r\n<P>Efter forslaget får bestemmelsen, der giver brugere af særligt personlige  \r\n\r\n hjælpemidler ret til selv at vælge leverandør, først virkning, efterhånden  \r\n\r\n som de eksisterende leverandøraftaler eller aftaler i medfør af igangværende  \r\n\r\n udbud udløber. Det afgørende for om aftaler i medfør af igangværende udbud er  \r\n\r\n omfattet af bestemmelsen er, om der er udsendt udbudsmateriale forinden den  \r\n\r\n 22. maj 1996, og at der i øvrigt ikke foretages væsentlige ændringer i  \r\n\r\n udbudsmaterialet. </P>  \r\n\r\n<P>Forslaget om en overgangsordning skyldes, at det i folketingsåret  \r\n\r\n 1994-1995, som led i Folketingets behandling af beslutningsforslag nr. B 28  \r\n\r\n om sikring af indflydelse for modtagere efter bistandslovens § 58 af  \r\n\r\n hjælpemidler af personlig art, blev overvejet midlertidigt at gennemføre en  \r\n\r\n ordning, som svarer til den ordning, der foreslås gennemført ved nærværende  \r\n\r\n lovforslag. Justitsministeriet udtalte i den forbindelse, at det ikke kunne  \r\n\r\n udelukkes, at der efter omstændighederne ville kunne være tale om et  \r\n\r\n ekspropriativt indgreb. Vurderingen heraf måtte ifølge Justitsministeriet  \r\n\r\n bero på en konkret fortolkning af det enkelte kontraktsforhold. </P>  \r\n\r\n<P>Endvidere taler almindelige lovtekniske hensyn for ikke gennem lovgivning,  \r\n\r\n at gribe ind i bestående kontraktsretlige forhold. </P>  \r\n\r\n<P>Socialministeriet har ikke præcise oplysninger om aftalevilkårene i de  \r\n\r\n eksisterende leverandøraftaler, herunder hvor lange perioder aftalerne  \r\n\r\n omfatter, men det vurderes, at der generelt ikke indgås aftaler, der rækker  \r\n\r\n ud over 2-4 år. </P>  \r\n\r\n<P> <I>Til § 3</I>  </P>  \r\n\r\n<P>I medfør af denne bestemmelse forpligter regeringen sig til senest i  \r\n\r\n folketingsåret 1998-1999 at fremsætte forslag til en evt. revision af denne  \r\n\r\n lov. </P>  \r\n\r\n<P>Efter 2. behandling den 28. maj 1996 </P>  \r\n\r\n<P> <B>§ 1</B>  </P>  \r\n\r\n<P>I lov om social bistand, jf. lovbekendtgørelse nr. 110 af 26. februar  \r\n\r\n 1996, som senest ændret ved lov nr. 405 af 22. maj 1996, foretages følgende  \r\n\r\n ændringer: </P>  \r\n\r\n<P> <B>1.</B> Efter § 58, stk. 1, indsættes som nye stykker: </P>  \r\n\r\n<P> <I>&#187;Stk. 2</I> Kommunalbestyrelsen kan bestemme, at et hjælpemiddel  \r\n\r\n skal leveres af bestemte leverandører. I forbindelse med kommunens indgåelse  \r\n\r\n af leverandøraftaler skal repræsentanter for brugerne inddrages ved  \r\n\r\n udarbejdelse af kravspecifikationerne. </P>  \r\n\r\n<P> <I>Stk. 3.</I> For særligt personlige hjælpemidler kan brugeren, såfremt  \r\n\r\n den pågældende ønsker at benytte en anden leverandør end den af kommunen  \r\n\r\n valgte, vælge selv at indkøbe hjælpemidlet og få udgifterne hertil refunderet  \r\n\r\n af kommunen, dog højst med et beløb svarende til den pris kommunen kunne have  \r\n\r\n erhvervet hjælpemidlet til hos sin leverandør. Har kommunen ikke indgået  \r\n\r\n leverandøraftale, kan borgeren frit vælge leverandør. Ved særligt personlige  \r\n\r\n hjælpemidler forstås ortopædisk fodtøj, arm- og benproteser, tandproteser,  \r\n\r\n støttekorsetter og bandager m.v., parykker, brystproteser, stomihjælpemidler  \r\n\r\n og kropsbårne synshjælpemidler til personer med et varigt synshandicap eller  \r\n\r\n medicinsk-optisk definerede varige øjenlidelser.&#171; </P>  \r\n\r\n<P>Stk. 2-12 bliver herefter stk. 4-14. </P>  \r\n\r\n<P> <B>2.</B> I <I>§ 58, stk. 4,</I> der bliver stk. 6, i <I>§ 58, stk. 8</I>  \r\n\r\n , der bliver stk. 10, i <I>§ 58, stk. 10</I> , der bliver stk. 12, og i <I>§  \r\n\r\n 58, stk. 12</I> , der bliver stk. 14, ændres &#187;stk. 3&#171; til:  \r\n\r\n &#187;stk. 5&#171;. </P>  \r\n\r\n<P> <B>3.</B> I § <I>58, stk. 6,</I> der bliver stk. 8, og i <I>§ 58, stk.  \r\n\r\n 7</I> , der bliver stk. 9, ændres &#187;stk. 3-5&#171; til: &#187;stk.  \r\n\r\n 5-7&#171;. </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft den 1. januar 1997. </P>  \r\n\r\n<P> <I>Stk. 2.</I> Bestemmelsen i § 58, stk. 3, som affattet ved denne lovs §  \r\n\r\n 1, nr. 1, har ikke virkning for hjælpemidler, der er omfattet af en  \r\n\r\n leverandøraftale som nævnt i § 58, stk. 2, som affattet ved denne lovs § 1,  \r\n\r\n nr. 1, såfremt aftalen er indgået før den 22. maj 1996. </P>  \r\n\r\n<P> <B>§ 3</B>  </P>  \r\n\r\n<P>Forslag om revision af denne lov fremsættes for Folketinget senest i  \r\n\r\n folketingsåret 1999-2000. </P>  \r\n\r\n<P>Ændringsforslag </P>  \r\n\r\n<P>Af <I>socialministeren:</I>  </P>  \r\n\r\n<P>Til § 1 <B>1)</B> Efter nr. 1 indsættes som nyt nummer: </P>  \r\n\r\n<P> <B>&#187;01.</B> I <I>§ 58, stk. 3,</I> der bliver stk. 5, ændres i <I>4.  \r\n\r\n pkt.</I> &#187;stk. 4&#171; til: &#187;stk. 6&#171;.' </P>  \r\n\r\n<P>Til § 2 <B>2)</B>  <I>Stk. 1</I> affattes således: </P>  \r\n\r\n<P> <I>&#187;Stk. 1.</I> Loven træder i kraft den 1. januar 1997, jf. dog  \r\n\r\n stk. 2.&#171; </P>  \r\n\r\n<P> <B>3)</B> I <I>stk. 2</I> indsættes efter &#187;indgået&#171; ordene:  \r\n\r\n &#187;eller der er foretaget udbud&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 Ændringen er en konsekvensrettelse. </P>  \r\n\r\n<P>Til nr. 2 Ændringen er af lovteknisk karakter. </P>  \r\n\r\n<P>Til nr. 3 Ændringen er en tydeliggørelse af bestemmelsen. </P>  \r\n\r\n<P>Ændringsforslag </P>  \r\n\r\n<P>Af <I>Bruno Jerup</I> (EL): </P>  \r\n\r\n<P>Til § 1 <B>4)</B> I det under <I>nr. 1</I> foreslåede <I>§ 58, stk. 3, 3.  \r\n\r\n pkt.,</I> indsættes efter &#187;arm- og benproteser,&#187; ordene:  \r\n\r\n &#187;individuelt tilpassede kørestole,&#187;. </P>  \r\n\r\n<P>Bemærkninger </P>  \r\n\r\n<P>Til nr. 4 Formålet med ændringsforslaget er at lade individuelt tilpassede  \r\n\r\n kørestole være omfattet af definitionen af særligt personlige hjælpemidler.  \r\n\r\n</P>  \r\n\r\n<P>En kørestol er ikke bare en stol med fire hjul, men et højteknologisk  \r\n\r\n udviklet hjælpemiddel, som tilpasses den enkelte handicappedes behov. Såfremt  \r\n\r\n det ønskes at sikre kommunens ejendomsret til kørestolen, vil der være  \r\n\r\n mulighed for kommunen for at lave en ordning med ejendomsforbeholdserklæring.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/06/1996"
        },
        {
            "displayName": "Accession",
            "displayValue": "199512K00271"
        },
        {
            "displayName": "Entydig dokumentidentifikation",
            "displayValue": "CL006413"
        },
        {
            "displayName": "Dato for førstegangsindlæggelse",
            "displayValue": "13/06/1996"
        },
        {
            "displayName": "Dato for indlæggelse",
            "displayValue": "13/06/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "271"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}