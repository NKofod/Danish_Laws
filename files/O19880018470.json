{
    "id": 206661,
    "title": "Efterbetalte sygedagpenge fradraget i udmålt kontanthjælp",
    "documentTypeId": "300",
    "isSagsforlobPeriodValid": true,
    "shortName": "FOU nr 1988.184",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n</table><div class=\"bjelke\">Den fulde tekst</div><p class=\"Titel2\">Efterbetalte sygedagpenge fradraget i udmålt kontanthjælp</p>\r\n<div class=\"Resume\">\r\n   <p class=\"TekstGenerel\">Den Sociale Ankestyrelse havde truffet afgørelse om, at der ved beregningen af kontanthjælp efter bistandsloven skulle fradrages et efterbetalt sygedagpengebeløb.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Fundet det urimeligt at en fejl fra myndighedernes side kom kontanthjælpsmodtageren til skade.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Henstillet til Den Sociale Ankestyrelse at undergive sagen en fornyet overvejelse</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">(J. nr. 1988-132-051)</p>\r\n   <p class=\"TekstGenerel\">\r\n   </p>\r\n</div>\r\n<p class=\"NormalInd\">A klagede over en afgørelse fra Den Sociale Ankestyrelse, hvorefter der ved beregningen af kontanthjælp til A ikke kunne bortses fra et sygedagpengebeløb, som A på grund af en fejl, der var erkendt af Socialforvaltningen i Københavns Kommune, havde fået efterbetalt.</p>\r\n<p class=\"NormalInd\">Omstændighederne ved efterbetalingen af sygedagpengene var følgende:</p>\r\n<p class=\"NormalInd\">\r\n   <span class=\"Italic\">1982:</span>\r\n</p>\r\n<p class=\"NormalInd\">31. marts: A blev meldt syg og modtog herefter sygedagpenge.</p>\r\n<p class=\"NormalInd\">22. august: udbetalingen af sygedagpenge ophørte, da det var tanken, at der skulle iværksættes revalidering af A.</p>\r\n<p class=\"NormalInd\">23. august: Socialcentret Vesterbro påbegyndte udbetaling af kontanthjælp til A.</p>\r\n<p class=\"NormalInd\">\r\n   <span class=\"Italic\">1983:</span>\r\n</p>\r\n<p class=\"NormalInd\">1. juni: A havde modtaget kontanthjælp i 9 måneder og overgik til den dagældende »varige hjælp« efter bistandslovens § 37, stk. 4. Derved fik A udbetalt 3.567 kr. om måneden inklusive boligtilskud. A var eneforsørger for to børn og overgangen til varig hjælp betød en reduktion af hjælpen på 578 kr. om måneden.</p>\r\n<p class=\"NormalInd\">13. juli: Da A ikke var fuldt arbejdsdygtig, og revalideringen ikke var kommet i stand, meddelte Socialcentret Vesterbro ham, at udbetalingen af sygedagpenge skulle genoptages med virkning fra den 23. august 1982.</p>\r\n<p class=\"NormalInd\">August: Socialcentret meddelte A, at udbetalingen af sygedagpenge nu skulle ophøre på grund af varighedsbegrænsningen. A modtog herefter kontanthjælp.</p>\r\n<p class=\"NormalInd\">10. august: Socialcentret meddelte A, at han havde været berettiget til 54.840 kr. i sygedagpenge i perioden fra den 23. august 1982 til den 23. maj 1983. I samme periode havde A fået udbetalt 34.440 kr. i kontanthjælp. Dette beløb blev modregnet i sygedagpengebeløbet. Herefter skulle A have efterbetalt 20.400 kr. i sygedagpenge. Socialcentret meddelte A, at kontanthjælpen ville bortfalde fra den 10. august 1983, idet forvaltningen forudsatte, at A skulle kunne leve af de efterbetalte sygedagpenge indtil omkring den 1. januar 1984.</p>\r\n<p class=\"NormalInd\">21. oktober: A ansøgte om kontanthjælp, da han stod uden midler. A havde brugt de 20.400 kr. dels til dækning af leveomkostninger, dels til afvikling af privat gæld og af bankgæld.</p>\r\n<p class=\"NormalInd\">I ankestyrelsens afgørelse var bl.a. anført:</p>\r\n<p class=\"NormalInd\">»Ankestyrelsen finder, at der med rette er foretaget fradrag i det efterbetalte dagpengebeløb for modtagne sociale ydelser, jf. § 26 stk. 1, nr. 4.</p>\r\n<p class=\"NormalInd\">Ankestyrelsen tiltræder endvidere, at der ved beregningen af kontanthjælp ikke kan bortses fra det efterbetalte beløb på 20.400 kr. Ankestyrelsen har herved lagt vægt på, at beløbet er anvendt til underhold samt afvikling af gæld m.v. inden udgangen af oktober 1983.</p>\r\n<p class=\"NormalInd\">… «</p>\r\n<p class=\"NormalInd\">I klagen til mig anførte A bl.a., at han som følge af socialcentrets fejlagtige behandling af hans dagpengesag havde måttet stifte en del gæld i den periode, hvor han kun modtog kontanthjælp.</p>\r\n<p class=\"NormalInd\">Ankestyrelsen anførte i en udtalelse til mig i anledning af A's klage bl.a.:</p>\r\n<p class=\"NormalInd\">»…</p>\r\n<p class=\"NormalInd\">De nævnte efterbetalingsbeløb er af Bistandsafdelingen anset for at skulle dække en fremtidig hjælpsperiode på 4 måneder, det vil sige med ca. 5.000 kr. pr. måned, uanset at pågældende kun er berettiget til 3.567 kr. pr. måned. Baggrunden herfor er, (…), at han af kommunen betragtes som sygedagpengemodtager for dette beløb.</p>\r\n<p class=\"NormalInd\">…«</p>\r\n<p class=\"NormalInd\">Jeg udtalte følgende i en skrivelse til A:</p>\r\n<p class=\"NormalInd\">»Jeg må forstå afgørelserne fra Social- og Sundhedsforvaltningen i København, bistandsafdelingen, og Den Sociale Ankestyrelse således, at myndighederne har fundet, at De havde krav på en efterbetaling på sygedagpenge (20.400 kr.). De modtog også beløbet.</p>\r\n<p class=\"NormalInd\">Myndighederne har herefter fundet, at Deres besiddelse af en formue indebærer, at De ikke var berettiget til at modtage kontanthjælp, jf. bistandslovens § 39, stk. 1. Ydelsen af kontanthjælp kunne først ske, når formuen var forbrugt svarende til 4 måneder. En del af den kontanthjælp, der er udbetalt i denne periode, er gjort tilbagebetalingspligtig.</p>\r\n<p class=\"NormalInd\">Myndighedernes fejl med hensyn til manglende udbetaling af sygedagpenge i perioden fra den 23. august 1982 til den 23. maj 1983 har således i <span class=\"Italic\">realiteten</span> for Dem haft den virkning, <span class=\"Italic\">at</span> De (fortsat) stilles som om De i perioden fra den 23. august 1982 til den 23. maj 1983 alene modtog kontanthjælp, og <span class=\"Italic\">at</span> De skal tilbagebetale 5.447 kr. i kontanthjælp.</p>\r\n<p class=\"NormalInd\">Ved en korrekt behandling af sagen havde De modtaget sygedagpenge i perioden fra den 23. august 1982 til den 23. maj 1983 og fra den 10. august 1983 modtaget kontanthjælp og modtaget hjælpen <span class=\"Italic\">uden</span> tilbagebetalingspligt.</p>\r\n<p class=\"NormalInd\">Det forekommer mig ikke rimeligt, at fejl fra myndighedernes side skal have denne virkning for Dem. Jeg henviser i den forbindelse til det, De har oplyst om, at De på grund af den manglende udbetaling af sygedagpenge var nødsaget til at stifte gæld i perioden fra den 23. august 1982 til den 23. maj 1983.</p>\r\n<p class=\"NormalInd\">Jeg har henstillet til Den Sociale Ankestyrelse at undergive sagen en fornyet overvejelse på baggrund af det, jeg har anført.</p>\r\n<p class=\"NormalInd\">Til ankestyrelsens orientering har jeg vedlagt en kopi af Socialministeriets skrivelse (…) til Amtsankenævnet for Ringkøbing Amt. I skrivelsen har Socialministeriet udtalt, at det efter en konkret vurdering kan være rimeligt helt eller delvis at bortse fra den efterbetalte boligstøtte. I vurderingen bør indgå, om det eventuelt har været »nødvendigt at stifte gæld, eller familien på den anden måde har lidt væsentlige økonomiske afsavn på grund af »manglende« boligstøtte.</p>\r\n<p class=\"NormalInd\">… «</p>\r\n<p class=\"NormalInd\">Den Sociale Ankestyrelse tog sagen op til fornyet overvejelse og fastholdt i det hele den tidligere trufne afgørelse.</p>\r\n<p class=\"NormalInd\">Jeg havde derpå en drøftelse af sagen med repræsentanter for ankestyrelsen, der herefter tog kontakt med Socialforvaltningen i København. Forvaltningen traf afgørelse om at frafalde tilbagebetalingskravet på 5.497 kr.</p>\r\n<p class=\"NormalInd\">Jeg meddelte Den Sociale Ankestyrelse at jeg ikke foretog videre i sagen.</p>\r\n<p class=\"NormalInd\">\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/01/2019"
        },
        {
            "displayName": "Accession",
            "displayValue": "O19880018470"
        },
        {
            "displayName": "Entydig dokumentidentifikation",
            "displayValue": "AX022547"
        },
        {
            "displayName": "Dato for førstegangsindlæggelse",
            "displayValue": "25/01/2019"
        },
        {
            "displayName": "Dato for indlæggelse",
            "displayValue": "25/01/2019"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "184"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Socialministeriet"
        },
        {
            "displayName": "Underskriftdato",
            "displayValue": "01/01/1988"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Almindelige emner",
            "parents": [
                "Forvaltningsret"
            ]
        }
    ],
    "hasFobTags": true
}