{
    "id": 70207,
    "title": "Bekendtgørelse af konvention af 14. juni 1962 vedrørende oprettelsen af en europæisk rumforskningsorganisation. ",
    "documentTypeId": "220",
    "isSagsforlobPeriodValid": false,
    "shortName": "BKI nr 1 af 11/01/1965",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af konvention af 14. juni 1962  \r\n\r\n vedrørende oprettelsen af en europæisk rumforskningsorganisation. </H1>  \r\n\r\n<P></P>  \r\n\r\n<BR>  \r\n\r\n<P>Ved kgl. resolution af 14. februar 1964 har Danmark ratificeret den under  \r\n\r\n 14. juni 1962 i Paris undertegnede konvention vedrørende oprettelsen af en  \r\n\r\n europæisk rumforskningsorganisation, med dertil knyttede protokoller.  \r\n\r\n Konventionen og protokollerne har følgende ordlyd: </P>  \r\n\r\n<P>OVERSÆTTELSE </P>  \r\n\r\n<P>KONVENTION vedrørende oprettelsen af en europæisk  \r\n\r\n rumforskningsorganisation </P>  \r\n\r\n<P>DE STATER, som er deltagere i nærværende konvention er, </P>  \r\n\r\n<P>I ØNSKET OM udelukkende til fredelige formål at etablere et europæisk  \r\n\r\n samarbejde på rumforskningens område, </P>  \r\n\r\n<P>UNDER HENSYN TIL de forslag, som er fremsat af den forberedende  \r\n\r\n kommission, der blev nedsat i medfør af den i Meyrin (Schweiz) den 1.  \r\n\r\n december 1960 for undertegnelse åbnede aftale. </P>  \r\n\r\n<P>BLEVET ENIGE om følgende: </P>  \r\n\r\n<P>Artikel I </P>  \r\n\r\n<P>Organisation </P>  \r\n\r\n<P CLASS=PUNKT> <B>1.</B> En europæisk rumforskningsorganisation, herefter  \r\n\r\n benævnt &#187;organisationen&#171;, oprettes herved. </P>  \r\n\r\n<P CLASS=PUNKT> <B>2.</B> Medlemmerne af organisationen, herefter benævnt  \r\n\r\n &#187;medlemsstater&#171;, skal være de stater, som i overensstemmelse med  \r\n\r\n artikel XX undertegner og ratificerer konventionen, samt sådanne andre  \r\n\r\n stater, som måtte tilslutte sig den i overensstemmelse med artikel XXII. </P>  \r\n\r\n<P CLASS=PUNKT> <B>3.</B> Organisationens hovedsæde skal være i Paris. </P>  \r\n\r\n<P>Artikel II </P>  \r\n\r\n<P>Formål </P>  \r\n\r\n<P>Organisationen skal have til formål udelukkende i fredeligt øjemed at  \r\n\r\n etablere og fremme samarbejde mellem de europæiske stater inden for  \r\n\r\n rumforskning og rumteknik. </P>  \r\n\r\n<P>Artikel III </P>  \r\n\r\n<P>Informationer og data </P>  \r\n\r\n<P CLASS=PUNKT> <B>1.</B> De videnskabelige resultater af eksperimenter, der  \r\n\r\n er udført med organisationens bistand, skal offentliggøres eller på anden  \r\n\r\n måde gøres almindeligt tilgængelige. De data, som opnås ved eksperimenterne,  \r\n\r\n skal, efter at de er blevet udnyttet af de videnskabsmænd, der er ansvarlige  \r\n\r\n for eksperimenterne, i bearbejdet stand være organisationens ejendom. </P>  \r\n\r\n<P CLASS=PUNKT> <B>2.</B> De tekniske resultater af organisationens  \r\n\r\n virksomhed skal normalt offentliggøres eller på anden måde gøres almindeligt  \r\n\r\n tilgængelige i det omfang dette ikke medfører indgreb i patentrettigheder.  \r\n\r\n</P>  \r\n\r\n<P CLASS=PUNKT> <B>3.</B> Medlemsstaterne skal lette udvekslingen af  \r\n\r\n videnskabelige og tekniske oplysninger, idet en medlemsstat dog ikke skal  \r\n\r\n kunne afkræves nogen oplysning, der er tilvejebragt uden for organisationen,  \r\n\r\n såfremt den pågældende stat anser, at videregivelse af sådanne oplysninger  \r\n\r\n vil være i strid med dens sikkerhedsinteresser eller dens egen aftale med et  \r\n\r\n tredjeland eller de betingelser, som gælder for dens erhvervelse af de  \r\n\r\n pågældende oplysninger. </P>  \r\n\r\n<P>Artikel IV </P>  \r\n\r\n<P>Udveksling af personer </P>  \r\n\r\n<P>Medlemsstaterne skal lette udvekslingen af personer, der beskæftiger sig  \r\n\r\n med rumforskning og rumteknik, og således at denne forpligtelse ikke skal  \r\n\r\n påvirke anvendelsen på nogen person af deres love og forskrifter om indrejse  \r\n\r\n til, bosættelse i eller udrejse fra deres territorier. </P>  \r\n\r\n<P>Artikel V </P>  \r\n\r\n<P>Program og virksomhed </P>  \r\n\r\n<P>For at opfylde sit formål skal organisationen gennemføre et program for  \r\n\r\n videnskabelig forskning og dermed sammenhængende teknologisk virksomhed. Den  \r\n\r\n kan navnlig: </P>  \r\n\r\n<P>a. projektere og bygge nyttelaster til opsendelse med måleraketter,  \r\n\r\n satellitter og rumsonder, der er udrustet med instrumenter, som er stillet  \r\n\r\n til rådighed af medlemsstaterne eller organisationen; </P>  \r\n\r\n<P>b. anskaffe bæreraketter samt foretage skidt til disses opsendelse; </P>  \r\n\r\n<P>e. tilvejebringe midler til at modtage, indsamle, bearbejde og analysere  \r\n\r\n data; </P>  \r\n\r\n<P>d. støtte forskning og udvikling, der er nødvendig for dens program; </P>  \r\n\r\n<P>e. drage omsorg for og fremme kontakter mellem videnskabsmænd og  \r\n\r\n ingeniører samt udveksling og videregående uddannelse af disse; </P>  \r\n\r\n<P>f. gøre medlemsstaterne delagtige i oplysninger; </P>  \r\n\r\n<P>g. samarbejde med forskningsinstitutter i medlemsstaterne og bistå ved  \r\n\r\n koordineringen af deres arbejde; </P>  \r\n\r\n<P>h. indgå aftaler om benyttelsen af anlæg, beregnet til opsendelse af  \r\n\r\n raketter og satellitter samt andre disponible anlæg i medlemsstaterne eller  \r\n\r\n andre stater. </P>  \r\n\r\n<P>Artikel VI </P>  \r\n\r\n<P>Anlæg </P>  \r\n\r\n<P>Organisationen kan oprette og drive de anlæg, som er nødvendige til  \r\n\r\n gennemførelsen af dens program. For at opfylde sine første behov i så  \r\n\r\n henseende skal den oprette og drive: </P>  \r\n\r\n<P>a. et europæisk rumteknisk center til at påtage sig eller lade udføre den  \r\n\r\n i artikel V a omtalte virksomhed, samt at fremme og deltage i højere teknisk  \r\n\r\n forskning og specialundersøgelser med tilknytning til rumforskningen; </P>  \r\n\r\n<P>b. et forskningslaboratorium i nærheden af det ovenfor under afsnit a  \r\n\r\n nævnte center til at varetage fælles forskningsprogrammer til opfyldelse af  \r\n\r\n de minimumskrav, som det i artikel X omtalte råd finder nødvendige for at  \r\n\r\n gennemføre eller supplere de videnskabelige undersøgelser, der udføres i  \r\n\r\n medlemsstaterne; </P>  \r\n\r\n<P>c. anlæg til opsendelse af måleraketter; </P>  \r\n\r\n<P>d. en datacentral samt stationer til sporing, telemetri og telestyring,  \r\n\r\n udstyret med det apparatur, som er nødvendigt til gennemførelsen af de i  \r\n\r\n artikel V c omhandlede opgaver. </P>  \r\n\r\n<P>Artikel VII </P>  \r\n\r\n<P>Opsendelse af raketter m. m. </P>  \r\n\r\n<P CLASS=PUNKT> <B>1.</B> Organisationens program skal omfatte opsendelse af:  \r\n\r\n</P>  \r\n\r\n<P>a. måleraketter; </P>  \r\n\r\n<P>b. små satellitter i baner nær jorden samt små rumsonder; </P>  \r\n\r\n<P>c. store satellitter og store rumsonder. </P>  \r\n\r\n<P CLASS=PUNKT> <B>2.</B> Antallet af opsendelser fastsættes af rådet med  \r\n\r\n henblik på tilvejebringelse af rimelige muligheder for gennemførelse af  \r\n\r\n videnskabeligt værdifulde forsøg, som medlemsstaterne eller organisationen  \r\n\r\n selv har planlagt. </P>  \r\n\r\n<P>Artikel VIII </P>  \r\n\r\n<P>Særlige projekter </P>  \r\n\r\n<P>Såfremt en eller flere medlemsstater påtager sig et projekt, som går ud  \r\n\r\n over det vedtagne program, men ligger inden for organisationens rammer, og  \r\n\r\n til hvis gennemførelse rådet med to tredjedeles flertal af alle medlemsstater  \r\n\r\n beslutter at yde organisationens bistand eller stille dens faciliteter til  \r\n\r\n rådighed, skal den eller de pågældende stater godtgøre organisationen de  \r\n\r\n omkostninger, som den derved påføres. </P>  \r\n\r\n<P>Artikel IX </P>  \r\n\r\n<P>Organer </P>  \r\n\r\n<P>Organisationen skal bestå af et råd og en generaldirektør, som bistås af  \r\n\r\n et personale. </P>  \r\n\r\n<P>Artikel X </P>  \r\n\r\n<P>Rådet. - Sammensætning </P>  \r\n\r\n<P CLASS=PUNKT> <B>1.</B> Rådet skal bestå af repræsentanter for  \r\n\r\n medlemsstaterne. Hver medlemsstat kan repræsenteres af højst to delegerede,  \r\n\r\n som kan ledsages af rådgivere. </P>  \r\n\r\n<P>Møder </P>  \r\n\r\n<P CLASS=PUNKT> <B>2.</B> Rådet skal træde sammen mindst to gange om året.  \r\n\r\n Møderne skal holdes på det sted, hvor organisationen har sit hovedsæde,  \r\n\r\n medmindre rådet træffer anden bestemmelse. </P>  \r\n\r\n<P>Forretningsudvalg </P>  \r\n\r\n<P CLASS=PUNKT> <B>3.</B> Rådet skal for en periode af eet år vælge en  \r\n\r\n formand og to viceformænd. Genvalg kan ikke finde sted for mere end to på  \r\n\r\n hinanden følgende perioder. </P>  \r\n\r\n<P>Beføjelser </P>  \r\n\r\n<P CLASS=PUNKT> <B>4.</B> Rådet skal, under iagttagelse af bestemmelserne i  \r\n\r\n denne konvention: </P>  \r\n\r\n<P>a. fastlægge retningslinjer for organisationen med hensyn til  \r\n\r\n videnskabelige, tekniske og administrative spørgsmål; </P>  \r\n\r\n<P>b. godkende organisationens programmer og årlige arbejdsplaner, </P>  \r\n\r\n<P>c. hvert tredje år, ved enstemmig beslutning af samtlige medlemsstater,  \r\n\r\n fastsætte størrelsen af de midler, som i den følgende tre-årsperiode skal  \r\n\r\n stilles til organisationens rådighed; </P>  \r\n\r\n<P>d. hvert tredje år, ved enstemmig beslutning af samtlige medlemsstater,  \r\n\r\n foreløbigt fastsætte størrelsen af de midler, som i den derefter følgende  \r\n\r\n tre-årsperiode skal stilles til rådighed; </P>  \r\n\r\n<P>e. med to tredje deles flertal af samtlige medlemsstater vedtage  \r\n\r\n organisationens årlige budget i overensstemmelse med de beslutninger, som er  \r\n\r\n truffet i medfør af artikel III i den til denne konvention knyttede  \r\n\r\n finansprotokol; </P>  \r\n\r\n<P>f. med to tredjedeles flertal af samtlige medlemsstater træffe beslutning  \r\n\r\n om organisationens finansielle dispositioner; </P>  \r\n\r\n<P>g. foretage revision af organisationens udgifter, samt godkende og  \r\n\r\n offentliggøre dens reviderede årsregnskaber; </P>  \r\n\r\n<P>h. vedtage personaleforskrifter med to tredjedeles flertal af samtlige  \r\n\r\n medlemsstater, og med samme flertal træffe beslutning om personalets  \r\n\r\n størrelse inden for rammerne af det vedtagne budget; </P>  \r\n\r\n<P>i. offentliggøre en årsberetning; </P>  \r\n\r\n<P>j. vedtage detaljerede regler angående anvendelsen af artikel III; </P>  \r\n\r\n<P>k. træffe bestemmelse, i overensstemmelse med reglerne i artikel XXII, om  \r\n\r\n optagelse af nye medlemsstater, og om de skridt, som i overensstemmelse med  \r\n\r\n artikel XVII skal tages i tilfælde af, at en medlemsstat opsiger  \r\n\r\n konventionen; </P>  \r\n\r\n<P>l. træffe alle beslutninger med hensyn til samarbejde med de i artikel  \r\n\r\n XIII omhandlede organisationer, regeringer og institutioner;, </P>  \r\n\r\n<P>m. tage alle de forholdsregler. der inden for denne konventions rammer er  \r\n\r\n nødvendige for at opfylde organisationens formål. </P>  \r\n\r\n<P>Afstemningsregler </P>  \r\n\r\n<P CLASS=PUNKT> <B>5.</B> a. Hver medlemsstat har een stemme i rådet. </P>  \r\n\r\n<P>b. Stemmeret i rådet tilkommer ikke en medlemsstat, hvis summen af dens  \r\n\r\n ubetalte bidrag til organisationen overstiger summen af dens skyldige  \r\n\r\n medlemsbidrag for det løbende og det nærmest forudgående finansår. </P>  \r\n\r\n<P>c. For at rådet skal være beslutningsdygtigt, er det nødvendigt, at  \r\n\r\n delegerede for flertallet af medlemsstaterne er til stede ved ethvert  \r\n\r\n rådsmøde. </P>  \r\n\r\n<P>d. Rådets beslutninger skal træffes ved simpelt flertal af de  \r\n\r\n tilstedeværende og stemmeafgivende medlemsstater, medmindre andet er  \r\n\r\n foreskrevet i denne konvention. </P>  \r\n\r\n<P>e. I løbet af organisationens ottende virksomhedsår skal rådet tage de i  \r\n\r\n nærværende artikels afsnit 4, c og d, indeholdte afstemningsregler op til  \r\n\r\n overvejelse og kan under hensyntagen til de på dette tidspunkt herskende  \r\n\r\n forhold og indvundne erfaringer ved en enstemmig beslutning af samtlige  \r\n\r\n medlemsstater anbefale en ændring af disse regler. </P>  \r\n\r\n<P>Forretningsorden </P>  \r\n\r\n<P CLASS=PUNKT> <B>6.</B> Under iagttagelse af bestemmelserne i denne  \r\n\r\n konvention skal rådet vedtage sin egen forretningsorden. </P>  \r\n\r\n<P>Underorganer </P>  \r\n\r\n<P CLASS=PUNKT> <B>7.</B> Rådet kan oprette sådanne underorganer, som måtte  \r\n\r\n være nødvendige for organisationens formål. Beslutning om sådanne organers  \r\n\r\n oprettelse og om disses kommissorier skal træffes af rådet med to tredjedeles  \r\n\r\n flertal af samtlige medlemsstater. </P>  \r\n\r\n<P>Artikel XI </P>  \r\n\r\n<P>Generaldirektør og hovedsæde </P>  \r\n\r\n<P CLASS=PUNKT> <B>1.</B> a. Rådet skal, med to tredjedeles flertal af  \r\n\r\n samtlige medlemsstater, ansætte en generaldirektør for en nærmere angivet  \r\n\r\n periode og kan, med samme flertal, bringe hans ansættelse til ophør. </P>  \r\n\r\n<P>b. Generaldirektøren skal være organisationens højeste administrative  \r\n\r\n tjenestemand og dens repræsentant i alle anliggender. Alle organisationens  \r\n\r\n anlæg skal stå under hans kontrol. Med hensyn til organisationens økonomiske  \r\n\r\n forvaltning skal han handle i overensstemmelse med bestemmelserne i den  \r\n\r\n finansprotokol, der er vedføjet denne konvention. Han skal fremsende en årlig  \r\n\r\n beretning til rådet og skal deltage i rådets møder uden stemmeret. </P>  \r\n\r\n<P>c. Rådet kan udsætte udnævnelsen af generaldirektøren i et sådant tidsrum,  \r\n\r\n som det finder nødvendigt enten ved denne konventions ikrafttræden eller ved  \r\n\r\n en senere indtræffende ledighed i embedet. I så fald skal det udpege en  \r\n\r\n person til at fungere i hans sted, som skal have de beføjelser og det ansvar,  \r\n\r\n som rådet måtte fastsætte. </P>  \r\n\r\n<P CLASS=PUNKT> <B>2.</B> Generaldirektøren skal bistås af videnskabelige,  \r\n\r\n tekniske og administrative medhjælpere og kontorpersonale i den udstrækning  \r\n\r\n det findes nødvendigt og godkendes af rådet. </P>  \r\n\r\n<P CLASS=PUNKT> <B>3.</B> Personalet skal ansættes og kan afskediges af rådet  \r\n\r\n efter generaldirektørens indstilling. Personalet skal ansættes på grundlag af  \r\n\r\n kvalifikationer, dog med hensyntagen til en passende fordeling af  \r\n\r\n stillingerne blandt medlemslandenes statsborgere. Ansættelser og  \r\n\r\n afskedigelser foretaget af rådet kræver to tredjedeles flertal af samtlige  \r\n\r\n medlemsstater. </P>  \r\n\r\n<P>Rådet kan med samme flertal tillægge generaldirektøren beføjelse til at  \r\n\r\n ansætte og afskedige personale. Enhver sådan ansættelse og dens ophør skal  \r\n\r\n være i overensstemmelse med personaleforskifter, som rådet vedtager.  \r\n\r\n Videnskabsmænd, som ikke tilhører personalet, men som af rådet anmodes om at  \r\n\r\n udføre forskningsarbejde ved organisationens anlæg, skal henhøre under  \r\n\r\n generaldirektørens myndighed og være underkastet sådanne almindelige  \r\n\r\n forskrifter, som måtte blive godkendt af rådet. </P>  \r\n\r\n<P CLASS=PUNKT> <B>4.</B> Generaldirektørens og personalets pligter i forhold  \r\n\r\n til organisationen er af udelukkende international karakter. Ved udførelsen  \r\n\r\n af deres opgaver skal de hverken anmode om eller modtage instruktioner fra  \r\n\r\n nogen regering eller fra nogen myndighed, der står uden for organisationen.  \r\n\r\n Hver medlemsstat skal respektere den internationale karakter af  \r\n\r\n generaldirektørens og personalets pligter og må ikke forsøge at påvirke dem i  \r\n\r\n opfyldelsen heraf. </P>  \r\n\r\n<P>Artikel XII </P>  \r\n\r\n<P>Finansielle bidrag </P>  \r\n\r\n<P CLASS=PUNKT> <B>1.</B> Hver medlemsstat skal bidrage både til  \r\n\r\n organisationens anlægsudgifter og dens løbende driftsudgifter: </P>  \r\n\r\n<P>a. for så vidt angår den periode, som slutter den enogtredivte december i  \r\n\r\n det andet hele finansår, således som angivet i den til denne konvention  \r\n\r\n knyttede finansprotokol, </P>  \r\n\r\n<P>b. derefter i overensstemmelse med en skala, der fastsættes af rådet hvert  \r\n\r\n tredje år med to tredjedeles flertal af samtlige medlemsstater og skal være  \r\n\r\n baseret på hver medlemsstats gennemsnitlige nettonationalindkomst, beregnet  \r\n\r\n efter produktionsomkostningerne i de tre senest forudgående år, for hvilke  \r\n\r\n der findes tilgængeligt statistisk materiale, idet dog </P>  \r\n\r\n<P>i. ingen stat skal pålægges at betale bidrag, der udgør mere end femogtyve  \r\n\r\n procent af samtlige de bidrag, som rådet har ansat til dækning af  \r\n\r\n programudgifterne; </P>  \r\n\r\n<P>ii. rådet med to tredjedeles flertal af samtlige medlemsstater kan  \r\n\r\n beslutte at tage hensyn til sådanne særlige omstændigheder, som måtte  \r\n\r\n foreligge for en medlemsstat, og i overensstemmelse hermed nedsætte dens  \r\n\r\n bidrag i et begrænset tidsrum. Ved anvendelsen af denne bestemmelse skal som  \r\n\r\n en særlig omstændighed navnlig anses det forhold, at årsindtægten pr.  \r\n\r\n indbygger i en medlemsstat er mindre end et af rådet med samme flertal  \r\n\r\n fastsat beløb. </P>  \r\n\r\n<P CLASS=PUNKT> <B>2.</B> a. De stater, som bliver deltagere i denne  \r\n\r\n konvention efter den enogtredivte december i det år, konventionen træder i  \r\n\r\n kraft, skal, foruden at bidrage til fremtidige kapital- og løbende  \r\n\r\n driftsudgifter, yde et særligt bidrag til dækning af de kapitaludgifter, som  \r\n\r\n organisationen allerede har pådraget sig. Dette særlige bidrags størrelse  \r\n\r\n skal fastsættes af rådet med to tredjedeles flertal af samtlige  \r\n\r\n medlemsstater. </P>  \r\n\r\n<P>b. Alle bidrag, som ydes i overensstemmelse med bestemmelserne i  \r\n\r\n ovenstående afsnit a, skal anvendes til at nedbringe bidragene fra de øvrige  \r\n\r\n medlemsstater, medmindre rådet med to tredjedeles flertal af samtlige  \r\n\r\n medlemsstater træffer anden bestemmelse. </P>  \r\n\r\n<P CLASS=PUNKT> <B>3.</B> Skyldige bidrag i overensstemmelse med  \r\n\r\n bestemmelserne i denne artikel skal erlægges i overensstemmelse med den til  \r\n\r\n denne konvention knyttede finansprotokol. </P>  \r\n\r\n<P CLASS=PUNKT> <B>4.</B> Under iagttagelse af, hvad rådet måtte foreskive,  \r\n\r\n kan generaldirektøren modtage gaver og arv til organisationen, forudsat at  \r\n\r\n der til disse ikke er knyttet betingelser, som er uforenelige med  \r\n\r\n organisationens formål. </P>  \r\n\r\n<P>Artikel XIII </P>  \r\n\r\n<P>Samarbejde </P>  \r\n\r\n<P>Organisationen kan, efter eenstemmig beslutning af rådet, samarbejde med  \r\n\r\n andre internationale organisationer og institutioner og med regeringer,  \r\n\r\n organisationer og institutioner i ikke-medlemsstater. </P>  \r\n\r\n<P>Artikel XIV </P>  \r\n\r\n<P>Juridisk status og privilegier </P>  \r\n\r\n<P CLASS=PUNKT> <B>1.</B> Organisationen skal udgøre en juridisk person. </P>  \r\n\r\n<P CLASS=PUNKT> <B>2.</B> Juridisk status og privilegier og immuniteter for  \r\n\r\n organisationen, for personer ansat i den, samt for medlemsstaternes  \r\n\r\n repræsentanter i den, skal fastsættes i en protokol, der vil blive indgået  \r\n\r\n mellem medlemsstaterne. </P>  \r\n\r\n<P CLASS=PUNKT> <B>3.</B> Aftaler vedrørende organisationens hovedsæde og om  \r\n\r\n de anlæg, som organisationen opretter i medfør af artikel VI, skal indgås  \r\n\r\n mellem organisationen og de medlemsstater, på hvis territorier hovedsædet og  \r\n\r\n anlæggene skal placeres. </P>  \r\n\r\n<P>Artikel XV </P>  \r\n\r\n<P>Ændringer </P>  \r\n\r\n<P CLASS=PUNKT> <B>1.</B> Rådet kan over for medlemsstaterne anbefale  \r\n\r\n ændringer i denne konvention. Enhver medlemsstat, som ønsker at foreslå en  \r\n\r\n ændring, skal underrette generaldirektøren derom. Generaldirektøren skal  \r\n\r\n underrette samtlige medlemsstater om ethvert således anmeldt ændringsforslag  \r\n\r\n senest tre måneder inden det skal drøftes af rådet. </P>  \r\n\r\n<P CLASS=PUNKT> <B>2.</B> Enhver ændring, som anbefales af rådet, kræver  \r\n\r\n skiftlig godkendelse af samtlige medlemsstater. Den skal træde i kraft  \r\n\r\n tredive dage efter, at den franske regering har modtaget meddelelse om  \r\n\r\n godkendelse fra samtlige medlemsstater. Den franske regering skal underrette  \r\n\r\n samtlige medlemsstater om datoen for enhver sådan ændrings ikrafttræden. </P>  \r\n\r\n<P CLASS=PUNKT> <B>3.</B> Rådet kan ved enstemmig beslutning af samtlige  \r\n\r\n medlemsstater ændre den til denne konvention knyttede finansprotokol,  \r\n\r\n forudsat at en sådan ændring ikke strider imod konventionen. Enhver sådan  \r\n\r\n ændring skal træde i kraft på en dato, som rådet fastsætter ved enstemmig  \r\n\r\n beslutning. Generaldirektøren skal underrette samtlige medlemsstater om hver  \r\n\r\n sådan ændring og om datoen for dens ikrafttræden. Den i tillægget til  \r\n\r\n finansprotokollen optagne tabel kan kun ændres i overensstemmelse med det  \r\n\r\n beregningsgrundlag, der er angivet i artikel XII, 1 b. </P>  \r\n\r\n<P>Artikel XVI </P>  \r\n\r\n<P>Tvistigheder </P>  \r\n\r\n<P>Enhver tvistighed vedrørende fortolkningen eller anvendelsen af denne  \r\n\r\n konvention, som ikke løses ved rådets mellemkomst, skal forelægges Den  \r\n\r\n Internationale Domstol, medmindre de pågældende medlemsstater enes om at  \r\n\r\n bilægge den på anden vis. </P>  \r\n\r\n<P>Artikel XVII </P>  \r\n\r\n<P>Opsigelse </P>  \r\n\r\n<P CLASS=PUNKT> <B>1.</B> Enhver medlemsstat kan, efter at denne konvention  \r\n\r\n har været i kraft i seks år, opsige den ved meddelelse til den franske  \r\n\r\n regering, som skal underrette generaldirektøren herom. Opsigelsen skal have  \r\n\r\n virkning ved udgangen af det finansår, der følger efter det år, i hvilket  \r\n\r\n opsigelsen blev afgivet. </P>  \r\n\r\n<P CLASS=PUNKT> <B>2.</B> En medlemsstat, som opsiger konventionen, skal  \r\n\r\n holde organisationen skadesløs for ethvert tab af ejendom på dens  \r\n\r\n territorium, medmindre der kan træffes en særlig aftale om organisationens  \r\n\r\n fortsatte benyttelse af denne ejendom. </P>  \r\n\r\n<P>Artikel XVIII </P>  \r\n\r\n<P>Manglende opfyldelse af forpligtelser </P>  \r\n\r\n<P>En medlemsstat, som undlader at opfylde sine forpligtelser i medfør af  \r\n\r\n nærværende konvention, skal ophøre at være medlem af organisationen ved en  \r\n\r\n beslutning truffet af rådet med to tredjedeles flertal af samtlige  \r\n\r\n medlemsstater. Bestemmelserne i artikel XVII, 2, skal finde anvendelse i et  \r\n\r\n sådant tilfælde. </P>  \r\n\r\n<P>Artikel XIX </P>  \r\n\r\n<P>Opløsning </P>  \r\n\r\n<P CLASS=PUNKT> <B>1.</B> Organisationen skal opløses, dersom den på noget  \r\n\r\n tidspunkt har mindre end fem medlemsstater. Den kan til enhver tid opløses  \r\n\r\n ved overenskomst mellem medlemsstaterne. </P>  \r\n\r\n<P CLASS=PUNKT> <B>2.</B> I tilfælde af opløsning skal rådet udpege en  \r\n\r\n likvidationsmyndighed, som skal forhandle med de stater, på hvis territorier  \r\n\r\n organisationens hovedsæde og anlæg på dette tidspunkt er beliggende.  \r\n\r\n Organisationen skal under sin likvidation forblive en juridisk person. </P>  \r\n\r\n<P CLASS=PUNKT> <B>3.</B> Et eventuelt overskud skal fordeles mellem de  \r\n\r\n stater, som på tidspunktet for opløsningen er medlemmer af organisationen, i  \r\n\r\n forhold til de bidrag, de faktisk har betalt fra datoen, på hvilken de blev  \r\n\r\n deltagere i nærværende konvention. Et eventuelt underskud skal dækkes af de  \r\n\r\n samme stater i forhold til de for dem fastsatte bidrag for det ved  \r\n\r\n opløsningen løbende finansår. </P>  \r\n\r\n<P>Artikel XX </P>  \r\n\r\n<P>Undertegnelse og ratifikation </P>  \r\n\r\n<P CLASS=PUNKT> <B>1.</B> Nærværende konvention og den vedføjede  \r\n\r\n finansprotokol, der udgør en integrerende del deraf, skal indtil den  \r\n\r\n enogtredivte december 1962 være åben for undertegnelse for de stater, der er  \r\n\r\n deltagere i den i Meyrin den første december 1960 indgåede overenskomst. </P>  \r\n\r\n<P CLASS=PUNKT> <B>2.</B> Nærværende konvention og den vedføjede  \r\n\r\n finansprotokol skal ratificeres, og ratifikationsinstrumenterne skal  \r\n\r\n deponeres hos den franske regering. </P>  \r\n\r\n<P CLASS=PUNKT> <B>3.</B> Signatarstaterne kan indtil den enogtredivte  \r\n\r\n december 1963, i afventen af deponeringen af deres ratifikationsinstrumenter,  \r\n\r\n uden stemmeret lade sig repræsentere ved rådets møder og tage del i dets  \r\n\r\n arbejde. </P>  \r\n\r\n<P>Artikel XXI </P>  \r\n\r\n<P>Ikrafttræden </P>  \r\n\r\n<P CLASS=PUNKT> <B>1.</B> Nærværende konvention og den vedføjede  \r\n\r\n finansprotokol skal træde i kraft, når seks stater har ratificeret disse  \r\n\r\n dokumenter, forudsat at: </P>  \r\n\r\n<P>a. deres samlede bidrag i overensstemmelse med den tabel, der er optaget i  \r\n\r\n bilag I til finansprotokollen, andrager mindst femoghalvfjerds procent, og  \r\n\r\n</P>  \r\n\r\n<P>b. der blandt disse seks stater findes Frankrig og samtlige stater, på  \r\n\r\n hvis territorier organisationen til sin tid, i overensstemmelse med  \r\n\r\n bestemmelserne i artikel VI, vil have anlæg, medmindre der kan træffes  \r\n\r\n særlige aftaler for at sikre disse anlægs drift. </P>  \r\n\r\n<P CLASS=PUNKT> <B>2.</B> Nærværende konvention og den vedføjede  \r\n\r\n finansprotokol skal for enhver anden signatarstat eller tiltrædende stat  \r\n\r\n træde i kraft på datoen for deponeringen af dens ratifikations- eller  \r\n\r\n tiltrædelsesinstrument. </P>  \r\n\r\n<P>Artikel XXII </P>  \r\n\r\n<P>Tiltrædelse </P>  \r\n\r\n<P CLASS=PUNKT> <B>1.</B> Fra og med den første januar i året efter  \r\n\r\n konventionens ikrafttræden kan enhver stat, som ikke har undertegnet  \r\n\r\n nærværende konvention, ved enstemmig beslutning af samtlige medlemsstater i  \r\n\r\n rådet, tiltræde konventionen og den vedføjede finansprotokol. </P>  \r\n\r\n<P CLASS=PUNKT> <B>2.</B> Såfremt en stat ønsker at tilslutte sig  \r\n\r\n organisationen, skal den underrette generaldirektøren herom. Denne skal gøre  \r\n\r\n medlemsstaterne bekendt med den pågældende anmodning senest tre måneder inden  \r\n\r\n den forelægges rådet til afgørelse. </P>  \r\n\r\n<P CLASS=PUNKT> <B>3.</B> Tiltrædelsesinstrumenterne skal deponeres hos den  \r\n\r\n franske regering. </P>  \r\n\r\n<P>Artikel XXIII </P>  \r\n\r\n<P>Notifkationer </P>  \r\n\r\n<P CLASS=PUNKT> <B>1.</B> Den franske regering skal underrette samtlige  \r\n\r\n signatarstater eller tiltrædende stater om deponeringen af hvert  \r\n\r\n ratifikations- eller tiltrædelsesinstrument og samtlige signatarstater om  \r\n\r\n nærværende konventions ikrafttræden. </P>  \r\n\r\n<P CLASS=PUNKT> <B>2.</B> Organisationens generaldirektør skal underrette  \r\n\r\n samtlige medlemsstater om enhver opsigelse i medfør af konventionens artikel  \r\n\r\n XVII eller enhver udelukkelse i medfør af dennes artikel XVIII. </P>  \r\n\r\n<P>Artikel XXIV </P>  \r\n\r\n<P>Registrering </P>  \r\n\r\n<P>Ved nærværende konventions ikrafttræden skal den franske regering  \r\n\r\n registrere den hos De Forenede Nationers generalsekretær i overensstemmelse  \r\n\r\n med artikel 102 i De Forenede Nationers Pagt. </P>  \r\n\r\n<P>TIL BEKRÆFTELSE HERAF har undertegnede repræsentanter, som er behørigt  \r\n\r\n bemyndigede dertil, underskrevet nærværende konvention. </P>  \r\n\r\n<P>Udfærdiget i Paris den fjortende juni nitten hundrede og toogtres på  \r\n\r\n engelsk og fransk, idet begge tekster har samme gyldighed, i et enkelt  \r\n\r\n eksemplar, som skal deponeres i den franske regerings arkiv. Behørigt  \r\n\r\n bekræftede kopier skal af den franske regering tilstilles alle signatarstater  \r\n\r\n eller tiltrædende stater. </P>  \r\n\r\n<P>For Kongeriget Belgien: </P>  \r\n\r\n<P>Baron Jaspar. </P>  \r\n\r\n<P>For Kongeriget Danmark: </P>  \r\n\r\n<P>For Den franske Republik: </P>  \r\n\r\n<P>Gaston Palewski. </P>  \r\n\r\n<P>For Den italienske Republik: </P>  \r\n\r\n<P>Manlio Brosio. </P>  \r\n\r\n<P>For Kongeriget Nederlandene: </P>  \r\n\r\n<P>J. W. Beyen. </P>  \r\n\r\n<P>For Kongeriget Norge: </P>  \r\n\r\n<P>For Det schweiziske Forbund: </P>  \r\n\r\n<P>Campiche. </P>  \r\n\r\n<P>M. Golay. </P>  \r\n\r\n<P>For Spanien: </P>  \r\n\r\n<P>Josee M. de Areilza. </P>  \r\n\r\n<P>For Det forenede Kongerige Storbritannien og Nordirland: </P>  \r\n\r\n<P>Anthony Rumbold. </P>  \r\n\r\n<P>For Kongeriget Sverige: </P>  \r\n\r\n<P>L. Hulthen. </P>  \r\n\r\n<P>For Forbundsrepublikken Tyskland: </P>  \r\n\r\n<P>Blankenhorn. </P>  \r\n\r\n<P>For Republikken Østrig: </P>  \r\n\r\n<P>Oversættelse </P>  \r\n\r\n<P>FINANSPROTOKOL </P>  \r\n\r\n<P>tilknyttet konventionen vedrørende oprettelsen af en europæisk  \r\n\r\n rumforskningsorganisation. </P>  \r\n\r\n<P>DE STATER, som er deltagere i nærværende protokol, </P>  \r\n\r\n<P>SOM ER DELTAGERE i konventionen vedrørende oprettelse af en europæisk  \r\n\r\n rumforskningsorganisation, i det følgende benævnt henholdsvis  \r\n\r\n &#187;konventionen&#171; og &#187;organisationen&#171;, underskrevet i Paris  \r\n\r\n den 14. juni 1962, </P>  \r\n\r\n<P>ER I ØNSKET OM at fastsætte bestemmelser for den finansielle forvaltning  \r\n\r\n den nævnte organisation </P>  \r\n\r\n<P>BLEVET ENIGE om følgende: </P>  \r\n\r\n<P>Artikel I </P>  \r\n\r\n<P>Budget </P>  \r\n\r\n<P CLASS=PUNKT> <B>1.</B> Organisationens finansår skal løbe fra den første  \r\n\r\n januar til den enogtredivte december. </P>  \r\n\r\n<P CLASS=PUNKT> <B>2.</B> Generaldirektøren skal senest den første september  \r\n\r\n hvert år, under iagttagelse af bestemmelserne i artikel III, tilsende  \r\n\r\n medlemsstaterne forslag til et budget for det følgende finansår. </P>  \r\n\r\n<P CLASS=PUNKT> <B>3.</B> Budgetforslaget skal gennemgås af den i henhold  \r\n\r\n artikel IV i nærværende protokol oprettede administrations- og finanskomitee  \r\n\r\n og skal derefter sammen med komiteens rapport desangående tilstilles rådet.  \r\n\r\n</P>  \r\n\r\n<P CLASS=PUNKT> <B>4.</B> Budgettet skal vedtages af rådet før hvert  \r\n\r\n finansårs begyndelse. </P>  \r\n\r\n<P CLASS=PUNKT> <B>5.</B> De anslåede indtægts- og udgiftsbeløb skal deles i  \r\n\r\n hovedkonti. Overførsler mellem disse hovedkonti er ikke tilladt, medmindre  \r\n\r\n der foreligger bemyndigelse fra administrations- og finanskomiteen </P>  \r\n\r\n<P>Artikel II </P>  \r\n\r\n<P>Revideret budget </P>  \r\n\r\n<P>Råde kan kræve, at generaldirektøren forelægger et revideret budget,  \r\n\r\n såfremt forholdene gør det nødvendigt. </P>  \r\n\r\n<P>Ingen beslutning, der medfører ekstra udgifter, skal anses som værende  \r\n\r\n godkendt af rådet, før dette har godkendt et af generaldirektøren forelagt  \r\n\r\n overslag over de pågældende ekstraudgifter. </P>  \r\n\r\n<P>Artikel III </P>  \r\n\r\n<P>Langtidsbudgettering </P>  \r\n\r\n<P CLASS=PUNKT> <B>1.</B> Snarest muligt efter konventionens ikrafttræden  \r\n\r\n skal rådet, med to tredjedeles flertal af samtlige medlemsstater, fastsætte  \r\n\r\n udgifternes størrelse for hvert år i den første tre-årsperiode, inden for det  \r\n\r\n beløb, som er vedtaget for den pågældende periode. </P>  \r\n\r\n<P CLASS=PUNKT> <B>2.</B> For de følgende tre årsperioder skal rådet, i året  \r\n\r\n før hver sådan periodes begyndelse, med samme flertal fastsætte udgifternes  \r\n\r\n størrelse for hvert år inden for det i overensstemmelse med bestemmelserne i  \r\n\r\n konventionens artikel X, 4 c, vedtagne beløb. </P>  \r\n\r\n<P>Artikel IV </P>  \r\n\r\n<P>Administrations- og finanskomiteen </P>  \r\n\r\n<P>Rådet skal oprette en administrations- og finanskomitee, bestående af  \r\n\r\n repræsentanter for samtlige medlemsstater, med henblik på bl.a. at udføre de  \r\n\r\n hverv, som er angivet i organisationens finansregler. </P>  \r\n\r\n<P>Artikel V </P>  \r\n\r\n<P>Bidrag </P>  \r\n\r\n<P CLASS=PUNKT> <B>1.</B> For perioden fra konventionens ikrafttræden til den  \r\n\r\n enogtredivte december samme år skal rådet træffe foreløbige budgetmæssige  \r\n\r\n dispositioner, som skal dækkes af bidrag, således som angivet i afsnit 1 i  \r\n\r\n bilaget til nærværende protokol. </P>  \r\n\r\n<P CLASS=PUNKT> <B>2.</B> For så vidt angår de to følgende finansår skal  \r\n\r\n godkendte budgetudgifter dækkes af bidrag fra medlemsstaterne, der skal  \r\n\r\n fordeles på disse i samme forhold som de procentsatser, der er angivet i  \r\n\r\n afsnit 2 i bilaget til nærværende protokol. </P>  \r\n\r\n<P CLASS=PUNKT> <B>3.</B> For de derefter følgende finansår skal de godkendte  \r\n\r\n budgetudgifter dækkes af bidrag, som fastsat i konventionens artikel XII, 1  \r\n\r\n b. </P>  \r\n\r\n<P CLASS=PUNKT> <B>4.</B> Såfremt en stat, som ikke er nævnt i tabellen i  \r\n\r\n bilaget til nærværende protokol, bliver deltager i konventionen efter den  \r\n\r\n enogtredivte december i året for konventionens ikrafttræden, skal samtlige  \r\n\r\n medlemsstaters bidrag fastsættes påny på grundlag af de årsstatistikker, som  \r\n\r\n er benyttet i den eksisterende skala, og den nye skala skal have virkning fra  \r\n\r\n en af rådet fastsat dato. Tilbagebetalinger skal foretages i det omfang, det  \r\n\r\n måtte være nødvendigt for at sikre, at de bidrag, som samtlige medlemsstater  \r\n\r\n har erlagt for det løbende år, er i overensstemmelse med rådets beslutning.  \r\n\r\n</P>  \r\n\r\n<P CLASS=PUNKT> <B>5.</B> a. Administrations- og finanskomiteen skal i samråd  \r\n\r\n med generaldirektøren fastsætte reglerne for bidragenes betaling, således at  \r\n\r\n organisationens forsvarlige finansiering sikres. </P>  \r\n\r\n<P>b. Generaldirektøren skal derefter underrette medlemsstaterne om deres  \r\n\r\n bidrags størrelse og om de datoer, på hvilke betalingerne skal finde sted.  \r\n\r\n</P>  \r\n\r\n<P>Artikel VI </P>  \r\n\r\n<P>Valuta for bidragene </P>  \r\n\r\n<P CLASS=PUNKT> <B>1.</B> Organisationens budget skal udtrykkes i  \r\n\r\n beregningsenheder, der fastsættes til 0.88867088 gram rent guld. </P>  \r\n\r\n<P CLASS=PUNKT> <B>2.</B> Hver medlemsstat skal i princippet betale sit  \r\n\r\n bidrag i sin egen valuta. Den skal dog helt eller delvis betale sit bidrag i  \r\n\r\n enhver valuta, som organisationen måtte behøve for at kunne udføre sit  \r\n\r\n arbejde, dersom generaldirektøren i overensstemmelse med bestemmelserne i  \r\n\r\n artikel V, 5, anmoder derom. </P>  \r\n\r\n<P>Artikel VII </P>  \r\n\r\n<P>Driftskapitalfond </P>  \r\n\r\n<P>Rådet kan ved enstemmig beslutning af samtlige medlemsstater oprette en  \r\n\r\n driftskapitalfond. </P>  \r\n\r\n<P>Artikel VIII </P>  \r\n\r\n<P>Regnskab og revision </P>  \r\n\r\n<P CLASS=PUNKT> <B>1.</B> Generaldirektøren skal drage omsorg for, at alle  \r\n\r\n indbetalinger og udbetalinger omhyggeligt bogføres. </P>  \r\n\r\n<P CLASS=PUNKT> <B>2.</B> Regnskaberne over samtlige indtægter og udgifter  \r\n\r\n skal revideres af en revisionskommission. Rådet skal med to tredjedeles  \r\n\r\n flertal, og idet en rimelig turnusordning tilgodeses, træffe bestemmelse om,  \r\n\r\n hvilke medlemsstater der skal opfordres til blandt deres landes højere  \r\n\r\n embedsmænd at udpege revisorer til at tjenstgøre i denne kommission, og rådet  \r\n\r\n skal med samme flertal blandt de således udpegede nationale repræsentanter  \r\n\r\n udpege en formand for kommissionen for en periode af højst tre år. </P>  \r\n\r\n<P CLASS=PUNKT> <B>3.</B> Formålet med revisionen, som finder sted på basis  \r\n\r\n af relevante dokumenter og, om nødvendigt, i organisationens lokaler, skal  \r\n\r\n være at konstatere, at udgifterne har været i overensstemmelse med det i  \r\n\r\n budgettet foreskrevne, samt at bogføringen er lovlig og korrekt. Kommissionen  \r\n\r\n skal tillige afgive beretning angående den økonomiske forvaltning af  \r\n\r\n organisationens finansielle midler. Ved slutningen af hvert finansår skal  \r\n\r\n kommissionen udarbejde en beretning, der skal godkendes af et flertal af dens  \r\n\r\n medlemmer og derefter tilstilles rådet. </P>  \r\n\r\n<P CLASS=PUNKT> <B>4.</B> Revisionskommissionen skal yderligere udføre  \r\n\r\n sådanne andre hverv, som angives i de af rådet vedtagne finansregler. </P>  \r\n\r\n<P CLASS=PUNKT> <B>5.</B> Generaldirektøren skal give revisorerne de  \r\n\r\n oplysninger og den bistand, de måtte behøve for at kunne udføre deres  \r\n\r\n arbejde. </P>  \r\n\r\n<P>TIL BEKRÆFTELSE HERAF har undertegnede repræsentanter, som er behørigt  \r\n\r\n bemyndigede dertil, underskrevet nærværende protokol. </P>  \r\n\r\n<P>Udfærdiget i Paris den fjortende juni nitten hundrede og toogtres på  \r\n\r\n engelsk og fransk, idet begge tekster har samme gyldighed, i et enkelt  \r\n\r\n eksemplar, som skal deponeres i den franske regerings arkiv. Behørigt  \r\n\r\n bekræftede kopier skal af den franske regering tilsendes alle signatarstater  \r\n\r\n eller tiltrædende stater. </P>  \r\n\r\n<P>For Kongeriget Belgien: </P>  \r\n\r\n<P>Baron Jaspar. </P>  \r\n\r\n<P>For Kongeriget Danmark: </P>  \r\n\r\n<P>For Den franske Republik: </P>  \r\n\r\n<P>Gaston Palewski. </P>  \r\n\r\n<P>For Den italienske Republik: </P>  \r\n\r\n<P>Manlio Brosio. </P>  \r\n\r\n<P>For Kongeriget Nederlandene: </P>  \r\n\r\n<P>J. W. Beyen. </P>  \r\n\r\n<P>For Kongeriget Norge: </P>  \r\n\r\n<P>For Det schweiziske Forbund: </P>  \r\n\r\n<P>Campiche. </P>  \r\n\r\n<P>M. Golay. </P>  \r\n\r\n<P>For Spanien: </P>  \r\n\r\n<P>Josee M. de Areilza. </P>  \r\n\r\n<P>For Det forenede Kongerige Storbritannien og Nordirland: </P>  \r\n\r\n<P>Anthony Rumbold. </P>  \r\n\r\n<P>For Kongeriget Sverige: </P>  \r\n\r\n<P>L. Hulthen. </P>  \r\n\r\n<P>For Forbundsrepublikken Tyskland: </P>  \r\n\r\n<P>Blankenhorn. </P>  \r\n\r\n<P>For Republikken Østrig: </P>  \r\n\r\n<P>BILAG </P>  \r\n\r\n<P CLASS=PUNKT> <B>1.</B> Bidrag i perioden fra konventionens ikrafttræden  \r\n\r\n til den enogtredivte december samme år. </P>  \r\n\r\n<P>a. De stater, der er deltagere i konventionen på datoen for dens  \r\n\r\n ikrafttræden, og alle andre stater, som måtte blive deltagere i den inden den  \r\n\r\n enogtredivte december samme år, skal tilsammen bidrage til dækning af  \r\n\r\n samtlige nødvendige udgifter ifølge de foreløbige budgetmæssige  \r\n\r\n dispositioner, som rådet måtte træffe i medfør af artikel V, 1, i nærværende  \r\n\r\n protokol. </P>  \r\n\r\n<P>b. Bidragene fra de stater, der er deltagere i konventionen, når rådet for  \r\n\r\n første gang opstiller et sådant foreløbigt budget, skal under hensyntagen til  \r\n\r\n de i konventionens artikel XII, 1 b, omhandlede reservationer fastsættes  \r\n\r\n foreløbigt på grundlag af de i konventionens artikel V, 2, omhandlede  \r\n\r\n principper. </P>  \r\n\r\n<P>c. Bidragene fra de stater, der bliver deltagere i konventionen efter det  \r\n\r\n tidspunkt, hvor det første foreløbige budget er blevet opstillet, men før den  \r\n\r\n enogtredivte december samme år, skal foreløbig fastsættes på en sådan måde,  \r\n\r\n at samtlige medlemsstaters bidrag fortsat er proportionale med de i afsnit 2  \r\n\r\n i nærværende bilag angivne procenttal. Sådanne bidrag skal bruges enten, som  \r\n\r\n nævnt nedenfor under afsnit d, til senere tilbagebetaling af en del af de  \r\n\r\n foreløbige bidrag, der tidligere er blevet erlagt af de andre medlemsstater,  \r\n\r\n eller til at dække yderligere budgetbevillinger, der er blevet godkendt af  \r\n\r\n rådet i denne periode. </P>  \r\n\r\n<P>d. De endelige bidrag for perioden fra konventionens ikrafttræden til den  \r\n\r\n enogtredivte december samme år skal efter nævnte dato, med tilbagevirkende  \r\n\r\n kraft fastsættes for samtlige stater, der er deltagere i konventionen på  \r\n\r\n dette tidspunkt. Bidragene skal på grundlag af det samlede budget for den  \r\n\r\n pågældende periode fastsættes til samme beløb, som de ville have andraget,  \r\n\r\n såfremt alle disse stater var blevet deltagere i konventionen på datoen for  \r\n\r\n dens ikrafttræden. Ethvert beløb, som en medlemsstat måtte have betalt ud  \r\n\r\n over dens således med tilbagevirkende kraft fastsatte bidrag, skal krediteres  \r\n\r\n den pågældende medlemsstat. </P>  \r\n\r\n<P>e. Dersom samtlige de i tabellen i nærværende bilags afsnit 2 angivne  \r\n\r\n stater er blevet deltagere i konventionen før den enogtredivte december i det  \r\n\r\n år, da konventionen er trådt i kraft, skal deres bidrag til det samlede  \r\n\r\n budget for den pågældende periode udgøre de procentsatser, som er angivet i  \r\n\r\n denne tabel. </P>  \r\n\r\n<P CLASS=PUNKT> <B>2.</B> Tabel, der tjener som grundlag for fastsættelsen af  \r\n\r\n bidrag i den periode, som omhandles i nærværende protokols artikel V, 1. og  \r\n\r\n 2. afsnit. </P>  \r\n\r\n<PRE>  \r\n\r\n                           Procent  \r\n\r\n                            satser  \r\n\r\n Belgien...................   4,21  \r\n\r\n Danmark...................   2,10  \r\n\r\n Frankrig .................  18,22  \r\n\r\n Italien...................  10,64  \r\n\r\n Nederlandene..............   4,04  \r\n\r\n Norge.....................   1,60  \r\n\r\n Schweiz...................   3,27  \r\n\r\n Spanien...................   2,53  \r\n\r\n Det forenede Kongerige  \r\n\r\n Storbritannien og  \r\n\r\n Nordirland...............  25,00  \r\n\r\n Sverige...................   4,92  \r\n\r\n Forbundsrepublikken  \r\n\r\n Tyskland..................  21,48  \r\n\r\n Østrig....................   1,99  \r\n\r\n                 I alt..... 100,00  \r\n\r\n</PRE>  \r\n\r\n<P>Oversættelse </P>  \r\n\r\n<P>PROTOKOL </P>  \r\n\r\n<P>vedrørende finansieringen af Den europæiske Rumforskningsorganisation i  \r\n\r\n dens første otte virksomhedsår. </P>  \r\n\r\n<P>DE STATER, som er deltagere i nærværende protokol, SOM ER DELTAGERE i  \r\n\r\n konventionen vedrørende oprettelsen af en europæisk  \r\n\r\n rumforskningsorganisation, i det følgende benævnt henholdsvis  \r\n\r\n &#187;konventionen&#171; og &#187;organisationen&#171;, underskrevet i Paris  \r\n\r\n den 14. juni 1962, ER BLEVET ENIGE om følgende: </P>  \r\n\r\n<P CLASS=PUNKT> <B>1.</B> Organisationens udgifter i de første otte år efter  \r\n\r\n konventionens ikrafttræden må ikke overstige tre hundrede og seks millioner  \r\n\r\n beregningsenheder (efter det på datoen for nærværende protokols undertegnelse  \r\n\r\n rådende prisniveau), idet dog det i konventionens artikel X omhandlende råd  \r\n\r\n ved en enstemmig beslutning af samtlige medlemsstater i forbindelse med  \r\n\r\n fastsættelsen af de treårsbudgetter, som omhandles i konventionens artikel X,  \r\n\r\n 4c og d kan ændre dette beløb i lyset af vigtige ændringer på det  \r\n\r\n videnskabelige eller teknologiske område. </P>  \r\n\r\n<P CLASS=PUNKT> <B>2.</B> Organisationens program skal tilpasses den i  \r\n\r\n nærværende protokols afsnit 1 fastsatte udgiftsgrænse. </P>  \r\n\r\n<P CLASS=PUNKT> <B>3.</B> De stater, der er deltagere i nærværende protokol,  \r\n\r\n skal være rede til i den første tre-årsperiode efter datoen for konventionens  \r\n\r\n ikrafttræden at stille til organisationens rådighed et beløb, som ikke  \r\n\r\n overstiger otteoghalvfjerds millioner beregningsenheder, samt i den anden  \r\n\r\n tre-årsperiode efter datoen for konventionens ikrafttræden, under forbehold  \r\n\r\n af, hvad der endeligt fastsættes i medfør af bestemmelserne i konventionens  \r\n\r\n artikel X, 4 c, et beløb, som ikke overstiger et hundrede og toogtyve  \r\n\r\n millioner beregningsenheder. </P>  \r\n\r\n<P CLASS=PUNKT> <B>4.</B> Nærværende protokol skal være åben for  \r\n\r\n undertegnelse af de stater, som har undertegnet konventionen. Den skal  \r\n\r\n ratificeres. </P>  \r\n\r\n<P CLASS=PUNKT> <B>5.</B> Protokollen skal træde i kraft på konventionens  \r\n\r\n ikrafttrædelsesdato, forudsat at de i konventionens artikel XXI fastsatte  \r\n\r\n vilkår for dennes ikrafttræden er opfyldt også for så vidt angår nærværende  \r\n\r\n protokol. </P>  \r\n\r\n<P>TIL BEKRÆFTELSE HERAF har undertegnede repræsentanter, som er behørigt  \r\n\r\n bemyndigede dertil, underskrevet nærværende protokol. </P>  \r\n\r\n<P>Udfærdiget i Paris den fjortende juni nitten hundrede og toogtres på  \r\n\r\n engelsk og fransk, idet begge tekster har samme gyldighed, i et enkelt  \r\n\r\n eksemplar, som skal deponeres i den franske regerings arkiv. Behørigt  \r\n\r\n bekræftede kopier skal af den franske regering tilsendes alle signatarstater  \r\n\r\n eller tiltrædende stater. </P>  \r\n\r\n<P>(Samme underskrifter som under konventionen). </P>  \r\n\r\n<P>Konventionen og protokollerne undertegnedes på Danmarks vegne den 20.  \r\n\r\n december 1962. Danmarks ratifikationsdokument deponeredes i det franske  \r\n\r\n udenrigsministerium den 13. marts 1964. </P>  \r\n\r\n<P>Efter at de i konventionens artikel XXI, stk. 1, foreskrevne vilkår var  \r\n\r\n blevet opfyldt, trådte konventionen og prototokollerne i kraft den 20. marts  \r\n\r\n 1964 for følgende lande: </P>  \r\n\r\n<P>Danmark </P>  \r\n\r\n<P>Det forenede Kongerige Storbritannien og Nordirland </P>  \r\n\r\n<P>Frankrig </P>  \r\n\r\n<P>Nederlandene </P>  \r\n\r\n<P>Sverige </P>  \r\n\r\n<P>Schweiz </P>  \r\n\r\n<P>Forbundsrepublikken Tyskland. </P>  \r\n\r\n<P>Spanien </P>  \r\n\r\n<P>Belgiens ratifikationsdokument deponeredes den 21. marts 1964. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 11. januar  \r\n\r\n 1965. </I> </P>  \r\n\r\n<P CLASS=UNDERSKREVET-AF ALIGN=CENTER>Victor Gram. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/07/1965"
        },
        {
            "displayName": "Accession",
            "displayValue": "L19650000164"
        },
        {
            "displayName": "Entydig dokumentidentifikation",
            "displayValue": "CM029396"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "1"
        },
        {
            "displayName": "År for udstedelse",
            "displayValue": "1965"
        },
        {
            "displayName": "Dato for underskrift",
            "displayValue": "11/01/1965"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Forskningssekretariatet under Undervisningsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. R.I. j.nr.46.B.27.c."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}