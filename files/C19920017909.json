{
    "id": 49104,
    "title": "Cirkulære om energieffektivisering i statens institutioner (Til samtlige statslige institutioner og virksomheder) ",
    "documentTypeId": "140",
    "isSagsforlobPeriodValid": false,
    "shortName": "CIR nr 179 af 06/10/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om energieffektivisering i statens  \r\n\r\n institutioner </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige statslige institutioner  \r\n\r\n og virksomheder) </P>  \r\n\r\n<P> <I>Formål og område</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Cirkulærets formål er at begrænse statens  \r\n\r\n energiforbrug og sikre en energieffektiv drift og stand i de bygninger,  \r\n\r\n staten ejer og lejer. Til opfyldelse heraf pålægges de enkelte ministerier,  \r\n\r\n styrelser og andre statslige institutioner, herunder statslige virksomheder,  \r\n\r\n at gennemføre </P>  \r\n\r\n<UL CLASS=PLAIN-LIST>  \r\n\r\n<LI>1) energistyring og opfølgning med energibesparelser, </LI>  \r\n\r\n<LI>2) energirigtigt indkøb og projektering, </LI>  \r\n\r\n<LI>3) indberetning af overordnede energiforbrugstal og </LI>  \r\n\r\n<LI>4) udpegning af en energiansvarlig medarbejder. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Til at bistå statsinstitutionerne med at  \r\n\r\n gennemføre cirkulærets bestemmelser oprettes en konsulentordning, der  \r\n\r\n godkendes af Energistyrelsen. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Cirkulærets bestemmelser omfatter alle former  \r\n\r\n for energiforbrug af el, varme mv. bortset fra energiforbrug til transport.  \r\n\r\n</P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Cirkulæret omfatter bygninger og dele af  \r\n\r\n bygninger, som staten ejer. </P>  \r\n\r\n<P CLASS=STK> <I>Stk. 2. </I> Hvor staten kun ejer en del af en bygning,  \r\n\r\n påhviler det den pågældende statsinstitution at optage forhandling med  \r\n\r\n bygningens øvrige ejere om at få gennemført cirkulærets bestemmelser i videst  \r\n\r\n muligt omfang. </P>  \r\n\r\n<P CLASS=STK> <I>Stk. 3. </I> Når statslige bygninger eller dele heraf er  \r\n\r\n udlejet til andre end statsinstitutioner, gennemføres cirkulærets  \r\n\r\n bestemmelser i det udlejede i det omfang, det er muligt under hensyntagen til  \r\n\r\n lejemålet. Udlejes der til en anden statsinstitution, påhviler det ejer og  \r\n\r\n lejer at indgå aftale om gennemførelse af cirkulærets bestemmelser. </P>  \r\n\r\n<P CLASS=STK> <I>Stk. 4. </I> Indgår statsinstitutioner aftaler om  \r\n\r\n administration af en bygnings drift, skal det i forbindelse med aftalen  \r\n\r\n sikres, at cirkulærets bestemmelser opfyldes. Eksisterende aftaler om  \r\n\r\n bygningers drift skal snarest ændres, så cirkulærets bestemmelser kan  \r\n\r\n opfyldes. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> For bygninger eller dele af bygninger, som  \r\n\r\n statsinstitutioner lejer, skal det ved indgåelse af lejeaftalen sikres, at  \r\n\r\n cirkulærets bestemmelser i videst muligt omfang kan gennemføres. </P>  \r\n\r\n<P CLASS=STK> <I>Stk. 2. </I> For eksisterende lejemål påhviler det den  \r\n\r\n statsinstitution, der er lejer, at optage forhandling med bygningens ejer om  \r\n\r\n at få gennemført cirkulærets bestemmelser i videst muligt omfang. Hvis en  \r\n\r\n statsinstitution har indgået lejeaftale på en anden statsinstitutions vegne,  \r\n\r\n påhviler pligten begge institutioner. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5 . </B> Bygninger og lejemål på under 1.500 m2, der  \r\n\r\n udelukkende anvendes til beboelse og har egen varmeforsyning, er undtaget fra  \r\n\r\n cirkulærets bestemmelser. </P>  \r\n\r\n<P CLASS=STK> <I>Stk. 2. </I> Midlertidige lejemål, som udelukkende anvendes  \r\n\r\n til beboelse, er undtaget fra cirkulærets bestemmelser. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Energistyrelsen kan efter ansøgning fra de  \r\n\r\n enkelte ministerområder og statsvirksomheder undtage statsinstitutioner,  \r\n\r\n bygninger oglejemål med et ubetydeligt energiforbrug fra cirkulærets  \r\n\r\n bestemmelser. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Statsstøttede bygninger, dvs. bygninger, hvortil  \r\n\r\n staten yder tilskud til opførelse, erhvervelse eller drift, er ikke omfattet  \r\n\r\n af cirkulærets bestemmelser. </P>  \r\n\r\n<P CLASS=STK> <I>Stk. 2. </I> Det henstilles, at ministerier og styrelser,  \r\n\r\n der administrerer lovgivning, hvorigennem der ydes driftstilskud til  \r\n\r\n selvejende institutioner, søger tilvejebragt hjemmel til at kræve cirkulærets  \r\n\r\n bestemmelser gennemført i disse institutioners bygninger i videst muligt  \r\n\r\n omfang. </P>  \r\n\r\n<P> <I>Gennemførelse af energistyring og opfølgning med energibesparelser</I>  \r\n\r\n</P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Alle statslige institutioner indfører  \r\n\r\n energistyring senest 1. januar 1993. </P>  \r\n\r\n<P CLASS=STK> <I>Stk. 2. </I> Energistyringen gennemføres som en fortløbende  \r\n\r\n proces, der omfatter </P>  \r\n\r\n<UL CLASS=PLAIN-LIST>  \r\n\r\n<LI>1) kortlægning af fordelingen af det samlede energiforbrug, </LI>  \r\n\r\n<LI>2) budgetlægning for det kommende års energiforbrug, </LI>  \r\n\r\n<LI>3) løbende registrering af energiforbrug ved aflæsning af målere for  \r\n\r\n delenergiforbrug, </LI>  \r\n\r\n<LI>4) vurdering af registreret energiforbrug i forhold til det budgetterede,  \r\n\r\n</LI>  \r\n\r\n<LI>5) opstilling af energiplan med mål for begrænsning af energiforbruget,  \r\n\r\n herunder prioritering af energibesparelsesprojekter med redegørelse for  \r\n\r\n investeringsbehov og </LI>  \r\n\r\n<LI>6) gennemførelse af de prioriterede energibesparelser. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> I det omfang, der ikke findes det nødvendige  \r\n\r\n antal målere for at kunne gennemføre energistyringen, skal disse installeres,  \r\n\r\n hvor det er teknisk muligt. En institution kan dog undlade at installere en  \r\n\r\n måler til registrering af energiforbrug, hvis der ikke kan opnås en  \r\n\r\n besparelse i forbruget, som modsvarer udgiften ved installationen. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Som led i energistyringen gennemføres  \r\n\r\n systematisk drift og vedligeholdelse, herunder regelmæssig funktionskontrol,  \r\n\r\n af de energiforbrugende tekniske anlæg til bygningsdrift, bl.a. ventilation,  \r\n\r\n køling mv., der ikke i forvejen er omfattet af de obligatoriske  \r\n\r\n kontrolordninger for fyrings- og fjernvarmeanlæg (VKO, OR). </P>  \r\n\r\n<P> <I>Gennemførelse af energirigtigt indkøb og projektering</I>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Ved statsinstitutioners indkøb af  \r\n\r\n energiforbrugende apparater og udstyr mv. skal der foretages en  \r\n\r\n energiøkonomisk vurdering. Heri indregnes såvel investeringsomkostninger som  \r\n\r\n de løbende energiudgifter til driften, således at det mest energirigtige  \r\n\r\n apparat så vidt muligt vælges. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Ved nybygninger, ombygninger, forbedringer,  \r\n\r\n nyindretninger mv. skal statsinstitutioner som bygherre i forbindelse med  \r\n\r\n projekteringen sikre, at bygningen samt dens tekniske anlæg og installationer  \r\n\r\n udformes og indrettes, så de kommer til at fungere så energieffektivt som  \r\n\r\n muligt under hensyntagen til investeringer og driftsomkostninger. </P>  \r\n\r\n<P CLASS=STK> <I>Stk. 2. </I> Ved almindelige vedligeholdelsesarbejder på en  \r\n\r\n bygning skal muligheder for samtidig at gennemføre energibesparelser  \r\n\r\n vurderes. </P>  \r\n\r\n<P> <I>Indberetninger</I>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Til brug for vurderinger af udviklingen i  \r\n\r\n energiforbruget i staten skal alle statsinstitutioner, der udgør en budget-  \r\n\r\n og bevillingsmæssig enhed, for hvert finansår indberette oplysninger om  \r\n\r\n institutionens samlede energiforbrug samt om gennemførte energibesparende  \r\n\r\n foranstaltninger. </P>  \r\n\r\n<P CLASS=STK> <I>Stk. 2. </I> Energiforbruget opgøres i faktiske  \r\n\r\n forbrugsmængder for det forløbne finansår opdelt på el og varme. Vedrørende  \r\n\r\n energibesparende foranstaltninger indberettes investeringsbeløb for  \r\n\r\n gennemførte projekter. </P>  \r\n\r\n<P CLASS=STK> <I>Stk. 3. </I> Den årlige indberetning skal ske inden 1. april  \r\n\r\n det efterfølgende år. Energistyrelsen udsender nærmere retningslinier og  \r\n\r\n vejledning for gennemførelsen af indberetningen. </P>  \r\n\r\n<P CLASS=STK> <I>Stk. 4. </I> Energistyrelsen kan efter forhandling med  \r\n\r\n ministerier og statsvirksomheder med egne bygningstjenester godkende, at der  \r\n\r\n indberettes efter særskilte retningslinier for de omfattede institutioner.  \r\n\r\n</P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Inden 1. januar 1993 skal alle  \r\n\r\n statsinstitutioner indberette institutionens samlede årsforbrug af  \r\n\r\n henholdsvis varme og el opgjort i energimængder for hvert af kalenderårene  \r\n\r\n 1990 og 1991. Energistyrelsen udsender nærmere retningslinier og vejledning  \r\n\r\n for gennemførelsen af indberetningen. </P>  \r\n\r\n<P> <I>Udpegning af energiansvarlig medarbejder</I>  </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Alle statsinstitutioner, der udgør en  \r\n\r\n selvstændig budget- og bevillingsmæssig enhed, skal udpege en energiansvarlig  \r\n\r\n medarbejder, hvis opgave er at sikre gennemførelsen af cirkulærets  \r\n\r\n bestemmelser. </P>  \r\n\r\n<P CLASS=STK> <I>Stk. 2. </I> Energistyrelsen kan efter forhandling med  \r\n\r\n ministerier og statsvirksomheder med egne bygningstjenester godkende, at  \r\n\r\n energiansvarlige medarbejdere udpeges efter særskilte retningslinier for de  \r\n\r\n omfattede institutioner. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Statsinstitutionerne indberetter inden 1.  \r\n\r\n december 1992 oplysninger om udpegede energiansvarliges navn, organisatoriske  \r\n\r\n placering og kontoradresse. Alle ændringer i oplysninger om de  \r\n\r\n energiansvarlige skal indberettes. Energistyrelsen udsender nærmere  \r\n\r\n vejledning for gennemførelsen af indberetningen. </P>  \r\n\r\n<P> <I>Ikrafttræden</I>  </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Cirkulæret træder i kraft den 1. november 1992.  \r\n\r\n</P>  \r\n\r\n<P CLASS=STK> <I>Stk. 2. </I> Samtidig ophæves samtlige Byggestyrelsens  \r\n\r\n årlige cirkulæreskrivelser &#187;Cirkulæreskrivelse om energibesparende  \r\n\r\n foranstaltninger i statens bygninger m.v. Fordeling af rådighedsbeløb&#171;,  \r\n\r\n dvs. cirkulæreskrivelserne af 28. januar 1981, 11. marts 1982, 28. februar  \r\n\r\n 1983, 3. februar 1984, 11. januar 1985, 12. marts 1986, 30. januar 1987, 3.  \r\n\r\n februar 1988 og 3. april 1989. </P>  \r\n\r\n<P CLASS=STK> <I>Stk. 3. </I> Uafsluttede sager om tilsagn til  \r\n\r\n energibesparende foranstaltninger i statens bygninger færdigbehandles efter  \r\n\r\n de hidtil gældende retningslinier. </P>  \r\n\r\n<P CLASS=STK> <I>Stk. 4. </I> Cirkulæret gælder ikke for Færøerne og  \r\n\r\n Grønland. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Energiministeriet, den 6. oktober 1992  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Anne Birgitte Lundholt </P>  \r\n\r\n<P CLASS=MINISTER ALIGN=RIGHT>/ Flemming G. Nielsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n<P>Histdato = 19970101 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/10/1992"
        },
        {
            "displayName": "Accession",
            "displayValue": "C19920017909"
        },
        {
            "displayName": "Entydig dokumentidentifikation",
            "displayValue": "CM007913"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/04/2005"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "179"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "06/10/1992"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Energimin. 2. kt. j.nr. 716-1"
        },
        {
            "displayName": "Stikord",
            "displayValue": "ENERGIBESPARELSER, ENERGIEFFEKTIVISERING, ENERGISTYRING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}