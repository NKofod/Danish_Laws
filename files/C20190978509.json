{
    "id": 210170,
    "title": "Rigsadvokatmeddelelsen, afsnittet: Færdsel - Håndholdt teleudstyr og håndholdte kommunikations-apparater (f.eks. mobiltelefoner) (færdselslovens § 55 a)",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9785 af 10/09/2019",
    "documentHtml": "<div class=\"bjelke\">Den fulde tekst</div><p class=\"Titel2\">Rigsadvokatmeddelelsen, afsnittet: Færdsel - Håndholdt teleudstyr og håndholdte kommunikations-apparater (f.eks. mobiltelefoner) (færdselslovens § 55 a)</p>\r\n<p class=\"Overskriftstekst1\">\r\n   <span class=\"Bold Italic\">1.</span> <span class=\"Bold Italic\">Overblik og tjekliste</span></p>\r\n<p class=\"Overskriftstekst1\">\r\n</p>\r\n<p class=\"Overskriftstekst1\">\r\n   <span class=\"Bold Italic\">2.</span> <span class=\"Bold Italic\">Politiets efterforskning og sagsbehandling</span></p>\r\n<p class=\"Overskriftstekst1\">\r\n</p>\r\n<p class=\"Overskriftstekst1\">\r\n   <span class=\"Bold Italic\">3.</span> <span class=\"Bold Italic\">Forberedelse</span></p>\r\n<p class=\"Overskriftstekst1\">\r\n</p>\r\n<p class=\"Overskriftstekst1\">\r\n   <span class=\"Bold Italic\">4.</span> <span class=\"Bold Italic\">Jura</span></p>\r\n<p class=\"Overskriftstekst1\">\r\n</p>\r\n<p class=\"Overskriftstekst1\">\r\n   <span class=\"Bold\">5.</span> <span class=\"Bold\">Straf og andre retsfølger</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Italic\">5.1.</span> <span class=\"Italic\">Strafpåstanden for overtrædelse af færdselslovens § 55 a</span></p>\r\n<p>Færdselslovens § 55 a blev ved lov nr. 1563 af 18. december 2018 ændret med ikrafttræden den 10. september 2019. Det fremgår af bestemmelsen, at førere af køretøjer under kørsel ikke må benytte sig af håndholdt teleudstyr og håndholdte kommunikationsapparater.</p>\r\n<p>\r\n</p>\r\n<p>Ifølge forarbejderne til lovændringen (L 42 af 3. oktober 2018, de almindelige bemærkninger afsnit 2.1.2.) skal begreberne teleudstyr og kommunikationsapparater forstås som enhver form for elektrisk eller elektronisk produkt, som kan udsende eller modtage radiobølger eller begge dele. Radiobølgerne skal bruges til kommunikation, herunder brug af internettjenester, eller til stedbestemmelse.</p>\r\n<p>\r\n</p>\r\n<p>Det er ikke afgørende, om udstyret eller apparatet konkret har udsendt og/eller modtaget radiobølger i gerningsøjeblikket, men alene om udstyret eller apparater giver adgang hertil.</p>\r\n<p>\r\n</p>\r\n<p>Hensigten er endvidere, at forbuddet skal favne fremtidigt nyt teleudstyr og andre nye kommunikationsapparater, såfremt disse produkter kan udsende og/eller modtage radiobølger med henblik på kommunikation eller stedbestemmelse.</p>\r\n<p>\r\n</p>\r\n<p>Som eksempler på udstyr og apparater, der er omfattet af forbuddet, nævnes i lovforslagets specielle bemærkninger til bestemmelsen bl.a. mobiltelefoner, tablets, GPS´er, computere og walkie-talkier.</p>\r\n<p>\r\n</p>\r\n<p>Det vil fortsat alene være den håndholdte benyttelse, som vil være omfattet af forbuddet. Håndfri benyttelse af det omfattede udstyr, f.eks. via headset, stemmestyring eller en kabel- eller trådløs forbindelse, herunder USB, Bluetooth, Wi-Fi,NFC (Near Field Communication) eller lignende, er derfor ikke omfattet af forbuddet i § 55 a, stk. 1. Benyttelse af udstyr, der er placeret i en holder, der er fastgjort i køretøjet, vil ligeledes være at betragte som håndfri benyttelse. Håndfri benyttelse af teleudstyr og andre kommunikationsapparater kan dog, afhængig af de konkrete omstændigheder være omfattet af den generelle opmærksomhedsbestemmelse i færdselslovens § 3, stk. 1.</p>\r\n<p>\r\n</p>\r\n<p>Færdselslovens § 55 a, stk. 2-4, oplister en række erhvervsmæssige undtagelser for forbuddet mod at benytte håndholdt teleudstyr og andre kommunikationsapparater.</p>\r\n<p>\r\n</p>\r\n<p>Forbuddet gælder førere af ethvert køretøj, dvs. også cyklister, jf. færdselslovens § 2, nr. 10, og i visse tilfælde kørestolsbrugere, jf. færdselslovens § 2, nr. 14, og § 13 modsætningsvis.</p>\r\n<p>\r\n</p>\r\n<p>Forbuddet gælder endvidere også for ridende, jf. færdselslovens § 2, nr. 10.</p>\r\n<p>\r\n</p>\r\n<p>Minimumsbøden for overtrædelser af færdselsloven og forskrifter udstedt i medfør heraf skal som udgangspunkt fastsættes til 1.000 kr. for motordrevne køretøjer, jf. færdselslovens § 118 a, stk. 1. For visse overtrædelser, som indebærer en særlig færdselssikkerhedsmæssig risiko, skal der derimod udmåles en skærpet bøde.</p>\r\n<p>\r\n</p>\r\n<p>Benyttelse af håndholdt teleudstyr og håndholdte kommunikationsapparater under kørsel anses for at indebære en særlig færdselssikkerhedsmæssig risiko. Bøden for overtrædelse af færdselslovens § 55 a, skal derfor som udgangspunkt fastsættes til 1.500 kr.</p>\r\n<p>\r\n</p>\r\n<p>Bøden for cyklisters anvendelse af håndholdt teleudstyr og håndholdte kommunikationsapparater skal som udgangspunkt fastsættes til 1.000 kr. Se herom i Rigsadvokatmeddelelsen afsnittet om Færdsel - Cyklister og forsøgsordning med speed pedelecs (færdselslovens §§ 49-50).</p>\r\n<p>\r\n</p>\r\n<p>Bøden for ridendes anvendelse af håndholdt teleudstyr og håndholdte kommunikationsapparater skal som udgangspunkt fastsættes til 1.000 kr. svarende til bøden for cyklisters anvendelse af håndholdt teleudstyr og håndholdte kommunikationsapparater.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Italic\">5.2 Klip som følge af overtrædelse af § 55 a, stk. 1</span>\r\n</p>\r\n<p>Ved lov nr. 1563 af 18. december 2018, der trådte i kraft den 10. september 2019 blev overtrædelse af færdselslovens § 55 a, stk. 1, om anvendelse af håndholdt teleudstyr og håndholdte kommunikationsapparater som f.eks. mobiltelefoner omfattet af klippekortsordningen.</p>\r\n<p>\r\n</p>\r\n<p>Overtrædelse af færdselslovens § 55 a, stk. 1, om anvendelse af håndholdt teleudstyr og håndholdte kommunikationsapparater vil således i sager med gerningstidspunkt efter den 10. september 2019 være en overtrædelse omfattet af færdselslovens § 125, stk. 2, nr. 1, der medfører et klip i kørekortet, på samme vilkår og efter samme betingelser i relation til frakendelse, som gælder for klip i kørekortet som følge af de øvrige overtrædelser af færdselsloven, der er oplistet i § 125, stk. 2. Se i øvrigt Rigsadvokatmeddelelsen afsnittet om Færdsel – Klippekortordningen (§ 125, stk. 2 og 3).</p>\r\n<p>\r\n</p>\r\n<p>Hvis de konkrete forhold ved kørslen indebærer, at føreren under tilsidesættelse af væsentlige hensyn til færdselssikkerheden har voldt skade på person eller ting eller fremkaldt fare herfor, vil førerretten forsat i henhold til den gældende bestemmelse i færdselslovens § 125, stk. 1, nr. 1, skulle frakendes betinget. I et sådant tilfælde, hvor der på grund af de konkrete omstændigheder sker betinget frakendelse af førerretten, vil føreren ikke samtidig skulle have et klip i kørekortet.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold Italic\">6.</span> <span class=\"Bold Italic\">Efter dom</span></p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">7.</span> <span class=\"Bold\">Love og forarbejder</span></p>\r\n<p>\r\n   <span class=\"Bold\">Færdselsloven:</span>\r\n</p>\r\n<p class=\"BilagtekstListe\">\r\n   <span class=\"Bold\">Seneste lovbekendtgørelse</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> Bekendtgørelse af færdselsloven - lovbekendtgørelse nr. 1324 af 21. november 2018</p>\r\n<p>\r\n</p>\r\n<p class=\"BilagtekstListe\">\r\n   <span class=\"Bold\">Relevante ændringslove og forarbejder</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> Lov nr. 468 af 10. juni 1997 om ændring af færdselsloven (L 176 af 26. februar 1997)</p>\r\n<p class=\"Liste1\">\r\n   <span class=\"Liste1Nr\">–</span> Lov nr. 1563 af 18. december 2018 om ændring af færdselsloven (Klip i kørekortet for benyttelse af håndholdt teleudstyr og andre håndholdte kommunikationsapparater under kørsel m.v.) (L 42 af 3. oktober 2018)</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Rigsadvokaturen, den 10. september 2019</p><p class=\"Sign1\" align=\"center\">Rigsadvokaten</p><p class=\"Sign2\" align=\"right\">/ Rigsadvokaten</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/09/2019"
        },
        {
            "displayName": "Accession",
            "displayValue": "C20190978509"
        },
        {
            "displayName": "Entydig dokumentidentifikation",
            "displayValue": "AA011540"
        },
        {
            "displayName": "Dato for førstegangsindlæggelse",
            "displayValue": "14/09/2019"
        },
        {
            "displayName": "Dato for indlæggelse",
            "displayValue": "14/09/2019"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9785"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "10/09/2019"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsadvokaten"
        },
        {
            "displayName": "Ressortministeriets journalnummer",
            "displayValue": "CMS VB 7626"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}