{
    "id": 72070,
    "title": "Lov om gennemførelse af overenskomst om retsstillingen for NATO-styrker og af protokol om NATOs militære hovedkvarterer ",
    "documentTypeId": "10",
    "isSagsforlobPeriodValid": false,
    "shortName": "LOV nr 143 af 29/04/1955",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Lov om gennemførelse af overenskomst om  \r\n\r\n retsstillingen for NATO-styrker og af protokol om NATOs militære  \r\n\r\n hovedkvarterer </H1>  \r\n\r\n</center>\r\n\r\n<P></P>  \r\n\r\n<P CLASS=SUB-TITLE>&nbsp;&nbsp;&nbsp;&nbsp; <B>VI Frederik den Niende, af Guds Nåde Konge til  \r\n\r\n Danmark, de Venders og Goters, Hertug til Slesvig, Holsten, Stormarn,  \r\n\r\n Ditmarsken, Lauenborg og Oldenborg,</B>   <I>Gør vitterligt:</I> Folketinget  \r\n\r\n har vedtaget og Vi ved Vort samtykke stadfæstet følgende lov: </P>  \r\n\r\n<BR>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 1 </B> </P>  \r\n\r\n<P>For at muliggøre Danmarks ratifikation af overenskomst mellem deltagerne i  \r\n\r\n Den nordatlantiske Traktat vedrørende status for deres styrker samt af  \r\n\r\n protokol om status for internationale militære hovedkvarterer oprettet i  \r\n\r\n henhold til Den nordatlantiske Traktat fastsættes følgende: </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 2 </B> </P>  \r\n\r\n<P>I det i overenskomstens artikel VII angivne omfang og i overensstemmelse  \r\n\r\n med de i nævnte artikel indholdte bestemmelser kan overenskomstdeltagernes  \r\n\r\n militære myndigheder udøve kriminel og disciplinær jurisdiktion på dansk,  \r\n\r\n herunder også grønlandsk territorium. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 3 </B> </P>  \r\n\r\n<P>Anholdelse af de i overenskomstens artikel VII, stk. 5 a, nævnte personer  \r\n\r\n kan ske, selvom de ikke sigtes for et efter dansk - henholdsvis grønlandsk -  \r\n\r\n ret strafbart forhold, når det begæres i anledning af sigtelse for et  \r\n\r\n forhold, der er strafbart i henhold til vedkommende lands (afsenderlandets)  \r\n\r\n lovgivning, og med hensyn til hvilket dette lands militære myndigheder efter  \r\n\r\n overenskomsten har adgang til at udøve jurisdiktion på dansk område. </P>  \r\n\r\n<P>Udlevering til vedkommende fremmede militære myndigheder skal i så fald  \r\n\r\n ske uden ophold og - forsåvidt anholdelsen er sket i Danmark - senest inden  \r\n\r\n 24 timer efter anholdelsen. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 4 </B> </P>  \r\n\r\n<P>Bestemmelserne i retsplejelovens §§ 168-171 og 173 samt i lov nr. 271 af  \r\n\r\n 14. juni 1951 om rettens pleje i Grønland kap. 2 §§ 13-15 om vidnepligt  \r\n\r\n finder tilsvarende anvendelse forsåvidt vidneforklaring kræves af en i medfør  \r\n\r\n af § 2 på dansk område virkende domstol. </P>  \r\n\r\n<P>De i stk. 1 nævnte loves regler om vidneindkaldelser og vidnegodtgørelse  \r\n\r\n finder tilsvarende anvendelse, men kan i fornødent omfang fraviges efter  \r\n\r\n justitsministerens - for Grønlands vedkommende efter landsdommerens -  \r\n\r\n bestemmelse. </P>  \r\n\r\n<P>I tilfælde af undladelse af at efterkomme vidnepligten i de omhandlede  \r\n\r\n tilfælde kan retsplejelovens § 189 (den grønlandske retsplejelovs kap. 2 §  \r\n\r\n 17) finde tilsvarende anvendelse, således at de der omhandlede afgørelser  \r\n\r\n træffes af underretten, hvor vidnet har hjemting. Sagen behandles som  \r\n\r\n politisag. I Grønland behandles sagen af landsdommeren. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 5 </B> </P>  \r\n\r\n<P>Den som røber eller videregiver meddelelse om hemmeligheder vedrørende  \r\n\r\n fremmede militære styrker, der befinder sig på dansk statsområde og omfattes  \r\n\r\n af overenskomsten, straffes, forsåvidt det angår forhold, hvorpå styrkernes  \r\n\r\n eller nogen af overenskomstdeltagernes sikkerhed beror, som for -overtrædelse  \r\n\r\n af borgerlig straffelov § 109. </P>  \r\n\r\n<P>Den, som forfalsker, ødelægger eller bortskaffer noget dokument eller  \r\n\r\n anden genstand, der er af sikkerhedsmæssig betydning for sådanne militære  \r\n\r\n styrker som nævnt i stk. 1 eller for nogen af overenskomstdeltagerne,  \r\n\r\n straffes som for overtrædelse af borgerlig straffelov § 110. </P>  \r\n\r\n<P>Som for overtrædelse af borgerlig straffelov § 110 a straffes den, der  \r\n\r\n foretager nogen af de der nævnte handlinger med hensyn til militære  \r\n\r\n forsvarsanlæg m.v., der tilhører eller benyttes af sådanne militære styrker  \r\n\r\n som nævnt i stk. 1, eller med hensyn til bestemmelser om sådanne styrkers  \r\n\r\n mobilisering eller andet krigsberedskab. </P>  \r\n\r\n<P>I Grønland dømmes den, der foretager handlinger af den i stk. 1 og 2  \r\n\r\n omhandlede art, som for overtrædelse af § 13, stk. 1, i kriminallov for  \r\n\r\n Grønland. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 6 </B> </P>  \r\n\r\n<P>Forsvarsministeren bemyndiges til efter forhandling med finansministeren  \r\n\r\n og med tilslutning fra folketingets finansudvalg at udbetale sådanne  \r\n\r\n erstatninger, som det påhviler den danske stat at udrede i henhold til  \r\n\r\n overenskomstens art. VIII. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 7 </B> </P>  \r\n\r\n<P>Ved kgl. anordning kan der i det omfang, som gennemførelsen af  \r\n\r\n bestemmelserne i overenskomstens artikler X og XI samt tillægsprotokollens  \r\n\r\n artikler 7 og 8, stk. 2, forudsætter, gøres undtagelse fra </P>  \r\n\r\n</DIV>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> de gældende regler om den personlige skattepligt  \r\n\r\n til staten, den fælleskommunale udligningsfond og kommunerne samt pligten til  \r\n\r\n at svare arveafgift og gaveafgift og </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> reglerne i de gældende told- og  \r\n\r\n forbrugsafgiftslove. For Færøernes vedkommende gives de fornødne regler til  \r\n\r\n gennemførelse af overenskomstens artikler X og XI samt tillægsprotokollens  \r\n\r\n artikler 7 og 8, stk. 2, af det færøske hjemmestyre. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Givet på Christiansborg slot, den 29.  \r\n\r\n april 1955. </I> </P>  \r\n\r\n</center>\r\n\r\n<center>\r\n\r\n<P CLASS=UNDERSKRIFT ALIGN=CENTER>Under Vor kongelige hånd og segl. </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER> <B>Frederik R.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/05/1955"
        },
        {
            "displayName": "Accession",
            "displayValue": "A19550014330"
        },
        {
            "displayName": "Entydig dokumentidentifikation",
            "displayValue": "CM031261"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "08/06/1999"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "143"
        },
        {
            "displayName": "År for udstedelse",
            "displayValue": "1955"
        },
        {
            "displayName": "Dato for underskrift",
            "displayValue": "29/04/1955"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}