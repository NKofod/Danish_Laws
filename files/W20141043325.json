{
    "id": 168002,
    "title": "SU – Forældres indtægtsforhold – Beregning af SU efter forældreindkomst",
    "documentTypeId": "240",
    "isSagsforlobPeriodValid": true,
    "shortName": "KEN nr 10433 af 18/11/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU – Forældres indtægtsforhold – Beregning af SU efter forældreindkomst</p>\r\n<div class=\"Resume\">\r\n   <p class=\"TekstGenerel\">Klager boede hos sin far på det tidspunkt, hvor styrelsen første gang traf afgørelse om tildeling af SU, og det var derfor faderens indkomstgrundlag, der skulle lægges til grund ved beregningen af klagerens SU.</p>\r\n</div>\r\n<p>\r\n   <span class=\"Bold\">Din klage vedrørende beregning af SU efter forældreindkomst</span>\r\n</p>\r\n<p>I mail af 22. december 2013 har du klaget over Styrelsen for Videregående Uddannelsers (herefter: styrelsen) afgørelse af 19. december 2013 om tildeling af SU for 2014 til din datter [navn] på grundlag af dine indtægtsforhold i 2012.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet stadfæster styrelsens afgørelse af 19. december 2013 om tildeling af SU for 2014 til din datter [navn] på grundlag af dine indtægtsforhold i 2012.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser</p>\r\n<p>(uddrag):</p>\r\n<p>\r\n   <span class=\"Bold\">§ 25.</span> Uddannelsessøgende på 18 og 19 år får uden for klippekortet et</p>\r\n<p>grundstipendium på 1.108 kr. om måneden. [. . . ] Grundstipendiet gives indtil</p>\r\n<p>udgangen af den måned, hvor den uddannelsessøgende fylder 20 år, og er</p>\r\n<p>uafhængigt af forældrenes indkomst.</p>\r\n<p>\r\n   <span class=\"Italic\">Stk. 2.</span> De uddannelsessøgende får tillæg til grundstipendiet, hvis forældrenes</p>\r\n<p>samlede indkomstgrundlag på grundlag af deres indkomst i det andet kalenderår forud for støtteåret ikke overstiger 273.644 kr. [. . . ]</p>\r\n<p>SU-bekendtgørelsen (dagældende bekendtgørelse nr. 1269 af 17. december 2012, nu bekendtgørelse nr. 792 af 25. juni 2014) indeholder bl.a. følgende</p>\r\n<p>bestemmelser (uddrag):</p>\r\n<p>\r\n   <span class=\"Bold\">§ 27.</span> (…)</p>\r\n<p>\r\n   <span class=\"Italic\">Stk. 2.</span> Ved beregningen af tillægget til grundstipendiet bruges indkomstgrundlaget for den af forældrene, som den uddannelsessøgende har folkeregisteradresse hos på det tidspunkt, hvor styrelsen første gang træffer afgørelse om tildeling af tillæg efter stk. 1. Har den uddannelsessøgende på dette tidspunkt ikke folkeregisteradresse hos en af forældrene, bruges indkomstgrundlaget for den af forældrene, som den uddannelsessøgende før dette tidspunkt senest har haft folkeregisteradresse hos.</p>\r\n<p>Det følger af SU-lovens § 25, at satsen for SU til uddannelsessøgende på 18 år og 19 år er afhængige af deres forældres indkomst. Den forældreindkomst, der lægges til grund for beregningen, er indkomsten i det andet kalenderår forud for støtteåret, jf. § 25, stk. 2 i SU-loven. I det konkrete tilfælde betyder det, at det er din indkomst i kalenderåret 2012, der skal lægges til grund for beregningen af [navn]s SU.</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Du og [navn] mor har forskellig folkeregisteradresse, og da [navn] bor hos dig på det tidspunkt, hvor styrelsen første gang træffer afgørelse om tildeling af tillægget, er det dit indkomstgrundlag, der skal lægges til grund ved beregningen af din datters SU, jf. SU- bekendtgørelsen § 27, stk.2.</p>\r\n<p>På baggrund af ovenstående stadfæster nævnet styrelsens afgørelse om afslag på, at lægge [navn] mors indkomstforhold til grund for beregningen af [navn] SU.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det fremgår af ansøgning om SU modtaget 5. september 2012 på [Gymnasium], at din datter [navn] søger SU fra september 2012.</p>\r\n<p>Styrelsen har ved brev af 19. december 2013 meddelt din datter afslag på, at lægge din aktuelle indkomst til grund for beregningen af din datters SU.</p>\r\n<p>Du har i e-mail af 22. december 2013, på vegne af din datter, klaget til Ankenævnet for Statens Uddannelsesstøtteordninger og bl.a. anført, at [navn] er tildelt støtte i 2014 i forhold til din indtægt for 2012. [navn] har nu bopæl hos sin mor, hvorfor I mener, at [navn] skal have støtte i henhold til sin mors indtægt.</p>\r\n<p>Styrelsen har i brev af 12. marts 2014 videresendt sagen sammen med en udtalelse til ankenævnet.</p>\r\n<p>Styrelsen har i udtalelsen af 12. marts 2014 henvist til, at de fastholder afgørelsen, om, at [navn] SU skal beregnes på baggrund af din indtægt, da hun havde bopæl hos dig i september 2012, hvor hun første gang fik tildelt SU.</p>\r\n<p>Ankenævnet har ved brev af 28. marts 2014 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/02/2015"
        },
        {
            "displayName": "Accession",
            "displayValue": "W20141043325"
        },
        {
            "displayName": "Entydig dokumentidentifikation",
            "displayValue": "CE000230"
        },
        {
            "displayName": "Dato for indlæggelse",
            "displayValue": "04/02/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10433"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "18/11/2014"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "14/005691"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}