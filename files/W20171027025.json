{
    "id": 196935,
    "title": "SU - handicaptillæg - ordblindhed",
    "documentTypeId": "240",
    "isSagsforlobPeriodValid": true,
    "shortName": "KEN nr 10270 af 20/12/2017",
    "documentHtml": "<div class=\"bjelke\">Den fulde tekst</div><p class=\"Titel2\">SU - handicaptillæg - ordblindhed</p>\r\n<div class=\"Resume\">\r\n   <p class=\"TekstGenerel\">Det følger af reglerne, at der gives et tillæg til SU til studerende i videregående uddannelse, som på grund af varig fysisk eller psykisk funktionsnedsættelse har meget betydelige begrænsninger i evnen til at påtage sig erhvervsarbejde.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Tillægget gives efter en vurdering af arten og graden af funktionsnedsættelsen, og på baggrund heraf en vurdering af funktionsnedsættelsens betydning for den studerendes evne til at påtage sig erhvervsarbejde.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Den studerende havde ansøgt om handicaptillæg på baggrund af funktionsnedsættelsen ordblindhed.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankenævnet fandt, at funktionsnedsættelsen ordblindhed ikke medførte, at den studerendes evne til at have erhvervsarbejde, der ikke kræver særlige læse-/skrivefærdigheder, var meget betydeligt begrænset.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankenævnet bemærkede, at det forhold, at funktionsnedsættelsen medfører, at den studerende bruger længere tid på studiet, end hvad ellers ville være tilfældet, ikke indgår i vurderingen.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Reglerne </span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Bekendtgørelse af lov om statens uddannelsesstøtte (SU-loven), lovbekendtgørelse nr. 1037 af 7. september 2017.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 7, stk. 3 om tildeling af handicaptillæg, når studerende i videregående uddannelse på grund af varig fysisk eller psykisk funktionsnedsættelse har meget betydelige begrænsninger i evnen til at påtage sig erhvervsarbejde.</p>\r\n<p>\r\n</p>\r\n<p>Bekendtgørelse om statens uddannelsesstøtte (SU-bekendtgørelsen), som senest er bekendtgjort ved bekendtgørelse nr. 1515 af 13. december 2017.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 32, stk. 1, om, at handicaptillæg gives på baggrund af en vurdering af arten og graden af funktionsnedsættelsen, og på baggrund heraf en vurdering af funktionsnedsættelsens betydning for den studerendes evne til at påtage sig erhvervsarbejde.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>\r\n</p>\r\n<p>Den studerende søgte om handicaptillæg som følge af funktionsnedsættelsen ordblindhed. Den studerende oplyste, at han er meget ordblind og derfor har brug for ekstra tid både til at læse pensum, men også til skriftlige opgaver, hvorfor han ikke mente at have mulighed for at have erhvervsarbejde ved siden af studiet.</p>\r\n<p>\r\n</p>\r\n<p>Styrelsen for Institutioner og Uddannelsesstøtte gav afslag på ansøgningen.</p>\r\n<p>\r\n</p>\r\n<p>Styrelsen vurderede, at den studerende ville kunne påtage sig et erhvervsarbejde, som ikke krævede særlige læse-/skrivefærdigheder, i mindre omfang ved siden af sit studie.</p>\r\n<p>\r\n</p>\r\n<p>Den studerende klagede over afslaget og anførte, at selvom det var korrekt, at hans funktionsnedsættelse ikke medfører en nedsættelse af hans erhvervsevne, så medfører funktionsnedsættelsen en sådan forringelse af hans studieevne, at han ikke ville kunne gennemføre sit studie, hvis han havde arbejde ved siden af.</p>\r\n<p>\r\n</p>\r\n<p>Styrelsen genvurderede og fastholdt afgørelsen med den oprindelige begrundelse for afslag.</p>\r\n<p>\r\n</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n</p>\r\n<p>Ankenævnet for Statens Uddannelsesstøtteordninger fandt, at den studerende ikke havde ret til handicaptillæg.</p>\r\n<p>\r\n</p>\r\n<p>Ankenævnet stadfæstede således styrelsens afgørelse.</p>\r\n<p>\r\n</p>\r\n<p>\r\n   <span class=\"Bold Italic\">Begrundelse for afgørelsen:</span>\r\n</p>\r\n<p>\r\n</p>\r\n<p style=\"text-align: justify;\">\r\n   <span class=\"Italic\">”Vi vurderer, at du ikke opfylder betingelserne for at være berettiget til handicaptillæg.</span>\r\n</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold Italic\">Varighed</span>\r\n</p>\r\n<p style=\"text-align: justify;\">\r\n   <span class=\"Italic\">Vi har lagt til grund, at du har en varig funktionsnedsættelse i form af ordblindhed.</span>\r\n</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold Italic\">Erhvervsevne</span>\r\n</p>\r\n<p style=\"text-align: justify;\">\r\n   <span class=\"Italic\">Vi anerkender således, at du har en funktionsnedsættelse.</span> <span class=\"Italic\">Vi finder dog ud fra oplysninger om arten og graden af denne ikke grundlag for at antage, at du ikke skulle være i stand til at varetage erhvervsarbejde, der ikke kræver særlige læse-/skrivefærdigheder.</span></p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Italic\">Vi vurderer derfor, at din funktionsnedsættelse ikke medfører, at din evne til at have erhvervsarbejde er meget betydeligt begrænset.</span>\r\n</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Italic\">Vi har lagt vægt på, at du i forbindelse med din ansøgning af 13. februar 2016 har oplyst, at du har haft erhvervsarbejde 5 timer om ugen i perioden fra januar 2013 til februar 2016.</span> <span class=\"Italic\">Vi finder, at dette ikke tyder på, at din evne til at have erhvervsarbejde er meget betydeligt begrænset.</span></p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Italic\">Vi bemærker, at en ansøgning om handicaptillæg vurderes på bagrund af arten og graden af ansøgers funktionsnedsættelse og funktionsnedsættelsens betydning for ansøgers evne til at påtage sig erhvervsarbejde.</span> <span class=\"Italic\">Det betyder, at økonomiske forhold samt det faktum, at du som en følge af din funktionsnedsættelse, bruger længere tid på dit studie, ikke indgår i vurderingen.</span></p>\r\n<p style=\"text-align: justify;\">\r\n</p>\r\n<p>\r\n   <span class=\"Italic\">Efter reglerne er det en betingelse for at være berettiget til handicaptillæg, at den studerende har en varig fysisk eller psykisk funktionsnedsættelse, som medfører meget betydelige begrænsninger i evnen til at påtage sig erhvervsarbejde.</span> <span class=\"Italic\">Herved forstås, at det stort set ikke vil være muligt for den studerende at påtage sig et erhvervsarbejde i nævneværdigt omfang.</span> <span class=\"Italic\">”</span></p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2017"
        },
        {
            "displayName": "Accession",
            "displayValue": "W20171027025"
        },
        {
            "displayName": "Entydig dokumentidentifikation",
            "displayValue": "CR000615"
        },
        {
            "displayName": "Dato for indlæggelse",
            "displayValue": "21/12/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10270"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "20/12/2017"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "2016-6330-43501"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}