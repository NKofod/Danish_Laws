{
    "id": 112744,
    "title": "1985 LSF 161   FORSLAG TIL LOV OM ETABLERING AF EN FÆRGEFART TIL OVERFØRSEL AF GODS   MELLEM KØBENHAVNS FRIHAVN OG HELSINGBORG ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 161",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 161 </P>  \r\n\r\n<P></P>  \r\n\r\n<P>Forslag til Lov om etablering af en færgefart til overførsel af gods  \r\n\r\n mellem Københavns frihavn og Helsingborg </P>  \r\n\r\n<P></P>  \r\n\r\n<P>Fremsat af ministeren for offentlige arbejder Lov nr 199 af 09/04/1986  \r\n\r\n (199 19860 </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Med det formål at etablere en færgefart til overførsel af gods </P>  \r\n\r\n<P>mellem Københavns frihavn og Helsingborg som led i et nyt </P>  \r\n\r\n<P>godsforbindelsessystem, DanLink, med jernbane gennem det østlige </P>  \r\n\r\n<P>Danmark bemyndiges ministeren for offentlige arbejder til </P>  \r\n\r\n<P>1) at ombygge de eksisterende jernbanefærgelejer i Københavns frihavn </P>  \r\n\r\n<P>med henblik på at skabe mulighed for anløb af større færgetyper, </P>  \r\n\r\n<P>2) at afholde udgifterne til i nødvendigt omfang at udføre </P>  \r\n\r\n<P>støjbeskyttelse ved afskærmning eller vinduesisolering langs </P>  \r\n\r\n<P>godsbanen Københavns frihavn-Ryparken-Vigerslev på strækningen fra </P>  \r\n\r\n<P>dennes krydsning med S-banesporene ved Vordingborggade til </P>  \r\n\r\n<P>Ryparken og </P>  \r\n\r\n<P>3) at indgå overenskomst med Københavns kommune om anlægs- og </P>  \r\n\r\n<P>driftsmæssige løsninger på de vejtrafikale problemer, der kan være </P>  \r\n\r\n<P>en følge af godsforbindelsens etablering. </P>  \r\n\r\n<P>§ 2. Ministeren for offentlige arbejder kan, om fornødent ved </P>  \r\n\r\n<P>ekspropriation, erhverve fast ejendom m.m., der er nødvendig til </P>  \r\n\r\n<P>gennemførelse af § 1, nr. 1. </P>  \r\n\r\n<P>§ 3. Statens udgifter ved denne lov afholdes på de årlige finanslove. </P>  \r\n\r\n<P>§ 4. De i § 1, nr. 1 og 2 nævnte arbejder kan iværksættes straks </P>  \r\n\r\n<P>efter lovens ikrafttræden. </P>  \r\n\r\n<P>§ 5. Loven træder i kraft dagen efter bekendtgørelse i Lovtidende. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Overførslen af jernbanegods mellem Danmark og Sverige sker i dag for </P>  \r\n\r\n<P>langt den største dels vedkommende på Helsingør-Helsingborg </P>  \r\n\r\n<P>ruten. En mindre del af godset overføres på den rene godsrute </P>  \r\n\r\n<P>mellem Københavns frihavn og Malmø. </P>  \r\n\r\n<P>Den nuværende overførsel via Helsingør-Helsingborg udgør både </P>  \r\n\r\n<P>kvalitets- og kapacitetsmæssigt en afgørende begrænsning for </P>  \r\n\r\n<P>jernbanens konkurrenceevne. Overfarten mellem frihavnen og Malmø </P>  \r\n\r\n<P>lader sig som følge af jernbaneforholdene på svensk side ikke </P>  \r\n\r\n<P>udbygge. </P>  \r\n\r\n<P>Ikke mindst disse forhold var afgørende for, at der den 5. april 1984 </P>  \r\n\r\n<P>mellem de danske, svenske og vesttyske statsbaner er indgået </P>  \r\n\r\n<P>overenskomst om forbedring af jernbanegodstransporten såvel mellem </P>  \r\n\r\n<P>den skandinaviske halvø og Danmark som mellem Skandinavien og </P>  \r\n\r\n<P>Kontinentet, den såkaldte DanLink. </P>  \r\n\r\n<P>Overenskomsten indebærer bl.a. </P>  \r\n\r\n<P>- at der skal indsættes to nye, store godsfærger en dansk og en </P>  \r\n\r\n<P>svensk mellem Helsingborg og frihavnen </P>  \r\n\r\n<P>- at der skal bygges et nyt færgeleje m.v. i Helsingborg </P>  \r\n\r\n<P>- at DSBs færgeleje i frihavnen skal ombygges </P>  \r\n\r\n<P>- at der skal bygges et nyt bilfærgeleje i Rødby for at aflaste de </P>  \r\n\r\n<P>kombinerede jernbane- og bilfærger </P>  \r\n\r\n<P>- at Deutsche Bundesbahn, DB, indsætter en ny kombifærge i stedet for </P>  \r\n\r\n<P>den utidssvarende Theodor Heuss </P>  \r\n\r\n<P>- at det jernbanegods, som hidtil er transporteret via </P>  \r\n\r\n<P>Helsingør-Helsingborg overfarten og via Malmø-Københavns frihavn </P>  \r\n\r\n<P>overfarten, nu sejles via Helsingborg-frihavnen </P>  \r\n\r\n<P>- at DanLink skal kunne ibrugtages 1. juni 1986. </P>  \r\n\r\n<P>Oprettelsen af godsfærgeruten mellem Helsingborg og frihavnen </P>  \r\n\r\n<P>indebærer et systemskifte. Hidtil har næsten samtlige godsvogne </P>  \r\n\r\n<P>mellem Danmark og Sverige skullet overføres på </P>  \r\n\r\n<P>Helsingør-Helsingborg overfartens små enkeltsporede færger, som </P>  \r\n\r\n<P>højst kan tage 5-6 godsvogne ad gangen. Et enkelt godstog, på </P>  \r\n\r\n<P>sædvanligvis lidt over 40 vogne, skal således skilles ad i 7-8 </P>  \r\n\r\n<P>dele, fragtes over ved hjælp af lige så mange færgeafgange for </P>  \r\n\r\n<P>derefter atter at blive samlet på den anden side af sundet. </P>  \r\n\r\n<P>Ved åbningen af den nye godsrute vil der blive indsat en svensk og en </P>  \r\n\r\n<P>dansk 5-sporet godsfærge, som hver vil kunne overføre et helt </P>  \r\n\r\n<P>godstog ad gangen. </P>  \r\n\r\n<P>Omlægningen af godstrafikken fra </P>  \r\n\r\n<P>Helsingborg-Helsingør-Ryparken-Vigerslev til </P>  \r\n\r\n<P>Helsingborg-Københavns frihavn-Ryparken-Vigerslev indebærer en </P>  \r\n\r\n<P>sådan kvalitets- og kapacitetsmæssig forbedring af </P>  \r\n\r\n<P>jernbanegodsoverførslen mellem Danmark og Sverige, at der må </P>  \r\n\r\n<P>forventes en forøgelse både i godstrafikken mellem Danmark og det </P>  \r\n\r\n<P>øvrige Norden og mellem dette og Kontinentet. </P>  \r\n\r\n<P>Omfanget af godstrafik på strækningerne frihavnen-Ryparken og </P>  \r\n\r\n<P>Ryparken-Vigerslev, se kortbilag 1, har varieret såvel over årene </P>  \r\n\r\n<P>som over månederne i det enkelte år. </P>  \r\n\r\n<P>På strækningen frihavnen-Ryparken ventes i gennemsnit mere end en </P>  \r\n\r\n<P>fordobling af togantallet fra ca. 19 tog pr. døgn til omkring 43 </P>  \r\n\r\n<P>tog pr. døgn. Disse trafikmængder skal ses i sammenhæng med, at </P>  \r\n\r\n<P>der på DSBs hovedstrækninger, kører op til ca. 1.000 tog pr. </P>  \r\n\r\n<P>døgn. På godsbanestrækningen frihavnen-Ryparken ligger iøvrigt kun </P>  \r\n\r\n<P>ganske få beboelsesejendomme tæt ved jernbanen, der på en </P>  \r\n\r\n<P>betydelig del af strækningen passerer gennem erhvervsområder. I </P>  \r\n\r\n<P>sommeren 1985 blev der på strækningen Ryparken-Vigerslev optalt </P>  \r\n\r\n<P>48 gods- og materieltog pr. døgn, mens der på den repræsentative </P>  \r\n\r\n<P>vinterdag i 1985, som danner grundlag for de vurderinger af </P>  \r\n\r\n<P>støjkonsekvenserne, der skal foretages, er optalt 39 tog foruden </P>  \r\n\r\n<P>S-tog. I forhold til sidstnævnte niveau forventes en gennemsnitlig </P>  \r\n\r\n<P>vækst i togantallet på ca. 15 pct. </P>  \r\n\r\n<P>Etableringen af DanLink forventes umiddelbart at udløse en 20 </P>  \r\n\r\n<P>procents forøgelse af de mellem Danmark og Sverige overførte </P>  \r\n\r\n<P>godsmængder. I 1990 påregnes godsmængden øget til 40 pct. over </P>  \r\n\r\n<P>niveauet i 1984. Denne vækst udløser ikke en tilsvarende vækst i </P>  \r\n\r\n<P>antallet af transporterede godsvogne, idet de nye godsmængder, der </P>  \r\n\r\n<P>i relation til DanLink er aktuelle, typisk er tungt massegods. Der </P>  \r\n\r\n<P>forventes således ved forbindelsens åbning en 15 procents vækst i </P>  \r\n\r\n<P>vognantallet voksende til ca. 30 pct. i 1990. </P>  \r\n\r\n<P>Det samlede DanLink projekt forventes at skabe et indtægtsgivende og </P>  \r\n\r\n<P>konkurrencedygtigt alternativ til den transittrafik, der i dag går </P>  \r\n\r\n<P>på lastbil gennem Danmark, men ikke giver indtægter, der står mål </P>  \r\n\r\n<P>med de hermed forbundne omkostninger og ulemper. </P>  \r\n\r\n<P>DanLink spiller en meget væsentlig rolle i det nordiske transportnet. </P>  \r\n\r\n<P>DanLink indgår i den af Nordisk Råd på sessionen i 1985 vedtagne </P>  \r\n\r\n<P>handlingsplan for økonomisk udvikling og fuld beskæftigelse. </P>  \r\n\r\n<P>Med DanLink forventes der omkring 1990 årlige valutaindtægter på </P>  \r\n\r\n<P>godstransporten på ca. 200 mill. kr., hvilket er ca. 70 mill. kr. </P>  \r\n\r\n<P>mere end dagens niveau. Såfremt DanLink ikke etableres, må det </P>  \r\n\r\n<P>påregnes, at der fra Sverige vil blive etableret en godsrute </P>  \r\n\r\n<P>direkte til Vesttyskland, og DSB må på den baggrund regne med </P>  \r\n\r\n<P>faldende godsindtægter, og en væsentlig reduktion af </P>  \r\n\r\n<P>beskæftigelsen ved den internationale godstrafik. </P>  \r\n\r\n<P>Flytningen af jernbanegodsoverførslen fra Helsingør til Københavns </P>  \r\n\r\n<P>frihavn medfører en reduktion i beskæftigelsen i Helsingør på ca. </P>  \r\n\r\n<P>110 heltidsbeskæftigede, hvilket dog mere end opvejes af </P>  \r\n\r\n<P>merbeskæftigelsen i frihavnen som udgør ca. 60 heltidsbeskæftigede </P>  \r\n\r\n<P>samt i Rødby, hvor der bliver tale om ca. 85 ekstra </P>  \r\n\r\n<P>heltidsbeskæftigede. Den samlede merbeskæftigelse forventes </P>  \r\n\r\n<P>således at udgøre ca. 35 heltidsbeskæftigede. </P>  \r\n\r\n<P>Foruden de her nævnte aspekter har DanLink også mere lokalt prægede </P>  \r\n\r\n<P>konsekvenser. I København vil DanLink således bidrage til </P>  \r\n\r\n<P>aktivitet og indtægter i Københavns havn, som Københavns </P>  \r\n\r\n<P>havnevæsen har lagt stor vægt på. </P>  \r\n\r\n<P>I Helsingør vil den noget trængte trafikafvikling i og omkring </P>  \r\n\r\n<P>havneområdet blive aflastet, og Helsingør vil som også beboerne </P>  \r\n\r\n<P>langs Kystbanen - få glæde af en miljømæssig aflastning i </P>  \r\n\r\n<P>forbindelse med godstrafikkens omlægning. </P>  \r\n\r\n<P>I Københavns og Frederiksberg kommuner kan der imidlertid blive tale </P>  \r\n\r\n<P>om lokale problemer med støj som følge dels af ruteomlægningen, </P>  \r\n\r\n<P>dels af den forventede vækst i mængden af gods. De skridt, der vil </P>  \r\n\r\n<P>blive taget for at imødegå gener af denne art, omtales nedenfor. </P>  \r\n\r\n<P>Aktuelt er situationen den, at de investeringer, der skal foretages </P>  \r\n\r\n<P>på svensk og tysk side, afholdes planmæssigt. </P>  \r\n\r\n<P>Statens Jaernvaegar, SJ, har således i foråret bestilt en ny </P>  \r\n\r\n<P>godsfærge, som er under bygning på et norsk værft. Prisen er </P>  \r\n\r\n<P>omkring 200 mill. svenske kroner. Samtidig er Helsingborg havn i </P>  \r\n\r\n<P>fuld gang med anlægsarbejder, som bl.a. omfatter det nødvendige </P>  \r\n\r\n<P>færgeleje. Der skal ialt i Helsingborg by investeres omkring 600 </P>  \r\n\r\n<P>mill. svenske kroner, hvoraf havneinvesteringen udgør ca. 120 </P>  \r\n\r\n<P>mill. svenske kroner i prisniveau 1/ 1 1984. Alt tyder på, at både </P>  \r\n\r\n<P>færgen og færgelejet vil være klar til brug den 1. juni 1986. </P>  \r\n\r\n<P>Den nye tyske færge til godt 100 mill. DM vil være klar til </P>  \r\n\r\n<P>indsættelse den 1. juni 1986, men vil dog i modsætning til de </P>  \r\n\r\n<P>svenske investeringer kunne nyttiggøres fra denne dato uafhængigt </P>  \r\n\r\n<P>af færgelejet i frihavnen. </P>  \r\n\r\n<P>På dansk side har finansudvalget den 25. juni 1985 tiltrådt, at DSB </P>  \r\n\r\n<P>kan trække 150 mill. kr. på investeringspuljen - fordelt med 75 </P>  \r\n\r\n<P>mill. kr. i 1985 og 75 mill. kr. i 1986 - til finansiering af den </P>  \r\n\r\n<P>danske færge til indsættelse mellem Københavns frihavn og </P>  \r\n\r\n<P>Helsingborg. </P>  \r\n\r\n<P>DSB har i overensstemmelse hermed indkøbt en brugt svensk færge, </P>  \r\n\r\n<P>Scandic Wasa, som vil blive ombygget på dansk værft. Bemyndigelse </P>  \r\n\r\n<P>til afholdelse af udgifterne hertil vil blive søgt ved aktstykke </P>  \r\n\r\n<P>til folketingets finansudvalg. </P>  \r\n\r\n<P>DSB har endvidere i 1985 anlagt og ibrugtaget et nyt bilfærgeleje i </P>  \r\n\r\n<P>Rødby, som aflaster de kombinerede lejer for færger, der både </P>  \r\n\r\n<P>medfører tog og biler. </P>  \r\n\r\n<P>Anlægsarbejderne i forbindelse med færgelejeombygningen i frihavnen, </P>  \r\n\r\n<P>hvortil der på finansloven for 1986 er afsat midler, har </P>  \r\n\r\n<P>imidlertid ikke kunnet igangsættes. Dette beror på, at der ikke </P>  \r\n\r\n<P>foreligger nogen endelig vedtaget lokalplan fra Københavns </P>  \r\n\r\n<P>kommune, og er samtidig baggrunden for fremsættelsen af dette </P>  \r\n\r\n<P>lovforslag. </P>  \r\n\r\n<P>Københavns kommune har efter ønske fra DSB igangsat </P>  \r\n\r\n<P>lokalplanprocedure for frihavnsterminalen. Et forslag til </P>  \r\n\r\n<P>lokalplan blev vedtaget i borgerrepræsentationen den 27. juni 1985 </P>  \r\n\r\n<P>og sendt til offentlig høring den 30. juli 1985. Fristen for </P>  \r\n\r\n<P>indsigelser var i første omgang fastsat til den 31. oktober 1985, </P>  \r\n\r\n<P>men blev på udløbsdatoen forlænget med to måneder til den 31. </P>  \r\n\r\n<P>december 1985. </P>  \r\n\r\n<P>Formelt kunne en endelig vedtagelse af lokalplanforslaget ske </P>  \r\n\r\n<P>umiddelbart efter den 1. februar 1986. Intet tyder imidlertid på, </P>  \r\n\r\n<P>at dette vil ske, ligesom der ikke er tegn på, at der vil kunne </P>  \r\n\r\n<P>opnås endelig overensstemmelse mellem Københavns kommune og staten </P>  \r\n\r\n<P>om de vilkår vedrørende støjbeskyttelse og andre forhold udenfor </P>  \r\n\r\n<P>lokalplanområdet, som den endelige vedtagelse af </P>  \r\n\r\n<P>lokalplanforslaget gøres betinget af. </P>  \r\n\r\n<P>Der har været ført løbende forhandlinger med Københavns kommune om </P>  \r\n\r\n<P>disse forhold, og det har været ministeriet for offentlige </P>  \r\n\r\n<P>arbejders opfattelse, at en beslutning om hvilke konkrete </P>  \r\n\r\n<P>støjbeskyttelsesforanstaltninger, der skal iværksættes, måtte </P>  \r\n\r\n<P>afvente den støjundersøgelse, som er igangsat, jfr. nedenfor, og </P>  \r\n\r\n<P>at beslutningen burde tages af miljøstyrelsen som uvildig </P>  \r\n\r\n<P>sagkyndig myndighed. </P>  \r\n\r\n<P>Spørgsmålet om støjproblematikkens behandling i relation til </P>  \r\n\r\n<P>strækningen mellem godsbanens krydsning med S-banesporene ved </P>  \r\n\r\n<P>Vordingborggade og underføringen ved Valby Langgade har været </P>  \r\n\r\n<P>overvejet af miljøministeriet og DSB med følgende resultat: </P>  \r\n\r\n<P>DSB vil bestræbe sig på at begrænse støjemissionen gennem indsættelse </P>  \r\n\r\n<P>af støjsvage lokomotiver, ved yderligere dæmpning af disse, samt </P>  \r\n\r\n<P>ved hastighedsbegrænsning. </P>  \r\n\r\n<P>Med det formål at belyse muligheden herfor er der ved </P>  \r\n\r\n<P>konsulentbistand igangsat en analyse af støjpåvirkningen langs </P>  \r\n\r\n<P>hele strækningen, ligesom mulighederne for støjdæmpning af </P>  \r\n\r\n<P>lokomotiverne undersøges. </P>  \r\n\r\n<P>Før disse undersøgelser er tilendebragt, kan det ikke afgøres, om der </P>  \r\n\r\n<P>på denne strækning sker en sådan merbelastning i støjmæssig </P>  \r\n\r\n<P>henseende af naboejendommene, at støjisolering af denne grund er </P>  \r\n\r\n<P>påkrævet. Undersøgelserne vil være tilendebragt inden udgangen af </P>  \r\n\r\n<P>februar 1986, og på grundlag af disse vil omfanget af den </P>  \r\n\r\n<P>nødvendige støjbeskyttelse kunne vurderes. </P>  \r\n\r\n<P>Miljøstyrelsen foretager på baggrund af disse undersøgelser, men </P>  \r\n\r\n<P>inden godsrutens start, en vurdering af den forventede ændring i </P>  \r\n\r\n<P>støjpåvirkningen. Såfremt der på som følge af DanLink trafikken </P>  \r\n\r\n<P>sker en stigning i støjpåvirkningen på mindst 1 dB(A) (A-vægtet </P>  \r\n\r\n<P>decibel) fra et døgnniveau på mindst 60 dB(A) forpligter DSB sig </P>  \r\n\r\n<P>til at betale udførelse af en afskærmning eller vinduesisolering </P>  \r\n\r\n<P>af de berørte boliger. </P>  \r\n\r\n<P>Dette krav er identisk med det af Københavns kommune ønskede for så </P>  \r\n\r\n<P>vidt angår støjforøgelse som følge af DanLink. DSB vil endvidere </P>  \r\n\r\n<P>foranstalte tilsvarende støjbeskyttelse for beboelsesejendomme, </P>  \r\n\r\n<P>som vil blive udsat for støjniveau, der på døgnbasis overstiger 65 </P>  \r\n\r\n<P>dB(A) og støjspidsværdier på mere end 90 dB(A). Dette tilsagn </P>  \r\n\r\n<P>gælder uanset om DanLink medfører en forøgelse af støjen. </P>  \r\n\r\n<P>Alt tyder på, at ovenfor anførte tilsagn vil udløse støjbeskyttelse </P>  \r\n\r\n<P>for bl.a. fire opgange i Østbanegade og et antal ejendomme nær </P>  \r\n\r\n<P>højbanen ved Nørrebro station. </P>  \r\n\r\n<P>DSB vil overfor miljøstyrelsen dokumentere den nuværende </P>  \r\n\r\n<P>støjbelastning ved målinger og beregninger. Registreringen vil </P>  \r\n\r\n<P>omfatte støjniveauet på døgnbasis samt maksimalniveauet og </P>  \r\n\r\n<P>antallet af støjspidser fordelt på dag-, aften- og natperioden. </P>  \r\n\r\n<P>Målinger og beregninger gennemføres af to konsulentfirmaer og skal </P>  \r\n\r\n<P>godkendes af miljøstyrelsen. Når antallet af godsvogne i en måned </P>  \r\n\r\n<P>er steget med de forventede 20 pct. i forhold til den tilsvarende </P>  \r\n\r\n<P>måned i 1985, gentager DSB de førnævnte målinger og beregninger. </P>  \r\n\r\n<P>Dette skal dog ske senest i november 1987. Skulle det gennem </P>  \r\n\r\n<P>målingerne mod forventning vise sig, at andre boliger er blevet </P>  \r\n\r\n<P>udsat for væsentligt forøget støjpåvirkning, forpligter DSB sig </P>  \r\n\r\n<P>til også at afhjælpe denne. </P>  \r\n\r\n<P>Når der ikke ved lovforslaget søges om bemyndigelse til at afholde </P>  \r\n\r\n<P>udgifter til eventuelt nødvendig støjbeskyttelse på strækningen </P>  \r\n\r\n<P>fra Ryparken til Valby Langgade skyldes det, at ændringen i </P>  \r\n\r\n<P>trafikomfanget her er væsentligt mindre, og at sådanne udgifter </P>  \r\n\r\n<P>derfor i givet fald vil blive dækket af en generel støjpulje, </P>  \r\n\r\n<P>hvortil bevilling vil blive søgt opnået ved aktstykke til </P>  \r\n\r\n<P>folketingets finansudvalg. </P>  \r\n\r\n<P>Ved denne puljeordning foreslås der i 1986 afsat 1 pct. af DSBs </P>  \r\n\r\n<P>budgetterede anlægsudgifter eksklusive færger og skibe til ekstern </P>  \r\n\r\n<P>miljøbeskyttelse. Tilsvarende beløb vil blive søgt på de kommende </P>  \r\n\r\n<P>års finanslove. Midlernes anvendelse vil blive prioriteret af </P>  \r\n\r\n<P>miljøstyrelsen i samarbejde med DSB, med henblik på at opnå </P>  \r\n\r\n<P>størst mulig nytteeffekt. I denne forbindelse vil der blive taget </P>  \r\n\r\n<P>udgangspunkt dels i den absolutte størrelse af støjbelastningen i </P>  \r\n\r\n<P>støjfølsomme områder, dels til de springvise ændringer i denne </P>  \r\n\r\n<P>belastning, som indtræffer som følge af driftsomlægninger m.v. </P>  \r\n\r\n<P>Eventuelle nødvendige støjbeskyttelsesforanstaltninger på </P>  \r\n\r\n<P>strækningen fra Ryparken til Valby Langgade vil i de første år </P>  \r\n\r\n<P>have første prioritet ved fordelingen af puljemidlerne. De nærmere </P>  \r\n\r\n<P>regler for fordeling af puljemidlerne vil fremgå af det påtænkte </P>  \r\n\r\n<P>aktstykke. </P>  \r\n\r\n<P>Puljemidlerne skal anvendes til afhjælpning af støjproblemer langs </P>  \r\n\r\n<P>eksisterende jernbanestrækninger. Disse støjproblemer kan ikke i </P>  \r\n\r\n<P>dag afhjælpes med udgangspunkt i miljøbeskyttelseslovgivningen, </P>  \r\n\r\n<P>men miljøministeriet og DSB er enige om, at den i aktstykket </P>  \r\n\r\n<P>omtalte puljeordning ville være hensigtsmæssig som middel til at </P>  \r\n\r\n<P>angribe jernbanestøjproblemerne med størst mulig nytteeffekt. </P>  \r\n\r\n<P>DSB vil endvidere bl.a. ved anlægsmæssige foranstaltninger søge at </P>  \r\n\r\n<P>modvirke, at der sker en stigning i antallet af overskridelser af </P>  \r\n\r\n<P>miljøstyrelsens vejledende grænseværdi for vibrationer. </P>  \r\n\r\n<P>Bortset fra miljøproblematikken har Københavns kommune som </P>  \r\n\r\n<P>problemkreds fremhævet konflikterne mellem vej- og </P>  \r\n\r\n<P>jernbanetrafikken. Forholdet er det, at de eksisterende </P>  \r\n\r\n<P>jernbanespor mellem frihavnen og Ryparken krydser flere veje i </P>  \r\n\r\n<P>niveau. Det drejer sig om Vordingborggade og Århusgade, der indgår </P>  \r\n\r\n<P>i Ring II, og Gittervej, som ligger på frihavnens område, og kun </P>  \r\n\r\n<P>bærer en ringe trafik, se kortbilag 2. </P>  \r\n\r\n<P>I såvel regionplanen for hovedstadsområdet som Københavns kommunes </P>  \r\n\r\n<P>forslag til kommuneplan, er Ring II forudsat forlagt til </P>  \r\n\r\n<P>Gittervejs trace. Når dette sker, udgør niveauskæringen af </P>  \r\n\r\n<P>Vordingborggade og Århusgade ikke længere et problem, men til </P>  \r\n\r\n<P>gengæld aktualiseres herved en niveaufri skæring mellem jernbanen </P>  \r\n\r\n<P>og Gittervej. Omkring løsningen af disse spørgsmål skal der i </P>  \r\n\r\n<P>henhold til forslagets § 1, nr. 3, indgås aftale mellem Københavns </P>  \r\n\r\n<P>kommune og ministeren for offentlige arbejder. Aftalen bør </P>  \r\n\r\n<P>iagttage det forhold, at godsfærgeruten vil skulle nedlægges, </P>  \r\n\r\n<P>såfremt det besluttes at etablere en fast jernbaneforbindelse </P>  \r\n\r\n<P>mellem Helsingør og Helsingborg, således som omtalt i den </P>  \r\n\r\n<P>betænkning, der i sommeren 1984 blev afgivet af et dansk-svensk </P>  \r\n\r\n<P>embedsmandsudvalg vedrørende Øresundsforbindelserne. Det nærmere </P>  \r\n\r\n<P>indhold, der må forventes at indgå i en sådan aftale, er beskrevet </P>  \r\n\r\n<P>i bemærkningerne til § 1 nr. 3. </P>  \r\n\r\n<P>Ved lovforslaget muliggøres det umiddelbart at iværksætte </P>  \r\n\r\n<P>anlægsarbejderne uden at afvente vedtagelsen af en lokalplan og en </P>  \r\n\r\n<P>eventuel tilladelse efter lov om by- og landzoner. Som omtalt, har </P>  \r\n\r\n<P>der allerede fundet en 5 måneder lang offentlig høring sted over </P>  \r\n\r\n<P>det af Københavns kommune udsendte forslag til lokalplan, der </P>  \r\n\r\n<P>vedrører netop de anlæg, som dette lovforslag sigter på at skaffe </P>  \r\n\r\n<P>bemyndigelse til at udføre. Ministeriet for offentlige arbejder </P>  \r\n\r\n<P>vil rekvirere de indkomne høringssvar i Københavns kommune, og </P>  \r\n\r\n<P>disse vil indgå i grundlaget for miljøstyrelsens beslutning om </P>  \r\n\r\n<P>eventuelle støjdæmpende foranstaltninger udover det i forslagets § </P>  \r\n\r\n<P>1, nr. 2, forudsatte, og i grundlaget for ministeren for </P>  \r\n\r\n<P>offentlige arbejders forhandlinger med Københavns kommune jfr. </P>  \r\n\r\n<P>forslagets § 1, nr. 3. </P>  \r\n\r\n<P>Statens udgifter ved forslaget skønnes at ville andrage ca. 25 mill. </P>  \r\n\r\n<P>kr. til statens andel af arbejderne i frihavnen. På finansloven </P>  \r\n\r\n<P>for 1986 er som ovenfor anført afsat midler til disse formål. Dog </P>  \r\n\r\n<P>vil merudgifter til støjbeskyttelse m.v. skulle tilvejebringes ved </P>  \r\n\r\n<P>omdisponering. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1, nr. 1 </P>  \r\n\r\n<P>Der henvises til vedlagte kortbilag 2, der viser de anlæg, som skal </P>  \r\n\r\n<P>udføres. Der vil til etableringen af anlæggene i Københavns </P>  \r\n\r\n<P>frihavn medgå ca. 6 måneder fra lovens ikrafttræden. </P>  \r\n\r\n<P>Udgifterne i 1986 til de under nr. 1 anførte anlæg anslås til ialt </P>  \r\n\r\n<P>ca. 102 mill. kr. i prisniveau 1/ 1 1985. Heraf udgør den andel, </P>  \r\n\r\n<P>som finansieres af Københavns frihavn, 77 mill. kr. og DSBs andel </P>  \r\n\r\n<P>25 mill. kr. </P>  \r\n\r\n<P>Til § 1, nr. 2 </P>  \r\n\r\n<P>Der henvises til de almindelige bemærkninger. </P>  \r\n\r\n<P>Til § 1, nr. 3 </P>  \r\n\r\n<P>Ministeren for offentlige arbejder er indstillet på at indgå aftale </P>  \r\n\r\n<P>med Københavns kommune på nedenstående vilkår, som har været </P>  \r\n\r\n<P>drøftet med miljøministeriet, og hvorom der er enighed. </P>  \r\n\r\n<P>Af hensyn til den trafikale situation i og omkring frihavnen er det </P>  \r\n\r\n<P>en forudsætning, at godsfærgeruten alene betjener skinnebåren </P>  \r\n\r\n<P>trafik, og at eventuelle løstrailere alene transporteres til og </P>  \r\n\r\n<P>fra frihavnen på jernbanevogne, bortset fra eventuel trafik </P>  \r\n\r\n<P>internt i Nordhavnsområdet. </P>  \r\n\r\n<P>Af hensyn til vejtrafikafviklingen på Ring II forudsættes det, at </P>  \r\n\r\n<P>godsbanesporets skæring med Ring II ved Århusgade og </P>  \r\n\r\n<P>Vordingborggade holdes uhindret åben for vejtrafikken i </P>  \r\n\r\n<P>morgenmyldretiden mellem 8.00 og 9.00 og i eftermiddagsmyldretiden </P>  \r\n\r\n<P>mellem 16.00 og 17.30, dog bortset fra en enkelt nedlukning i </P>  \r\n\r\n<P>tidsrummet 16.00-17.30. </P>  \r\n\r\n<P>Med henblik på at sikre en etablering af Gittervej, som er forudsat i </P>  \r\n\r\n<P>udkastet til et kommuneplanforslag for København, og som er </P>  \r\n\r\n<P>medtaget i Regionplantillæg 85 med en forudsat påbegyndelse i </P>  \r\n\r\n<P>tidsrummet 1990-97, er DSB under forudsætning af de bevilgende </P>  \r\n\r\n<P>myndigheders godkendelse indforstået med at betale </P>  \r\n\r\n<P>ekstraudgifterne til projektering og anlæg af en overførsel af </P>  \r\n\r\n<P>Gittervej over DSBs rangersporanlæg ved færgeterminalen. DSB er </P>  \r\n\r\n<P>ligeledes under samme forudsætning indforstået med at afholde </P>  \r\n\r\n<P>udgifterne ved de heraf fornødne ændringer af broen over Folke </P>  \r\n\r\n<P>Bernadottes Alle med henblik på opretholdelse af en forbindelse </P>  \r\n\r\n<P>for cykel- og gangtrafik. </P>  \r\n\r\n<P>Tilsagnet om at påtage sig de omtalte udgifter træder i kraft, </P>  \r\n\r\n<P>såfremt Københavns kommune efter 1992 måtte beslutte at etablere </P>  \r\n\r\n<P>Ring II i Gittervejs trace. Det er yderligere et vilkår, at </P>  \r\n\r\n<P>færgeruten ikke på det tidspunkt, hvor Gittervej ønskes </P>  \r\n\r\n<P>realiseret, ved lov er besluttet nedlagt. </P>  \r\n\r\n<P>Da uforudsete vejtrafikale problemer vil kunne opstå som følge af den </P>  \r\n\r\n<P>øgede godstrafik, kan der blive tale om at genvurdere den </P>  \r\n\r\n<P>trafikale situation efter 5 år fra rutens etablering, og de </P>  \r\n\r\n<P>ovennævnte retningslinier kan på baggrund heraf kræves </P>  \r\n\r\n<P>genforhandlet. Københavns kommune kan efter en periode på 10 år, </P>  \r\n\r\n<P>og da med en frist på mindst 2 år, kræve forhandling om rutens </P>  \r\n\r\n<P>fortsatte beståen. </P>  \r\n\r\n<P>Forslag til aftale om de lige nævnte forhold vil blive tilstræbt </P>  \r\n\r\n<P>forelagt folketingets finansudvalg senest 5 måneder efter lovens </P>  \r\n\r\n<P>ikrafttræden. </P>  \r\n\r\n<P>Til § 4 </P>  \r\n\r\n<P>Af hensyn til forholdet til de svenske og vesttyske statsbaner er det </P>  \r\n\r\n<P>nødvendigt, at det udtrykkeligt fastslås, at arbejderne i </P>  \r\n\r\n<P>Københavns frihavn kan iværksættes umiddelbart efter lovens </P>  \r\n\r\n<P>ikrafttræden. For så vidt angår hensyntagen til indsigelser mod </P>  \r\n\r\n<P>det fremlagte lokalplanforslag henvises til de generelle </P>  \r\n\r\n<P>bemærkninger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00161"
        },
        {
            "displayName": "Entydig dokumentidentifikation",
            "displayValue": "CL006146"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "161"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}