{
    "id": 131583,
    "title": "Bekendtgørelse om Landsbyggefondens bidrag til ydelsesstøtte 2007 til 2010",
    "documentTypeId": "60",
    "isSagsforlobPeriodValid": true,
    "shortName": "BEK nr 415 af 21/04/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om Landsbyggefondens bidrag til ydelsesstøtte 2007 til 2010</p>\n      <p class=\"Indledning2\">I medfør af § 102 i lov om almene boliger m.v., jf. lovbekendtgørelse nr. 1204 af 10. december 2009, fastsættes følgende:</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1. </span> Denne bekendtgørelse gælder for opgørelse og beregning af Landsbyggefondens bidrag i henhold til § 92 a, stk. 1, i lov om almene boliger m.v. til ydelsesstøtten til etablering af almene boliger, hvortil kommunerne i tilsagnsårene 2007 til 2010 meddeler eller har meddelt tilsagn efter lovens §§ 115 og 117 og de tidligere §§ 143 a – 143 d, jf. lovbekendtgørelse nr. 857 af 8. august 2006, samt til ydelsesstøtten til etablering af friplejeboliger, hvortil der i tilsagnsårene 2008-2010 meddeles eller er meddelt tilsagn efter § 10, stk. 1, i lov om friplejeboliger.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2. </span> For almene boliger opgøres den samlede anskaffelsessum i det enkelte tilsagnsår som summen af de godkendte anskaffelsessummer forud for påbegyndelsen, jf. § 41, stk. 1, i bekendtgørelse om støtte til almene boliger m.v. (skema B-godkendelse) for de tilsagn, som er meddelt efter § 25 i samme bekendtgørelse (skema A-tilsagn) i det enkelte tilsagnsår.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> For friplejeboliger opgøres den samlede anskaffelsessum i det enkelte tilsagnsår som summen af de godkendte anskaffelsessummer forud for påbegyndelsen, jf. § 20, stk. 1, i bekendtgørelse om etablering af friplejeboliger (skema B-godkendelse) for de tilsagn, som er meddelt efter § 12 i samme bekendtgørelse (skema A-tilsagn) i det enkelte tilsagnsår.</p>\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Er et tilsagn omfattet af stk. 1 eller stk. 2 bortfaldet inden det opgørelsestidspunkt, der er nævnt i stk. 5, indgår dette tilsagn ikke i opgørelsen efter stk. 1 eller stk. 2.</p>\n      <p class=\"Stk2\"><span class=\"StkNr\" id=\"Par2_Stk4\">Stk. 4.</span> Har kommunen ikke godkendt anskaffelsessummen forud for påbegyndelsen senest på det opgørelsestidspunkt, som er nævnt i stk. 5, og er tilsagnet ikke bortfaldet, anvendes anskaffelsessummen på tilsagnstidspunktet ved opgørelsen efter stk. 1 eller stk. 2.</p>\n      <p class=\"Stk2\"><span class=\"StkNr\" id=\"Par2_Stk5\">Stk. 5.</span> Opgørelsen af anskaffelsessummen foretages pr. den 1. oktober i det andet år efter tilsagnsåret.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3. </span> For tilsagn, der er meddelt før den 1. juli 2009, og som ikke er omfattet af overgangsordningen i § 6, stk. 4 og 5, i lov nr. 490 af 12. juni 2009 om ændring af lov om almene boliger m.v., opgøres bidraget på grundlag af nutidsværdien af et beregnet forløb for ydelsesstøtten i lånets løbetid.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> For tilsagn omfattet af den overgangsordning, der er nævnt i stk. 1, og for tilsagn meddelt efter den 30. juni 2009 opgøres bidraget på grundlag af nutidsværdien af et beregnet forløb for ydelsesstøtten i lånets løbetid og de beregnede indbetalinger til staten efter § 129 a i lov om almene boliger m.v. og efter § 63, stk. 1, 2. pkt., i lov om friplejeboliger.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Ved beregningen af forløbet af ydelsesstøtten og indbetalingerne til staten, jf. § 3, anvendes de rente- og inflationsforudsætninger, som ligger til grund for budgetteringen af statens udgifter til ydelsesstøtte på finansloven for det andet år efter tilsagnsåret.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Ved beregningen forudsættes det, at udbetaling af ydelsesstøtte påbegyndes i 1. termin i det andet år efter tilsagnsåret.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5. </span> Ved beregningen af nutidsværdien af ydelsesstøtten og indbetalingerne til staten, jf. § 3, anvendes den forudsatte diskonteringsrente, som ligger til grund for budgetteringen af statens udgifter til ydelsesstøtte på finansloven for det andet år efter tilsagnsåret.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6. </span> Socialministeriet fastsætter Landsbyggefondens bidrag. Fastsættelsen er endelig og reguleres ikke efterfølgende som følge af ændringer i de faktiske anskaffelsessummer eller ændrede beregningsforudsætninger.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7. </span> Landsbyggefonden påbegynder betalingen af bidraget på det tidspunkt, hvor den tilbageværende beregnede ydelsesstøtte på lånet svarer til fondens bidrag. Landsbyggefondens årlige bidrag indbetales til Økonomistyrelsen samlet senest den 15. august.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8. </span> Bekendtgørelsen træder i kraft den 26. april 2010.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Samtidig ophæves bekendtgørelse nr. 959 af 24. september 2008 om Landsbyggefondens refusion af og bidrag til ydelsesstøtte 2006 til 2010.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Socialministeriet, den 21. april 2010</P><P CLASS=SIGN1 ALIGN=\"CENTER\">Benedikte Kiær</P><P CLASS=SIGN2 ALIGN=\"RIGHT\">/ Mikael L. Kristensen</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/04/2010"
        },
        {
            "displayName": "Accession",
            "displayValue": "B20100041505"
        },
        {
            "displayName": "Entydig dokumentidentifikation",
            "displayValue": "AO003512"
        },
        {
            "displayName": "Dato for førstegangsindlæggelse",
            "displayValue": "23/04/2010"
        },
        {
            "displayName": "Dato for indlæggelse",
            "displayValue": "23/04/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "415"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "21/04/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Socialmin., j.nr. 2010-461"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}