{
    "id": 107181,
    "title": "1990 BTB 35   BETÆNKNING OVER FORSLAG TIL FOLKETINGSBESLUTNING OM BESKATNING AF PERSONER   UDSTATIONERET I DANMARK    NR B 35 1990-91, 2. SAMLING ",
    "documentTypeId": "500",
    "isSagsforlobPeriodValid": false,
    "shortName": "1990/2 BTB 35",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 35 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om beskatning af personer  \r\n\r\n udstationeret i Danmark <BR>  \r\n\r\n Nr B 35 1990-91, 2. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19910524 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i en række møder og har </P>  \r\n\r\n<P>herunder stillet spørgsmål til skatteministeren, som denne har </P>  \r\n\r\n<P>besvaret skriftligt. </P>  \r\n\r\n<P>Udvalget har endvidere modtaget en skriftlig henvendelse fre Erhvervenes  \r\n\r\n Skatteudvalg. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Venstres, Fremskridtspartiets og  \r\n\r\n Centrum-Demokraternes medlemmer af udvalget) beslutningsforslaget til  \r\n\r\n<I>vedtagelse</I> med det stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis, Det Radikale Venstres og  \r\n\r\n Kristeligt Folkepartis medlemmer af udvalget) vil redegøre for sin stilling  \r\n\r\n til beslutningsforslaget og det stillede ændringsforslag ved 2. (sidste)  \r\n\r\n behandling. </P>  \r\n\r\n<P>Et flertal inden for mindretallet (Socialistisk Folkepartis medlemmer af  \r\n\r\n udvalget) finder det fortsat betænkeligt med særlige skatteordninger for  \r\n\r\n udenlandske eksperter. </P>  \r\n\r\n<P>Erfaringsmæssigt er det svært at undgå misbrug af skatteordninger, ligesom  \r\n\r\n de kan være svære at afskaffe igen. Desuden er det foreslåede skatteniveau på  \r\n\r\n 30 pct. af endog meget høje indkomster alt for lavt. </P>  \r\n\r\n<P>Socialistisk Folkeparti erkender, at den særlige danske skattestruktur  \r\n\r\n skaber vanskeligheder for mennesker, der rejser til Danmark på arbejdsophold  \r\n\r\n af kortere varighed. Også af denne grund er der behov for en omlægning af det  \r\n\r\n danske skattesystem med mindre vægt på indkomstskat og større vægt på  \r\n\r\n arbejdsgiverafgiftslignende skatter. </P>  \r\n\r\n<P>Indtil en sådan reform kan gennemføres, løses de aktuelle problemer mest  \r\n\r\n hensigtsmæssigt ved en tilskudsordning som foreslået af regeringen i L 22  \r\n\r\n (forslag til lov om tilskud til udenlandske forskere med særlige  \r\n\r\n forskningsopgaver i Danmark), der med mindre ændringer ville have været en  \r\n\r\n rimelig løsning på problemerne. Socialistisk Folkeparti beklager derfor, at  \r\n\r\n regeringen åbenbart har droppet sin egen model til fordel for en ringere.  \r\n\r\n</P>  \r\n\r\n<P>Et mindretal inden for mindretallet (Det Radikale Venstres medlem af  \r\n\r\n udvalget) ønsker at udtale følgende: </P>  \r\n\r\n<P>Det beslutningsforslag, der vil fremstå med det vedtagne ændringsforslag,  \r\n\r\n vil ikke løse de fundamentale problemer, der blev påpeget ved 1. behandling.  \r\n\r\n Tværtimod vil der åbnes for ny forskelsbehandling mellem medarbejdergrupper  \r\n\r\n på det danske arbejdsmarked. </P>  \r\n\r\n<P>Selve ordningen med en endelig beskatningsprocent på 30 er ulogisk i  \r\n\r\n forhold til den tilstandsordning, der oprindelig blev foreslået i den del af  \r\n\r\n lovforslag nr. L 12, forslag til lov om ændring af ligningsloven. (Forskning  \r\n\r\n og udvikling), som vi dybt beklager er taget af bordet. Efter L 12 betalte  \r\n\r\n personer med samme indtægtsforhold samme skat. Det gør de ikke efter  \r\n\r\n beslutningsforslag nr. B 35. </P>  \r\n\r\n<P>Efter de forslag til betingelser, der nu foreligger, vil privat ansatte  \r\n\r\n forskere normalt ikke kunne få del i ordningen, hvilket næppe kan have været  \r\n\r\n meningen. </P>  \r\n\r\n<P>Indtægtsgrænsen på 500.000 kr. vil være et sikkert middel til at presse  \r\n\r\n lønkravene fra udenlandske udstationerede i vejret, og det er uklart,  \r\n\r\n hvorledes et værn mod misbrug af ordningen kan konstrueres. </P>  \r\n\r\n<P>Det Radikale Venstre havde klart foretrukket, at lovforslag nr. L 12, som  \r\n\r\n var en ren forskerstøtte, var blevet gennemført frem for dette forslag, som  \r\n\r\n vil blive en støtte til et højtlønnet internationalt ekspertklientel med  \r\n\r\n nomadelivsform. </P>  \r\n\r\n<P>Ændringsforslag </P>  \r\n\r\n<P>Af <I>skatteministeren,</I> tiltrådt af et <I>flertal</I> (S, KF, V, FP og  \r\n\r\n CD): </P>  \r\n\r\n<P>Til teksten </P>  \r\n\r\n<P> <B>1)</B> Teksten affattes således: </P>  \r\n\r\n<P>&#187;Folketinget opfordrer regeringen til i det kommende folketingsår at  \r\n\r\n fremsætte forslag til en lov om en lempelse af beskatningen for visse grupper  \r\n\r\n af udenlandske personer, der midlertidigt er tilknyttet danske virksomheder  \r\n\r\n eller institutioner. </P>  \r\n\r\n<P>Lovforslaget skal udarbejdes efter følgende retningslinjer: </P>  \r\n\r\n<P>1) Ordningen skal vedrøre indkomst, der tjenes ved kontrakt på mindst 6 og  \r\n\r\n højst 36 måneder med en virksomhed eller institution her i landet, og som  \r\n\r\n medfører midlertidig flytning til Danmark. </P>  \r\n\r\n<P>2) Ordningen bør søges udformet på en sådan måde, at det for forskere  \r\n\r\n bliver en betingelse for ordningens anvendelse, at der foreligger godkendelse  \r\n\r\n fra et forskningsråd eller en universitetsafdeling, og for andre  \r\n\r\n udstationerede, at de samlede lønomkostninger overstiger sædvanlige  \r\n\r\n lønomkostninger for en dansker i en tilsvarende stilling, og at den aftalte  \r\n\r\n løn inklusive udstationeringstillæg på årsbasis udgør mindst 500.000 kr. </P>  \r\n\r\n<P>3) Det bør tilstræbes, at ordningen udformes som en endelig beskatning på  \r\n\r\n 30 pct. af bruttolønnen inkl. udstationeringstillæg m.v. i stedet for  \r\n\r\n beskatning efter almindelige regler. Personer, der anvender disse særlige  \r\n\r\n regler om beskatning af bruttoløn, kan ikke også anvende dansk beskatnings  \r\n\r\n almindelige regler om fradrag, herunder om teknikerfradrag. </P>  \r\n\r\n<P>4) Der skal kun være adgang for den enkelte person til at anvende  \r\n\r\n ordningen een gang, og der skal etableres et værn imod misbrug af ordningen i  \r\n\r\n form af emigration med efterfølgende udstationering i Danmark. </P>  \r\n\r\n<P>5) Hvis kontrakten forlænges med op til et år, er restperioden med  \r\n\r\n beskatning efter de almindelige regler. Der fastsættes regler for eventuel  \r\n\r\n efterbeskatning i de tilfælde, hvor bopæl fastholdes længere tid end  \r\n\r\n udstationeringsperioden. Kontraktændringer og jobskifte inden for  \r\n\r\n 3-års-perioden bevirker ikke, at retten til beskatning af bruttoløn  \r\n\r\n bortfalder, hvis de øvrige kriterier fortsat er opfyldt. </P>  \r\n\r\n<P>6) Ordningen skal udformes på en sådan måde, at den bliver så let at  \r\n\r\n administrere for virksomhederne, de udstationerede og skattemyndighederne som  \r\n\r\n overhovedet muligt. </P>  \r\n\r\n<P>7) Ordningen skal have virkning for kontrakter, der indgås den 1. juni  \r\n\r\n 1991 eller senere.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Der foreslås en ændret formulering af beslutningsforslaget, således at det  \r\n\r\n tilstræbes, at den ordning, der tilvejebringes for den omhandlede  \r\n\r\n personkreds, bliver en endelig beskatning på 30 pct. af bruttolønnen. </P>  \r\n\r\n<P>Ordningen skal have virkning for kontrakter, der indgås den 1. juni 1991  \r\n\r\n eller senere. </P>  \r\n\r\n<P> <I>Pia Gjellerup (S)</I> fmd. <I>Klaus Hækkerup (S) Anne-Marie Meldgaard  \r\n\r\n (S) Trøjborg (S) Stavad (S) Ove Fich (S) Jes Lunde (SF) Jens Thoft (SF) Bente  \r\n\r\n Juncker (CD) Aagaard (KF) Pernille Sams (KF) Peter Brixtofte (V)</I> nfmd.  \r\n\r\n<I>Svend Heiselberg (V) Svend Aage Jensby (V) Ole Donner (FP) Elisabeth  \r\n\r\n Arnold (RV) Kofod-Svendsen (KRF) </I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/06/1991"
        },
        {
            "displayName": "Accession",
            "displayValue": "19902DA00035"
        },
        {
            "displayName": "Entydig dokumentidentifikation",
            "displayValue": "CL002786"
        },
        {
            "displayName": "Dato for førstegangsindlæggelse",
            "displayValue": "25/06/1991"
        },
        {
            "displayName": "Dato for indlæggelse",
            "displayValue": "25/06/1991"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "35"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}