{
    "id": 122351,
    "title": "Bekendtgørelse om indbetaling af ATP-bidrag for modtagere af kontanthjælp og andre ydelser",
    "documentTypeId": "60",
    "isSagsforlobPeriodValid": true,
    "shortName": "BEK nr 1195 af 09/12/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Obligatorisk indbetaling af ATP-bidrag for modtagere af kontanthjælp, revalideringsydelse, ledighedsydelse samt beskæftigelsestillæg i virksomhedspraktik</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Frivillig indbetaling af ATP-bidrag for modtagere af delpension</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Fælles bestemmelser</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Ikrafttræden mv.</p><div class=\"bjelke\">Den fulde tekst</div><p class=\"Titel2\">Bekendtgørelse om indbetaling af ATP-bidrag for modtagere af kontanthjælp og andre ydelser</p>\r\n      <p class=\"Indledning2\">I medfør af § 2 c i lov om Arbejdsmarkedets Tillægspension, jf. lovbekendtgørelse nr. 767 af 8. juli 2008, § 80, stk. 3, i lov om aktiv socialpolitik, jf. lovbekendtgørelse nr. 1460 af 12. december 2007, og § 16 a, stk. 7, i lov om delpension, jf. lovbekendtgørelse nr. 1096 af 16. november 2005, fastsættes efter indstilling fra bestyrelsen for Arbejdsmarkedets Tillægspension:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Obligatorisk indbetaling af ATP-bidrag for modtagere af kontanthjælp, revalideringsydelse, ledighedsydelse samt beskæftigelsestillæg i virksomhedspraktik</p>\r\n      <p class=\"ParagrafGruppeOverskrift\">Det samlede ATP-bidrag</p>\r\n      <p class=\"Paragraf\"><span class=\"ParagrafNr\">§ 1.</span> Der indbetales bidrag til Arbejdsmarkedets Tillægspension for personer, der er fyldt 16 år, indtil de når folkepensionsalderen som fastsat i lov om social pension, og som modtager ydelser i henhold til §§ 25, 52, stk. 1, og 74 d, stk. 2, i lov om aktiv socialpolitik og § 45, stk. 3, i lov om en aktiv beskæftigelsesindsats, jf. dog § 2.</p>\r\n      <p class=\"Stk2\"><span class=\"StkNr\">Stk. 2.</span> Der betales det bidrag, der er fastsat efter § 15, stk. 1, i lov om Arbejdsmarkedets Tillægspension, for hver måned der udbetales en af de i stk. 1 nævnte ydelser. Bidraget udgør 270 kr. pr. måned. Udbetales ydelsen for mindre end en måned, beregnes ATP-bidraget forholdsmæssigt.</p>\r\n      <p class=\"ParagrafGruppeOverskrift\">Betingelser for indbetaling af ATP-bidrag</p>\r\n      <p class=\"Paragraf\"><span class=\"ParagrafNr\">§ 2.</span> Ved udbetaling af ydelser efter § 25 i lov om aktiv socialpolitik og § 45, stk. 3, i lov om en aktiv beskæftigelsesindsats er det en betingelse for indbetaling af ATP-bidrag, at den pågældende har modtaget ydelse efter § 25 i lov om aktiv socialpolitik eller § 45, stk. 3, i lov om en aktiv beskæftigelsesindsats i en sammenhængende periode på 6 måneder. Der betales ikke bidrag for denne 6 måneders periode.</p>\r\n      <p class=\"Stk2\"><span class=\"StkNr\">Stk. 2.</span> Ophører udbetalingen af ydelsen, afbrydes optjeningen af 6-måneders perioden. Genoptages udbetalingen senere, uden at der foreligger en ny social begivenhed, fortsætter optjeningen af 6-måneders perioden.</p>\r\n      <p class=\"Stk2\"><span class=\"StkNr\">Stk. 3.</span> For personer, der modtager ydelser efter §§ 25, 52, stk. 1, og 74 d, stk. 2, i lov om aktiv socialpolitik og § 45, stk. 3, i lov om en aktiv beskæftigelsesindsats, skal der kun indbetales ATP-bidrag, når den månedlige ydelse, der ligger til grund for beregningen af ATP-bidraget, mindst udgør 12.629 kr. (januar 2009) til en person med forsørgelsespligt over for børn. For andre skal beløbet mindst udgøre 9.505 kr. (januar 2009). For personer, der modtager hjælp efter § 25, stk. 5 og 7, skal den månedlige ydelse dog mindst udgøre de nævnte beløb fratrukket 600 kr. (januar 2009). Beløbsgrænserne nedsættes forholdsmæssigt ved udbetaling af ydelser for mindre end en måned. Beløbene reguleres én gang årligt den 1. januar med satsreguleringsprocenten efter lov om en satsreguleringsprocent, jf. lov om aktiv socialpolitik § 109, stk. 1, nr. 7.</p>\r\n      <p class=\"Stk2\"><span class=\"StkNr\">Stk. 4.</span> Der foretages fradrag i ydelsen efter stk. 3 efter reglerne i §§ 30-33, 38 a, 39, 40, 58, 59 og 74 d, stk. 3, i lov om aktiv socialpolitik.</p>\r\n      <p class=\"Stk2\"><span class=\"StkNr\">Stk. 5.</span> Der indbetales ikke ATP-bidrag, hvis ydelsen er givet med tilbagebetalingspligt efter § 93 i lov om aktiv socialpolitik.</p>\r\n      <p class=\"ParagrafGruppeOverskrift\">ATP-medlemmets del af ATP-bidraget</p>\r\n      <p class=\"Paragraf\"><span class=\"ParagrafNr\">§ 3.</span> Modtageren af de ydelser, der er omfattet af dette kapitel, betaler 1/3 af ATP-bidraget efter § 1. Bidraget afrundes til nærmeste hele kronebeløb.</p>\r\n      <p class=\"Stk2\"><span class=\"StkNr\">Stk. 2.</span> Kommunen tilbageholder bidragsandelen i stk. 1 ved udbetaling af den ydelse, der ligger til grund for beregning af ATP-bidraget.</p>\r\n      <p class=\"ParagrafGruppeOverskrift\">Kommunens del af ATP-bidraget</p>\r\n      <p class=\"Paragraf\"><span class=\"ParagrafNr\">§ 4.</span> Kommunen betaler 2/3 af ATP-bidraget efter § 1. Bidraget afrundes til nærmeste hele kronebeløb. Staten refunderer 100 pct. af kommunens udgifter til ATP-bidraget.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Frivillig indbetaling af ATP-bidrag for modtagere af delpension</p>\r\n      <p class=\"ParagrafGruppeOverskrift\">Det samlede ATP-bidrag</p>\r\n      <p class=\"Paragraf\"><span class=\"ParagrafNr\">§ 5.</span> For personer, der modtager delpension efter lov om delpension, kan der efter modtagerens ønske betales bidrag til Arbejdsmarkedets Tillægspension, jf. dog stk. 2.</p>\r\n      <p class=\"Stk2\"><span class=\"StkNr\">Stk. 2.</span> Der kan ikke indbetales bidrag til Arbejdsmarkedets Tillægspension, hvis delpensionen månedsvis udgør mindre end 1.000 kr.</p>\r\n      <p class=\"Stk2\"><span class=\"StkNr\">Stk. 3.</span> For modtagere af delpension indbetales der bidrag for hver time, der modtages delpension for. På grundlag af det årsbidrag, der er fastsat efter § 15, stk. 1, i lov om Arbejdsmarkedets Tillægspension, fastsætter bestyrelsen for Arbejdsmarkedets Tillægspension et timebidrag. Bidraget udgør 1,68 kr. pr. time.</p>\r\n      <p class=\"ParagrafGruppeOverskrift\">Betingelser for frivillig indbetaling af ATP-bidrag</p>\r\n      <p class=\"Paragraf\"><span class=\"ParagrafNr\">§ 6.</span> I forbindelse med ansøgning om delpension giver ansøgeren meddelelse om, hvorvidt denne ønsker at indbetale bidrag til Arbejdsmarkedets Tillægspension, jf. § 5, stk. 1. Indbetaling af bidrag til Arbejdsmarkedets Tillægspension sker med virkning fra den 1. i måneden efter, at der er truffet afgørelse om tilkendelse af pension.</p>\r\n      <p class=\"Stk2\"><span class=\"StkNr\">Stk. 2.</span> Modtagere af delpension, der ønsker at indbetale bidrag til Arbejdsmarkedets Tillægspension, jf. § 5, stk. 1, giver kommunen meddelelse herom. Indbetaling af bidrag til Arbejdsmarkedets Tillægspension sker med virkning fra den 1. i måneden efter, at der er forløbet en måned fra meddelelsesdatoen.</p>\r\n      <p class=\"Stk2\"><span class=\"StkNr\">Stk. 3.</span> Modtagere af delpension kan ophøre med at indbetale bidrag til Arbejdsmarkedets Tillægspension ved at give kommunen meddelelse herom. Ophør med indbetaling til Arbejdsmarkedets Tillægspension sker med virkning fra den 1. i måneden efter, at der er forløbet 6 måneder fra meddelelsesdatoen.</p>\r\n      <p class=\"Stk2\"><span class=\"StkNr\">Stk. 4.</span> Betaling af bidrag til Arbejdsmarkedets Tillægspension ophører ved pensionistens død fra den 1. i den følgende måned.</p>\r\n      <p class=\"ParagrafGruppeOverskrift\">ATP-medlemmets del af ATP-bidraget</p>\r\n      <p class=\"Paragraf\"><span class=\"ParagrafNr\">§ 7.</span> Modtageren af delpension betaler 1/2 af ATP-bidraget efter § 5. Bidraget for en måned nedrundes til nærmeste hele kronebeløb.</p>\r\n      <p class=\"Stk2\"><span class=\"StkNr\">Stk. 2.</span> Kommunen tilbageholder bidragsandelen i stk. 1 ved udbetaling af den ydelse, der ligger til grund for beregning af ATP-bidraget.</p>\r\n      <p class=\"ParagrafGruppeOverskrift\">Kommunens del af ATP-bidraget</p>\r\n      <p class=\"Paragraf\"><span class=\"ParagrafNr\">§ 8.</span> Kommunen betaler 1/2 af ATP-bidraget efter § 5. Bidraget for en måned nedrundes til nærmeste hele kronebeløb. Staten refunderer 100 pct. af kommunens udgifter til ATP-bidraget.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Fælles bestemmelser</p>\r\n      <p class=\"ParagrafGruppeOverskrift\">Kommunens indbetaling til ATP</p>\r\n      <p class=\"Paragraf\"><span class=\"ParagrafNr\">§ 9.</span> Det samlede ATP-bidrag af de enkelte ydelser opgøres kvartalsvis af kommunen. Kommunen betaler på de indbetalingskort, som Arbejdsmarkedets Tillægspension udsender ved hvert kvartals udløb under de særlige SE-numre, der anvendes til udbetaling af ydelserne. Indbetalingen skal foretages på mindst 2 SE-numre, der hver for sig dækker</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> ydelser efter §§ 25, 52, stk. 1, og 74 d, stk. 2, i lov om aktiv socialpolitik samt ydelse efter § 45, stk. 3, i lov om en aktiv beskæftigelsesindsats og</p>\r\n          <p class=\"Liste1\"><span class=\"Liste1Nr\">2)</span> delpension efter lov om delpension.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Bidragene efter § 1 og § 5 forfalder til betaling den 1. i måneden efter hvert kvartals udløb. Kommunen betaler det samlede bidrag til Arbejdsmarkedets Tillægspension senest den 14. i måneden efter hvert kvartals udløb. For bidrag, der skal indbetales i januar måned, er sidste rettidige indbetalingsdag dog den 20. januar.</p>\r\n      <p class=\"Stk2\"><span class=\"StkNr\">Stk. 3.</span> Hvis kommunen ikke indbetaler bidraget rettidigt, ifalder den ansvar for betaling af renter for forsinket indbetaling. Renten opkræves af Arbejdsmarkedets Tillægspension og udgør 1 1/2 pct. af det samlede bidrag for hver påbegyndt måned regnet fra kvartalets udløb.</p>\r\n      <p class=\"ParagrafGruppeOverskrift\">Kommunens indberetning til ATP</p>\r\n      <p class=\"Paragraf\"><span class=\"ParagrafNr\">§ 10.</span> Kommunen indberetter en gang om måneden det samlede ATP-bidrag, der skal indbetales til Arbejdsmarkedets Tillægspension for hver enkelt ydelsesmodtager. Indberetningen sker til indkomstregisteret efter § 3, stk. 1, nr. 10, i lov om et indkomstregister og under de i § 9, stk. 1, nævnte særskilte SE-numre.</p>\r\n      <p class=\"ParagrafGruppeOverskrift\">Tilbagebetaling af ATP-bidrag</p>\r\n      <p class=\"Paragraf\"><span class=\"ParagrafNr\">§ 11.</span> Hvis en person skal tilbagebetale en ydelse, der er nævnt i denne bekendtgørelse, skal indbetalte ATP-bidrag af denne ydelse overføres fra Arbejdsmarkedets Tillægspension til kommunen.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Ikrafttræden mv.</p>\r\n      <p class=\"Paragraf\"><span class=\"ParagrafNr\">§ 12.</span> Bekendtgørelsen træder i kraft den 1. januar 2009 og finder anvendelse ved udbetaling af ydelser, som vedrører perioden fra og med 1. januar 2009.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 525 af 18. juni 2003 om indbetaling af ATP-bidrag for modtagere af kontanthjælp og andre ydelser.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Beskæftigelsesministeriet, den 9. december 2008</I></P><P CLASS=SIGN1 ALIGN=\"CENTER\">Claus Hjort Frederiksen</P><P CLASS=SIGN2 ALIGN=\"RIGHT\">/ Vibeke Dalbro</P></FONT></DIV>",
    "isHistorical": true,
    "editorialNotes": [
        "www.adir.dk"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/12/2008"
        },
        {
            "displayName": "Accession",
            "displayValue": "B20080119505"
        },
        {
            "displayName": "Entydig dokumentidentifikation",
            "displayValue": "BE003150"
        },
        {
            "displayName": "Dato for førstegangsindlæggelse",
            "displayValue": "13/12/2008"
        },
        {
            "displayName": "Dato for indlæggelse",
            "displayValue": "13/12/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1195"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "09/12/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsdirektoratet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsdirektoratet, j.nr. 08-22-0023"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}