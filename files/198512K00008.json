{
    "id": 112591,
    "title": "1985 LSF 8   FORSLAG TIL LOV OM ÆNDRING AF RETSPLEJELOVEN (POLITIETS ANVENDELSE AF   AGENTER SOM LED I EFTERFORSKNINGEN AF LOVOVERTRÆDELSER) ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 8",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 8 </P>  \r\n\r\n<P></P>  \r\n\r\n<P>Forslag til Lov om ændring af retsplejeloven (Politiets anvendelse af  \r\n\r\n agenter som led i efterforskningen af lovovertrædelser) </P>  \r\n\r\n<P></P>  \r\n\r\n<P>Fremsat af justitsministeren </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om rettens pleje, jfr. lovbekendtgørelse nr. 555 af 1. november </P>  \r\n\r\n<P>1984, som ændret ved lov nr. 226 og lov nr. 227 af 6. juni 1985, </P>  \r\n\r\n<P>foretages følgende ændringer: </P>  \r\n\r\n<P>1. I § 171 indsættes som stk. 4: </P>  \r\n\r\n<P>&#187;Stk. 4. I de i stk. 2, nr. 3, nævnte tilfælde kan retten endvidere  \r\n\r\n</P>  \r\n\r\n<P>pålægge vidnet at afgive forklaring, såfremt vidnet har udført </P>  \r\n\r\n<P>foranstaltninger som nævnt i § 754 a, og sagens beskaffenhed og </P>  \r\n\r\n<P>dens betydning for vedkommende part eller samfundet findes at </P>  \r\n\r\n<P>berettige dertil.&#171; </P>  \r\n\r\n<P>2. § 688, stk. 3, nr. 1, affattes således: </P>  \r\n\r\n<P>&#187;1) sager, som fremmes efter § 925, § 934, § 935, stk. 1, § 936 eller  \r\n\r\n</P>  \r\n\r\n<P>§ 937,&#187;. </P>  \r\n\r\n<P>3. Overskriften til kapitel 67 affattes således: </P>  \r\n\r\n<P>&#187;Kapitel 67 </P>  \r\n\r\n<P>Almindelige bestemmelser om efterforskning&#171;. </P>  \r\n\r\n<P>4. Overskriften til kapitel 68 affattes således: </P>  \r\n\r\n<P>&#187;Kapitel 68 </P>  \r\n\r\n<P>Afhøringer og særlige efterforskningsskridt&#171;. </P>  \r\n\r\n<P>5. Efter § 754 indsættes: </P>  \r\n\r\n<P>&#187;§ 754 a. Politiet må ikke som led i efterforskningen af en </P>  \r\n\r\n<P>lovovertrædelse foranledige, at der tilbydes bistand til eller </P>  \r\n\r\n<P>træffes foranstaltninger med henblik på at tilskynde nogen til at </P>  \r\n\r\n<P>udføre eller fortsætte lovovertrædelsen, medmindre: </P>  \r\n\r\n<P>1) der foreligger en særlig bestyrket mistanke om, at </P>  \r\n\r\n<P>lovovertrædelsen er ved at blive begået eller forsøgt, </P>  \r\n\r\n<P>2) andre efterforskningsskridt ikke vil være egnede til at sikre </P>  \r\n\r\n<P>bevis i sagen, og </P>  \r\n\r\n<P>3) efterforskningen angår en lovovertrædelse, som efter loven kan </P>  \r\n\r\n<P>straffes med fængsel i 6 år eller derover, eller en overtrædelse </P>  \r\n\r\n<P>af straffelovens § 289, 2. pkt. </P>  \r\n\r\n<P>§ 754 b. De foranstaltninger, som er nævnt i § 754 a, må ikke bevirke </P>  \r\n\r\n<P>en forøgelse af lovovertrædelsens omfang eller grovhed. </P>  \r\n\r\n<P>Stk. 2. Foranstaltningerne må alene udføres af polititjenestemænd. </P>  \r\n\r\n<P>§ 754 c. Foranstaltninger efter § 754 sker efter rettens kendelse. </P>  \r\n\r\n<P>Spørgsmålet herom forelægges for retten på det sted, hvor tiltale </P>  \r\n\r\n<P>er eller kan forventes rejst, eller i øvrigt hvor politiets </P>  \r\n\r\n<P>beslutning om at søge foranstaltningerne gennemført er truffet. </P>  \r\n\r\n<P>Stk. 2. I rettens kendelse anføres de konkrete omstændigheder i </P>  \r\n\r\n<P>sagen, hvorpå det støttes, at betingelserne for </P>  \r\n\r\n<P>foranstaltningernes gennemførelse er opfyldt. Kendelsen kan til </P>  \r\n\r\n<P>enhver tid omgøres. </P>  \r\n\r\n<P>Stk. 3. Såfremt foranstaltningernes øjemed ville forspildes, dersom </P>  \r\n\r\n<P>retskendelse skulle afventes, kan politiet træffe beslutning om at </P>  \r\n\r\n<P>gennemføre foranstaltningerne. I så fald skal politiet snarest </P>  \r\n\r\n<P>muligt og senest inden 24 timer fra foranstaltningernes </P>  \r\n\r\n<P>iværksættelse forelægge sagen for retten. Retten afgør ved </P>  \r\n\r\n<P>kendelse, om foranstaltningerne kan godkendes, samt om de kan </P>  \r\n\r\n<P>opretholdes. Burde foranstaltningerne efter rettens opfattelse </P>  \r\n\r\n<P>ikke være foretaget, skal retten give meddelelse herom til </P>  \r\n\r\n<P>justitsministeriet. </P>  \r\n\r\n<P>§ 754 d. Er der truffet foranstaltninger som nævnt i § 754 a, og </P>  \r\n\r\n<P>rejses der tiltale for lovovertrædelsen, skal der gives </P>  \r\n\r\n<P>forsvareren underretning om foranstaltningerne. Hvis hensynet til </P>  \r\n\r\n<P>fremmede magter, til statens sikkerhed, til sagens opklaring eller </P>  \r\n\r\n<P>til tredjemand undtagelsesvis gør det påkrævet, kan politiet give </P>  \r\n\r\n<P>forsvareren pålæg om ikke at videregive oplysninger, som denne har </P>  \r\n\r\n<P>modtaget i medfør af 1. pkt. </P>  \r\n\r\n<P>§ 754 e. Reglerne i §§ 754 a-754 d finder ikke anvendelse ved </P>  \r\n\r\n<P>efterforskning af lovovertrædelser, for hvilke påtale i medfør af </P>  \r\n\r\n<P>straffelovens §§ 110 f og 118 a sker efter justitsministerens </P>  \r\n\r\n<P>påbud.&#171; </P>  \r\n\r\n<P>6. § 1000 affattes således: </P>  \r\n\r\n<P>&#187;§ 1000. Retten eller de lægdommere, der har medvirket ved sagens  \r\n\r\n</P>  \r\n\r\n<P>behandling, kan indstille til justitsministeren, at domfældte </P>  \r\n\r\n<P>benådes. Justitsministeren kan fastsætte nærmere regler om </P>  \r\n\r\n<P>fremgangsmåden ved udøvelsen af lægdommernes adgang til at afgive </P>  \r\n\r\n<P>indstilling om benådning.&#171; </P>  \r\n\r\n<P>7. § 1001, stk. 1, affattes således: </P>  \r\n\r\n<P>&#187;Bliver den, som er idømt frihedsstraf, alvorligt syg, udsættes </P>  \r\n\r\n<P>fuldbyrdelsen.&#171; </P>  \r\n\r\n<P>§ 2 </P>  \r\n\r\n<P>Stk. 1. Loven træder i kraft den 1. juli 1986. </P>  \r\n\r\n<P>Stk. 2. De i § 1, nr. 1 og nr. 5, nævnte bestemmelser i § 171, stk. </P>  \r\n\r\n<P>4, og §§ 754 a-e finder alene anvendelse på de i § 754 a nævnte </P>  \r\n\r\n<P>foranstaltninger, der bringes til udførelse efter lovens </P>  \r\n\r\n<P>ikrafttræden. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 13 </P>  \r\n\r\n<P>§ 1 </P>  \r\n\r\n<P>I lov om rettens pleje, jfr. lovbekendtgørelse nr. 555 af 1. november </P>  \r\n\r\n<P>1984 som ændret ved lov nr. 226 og lov nr. 227 af 6. juni 1985, </P>  \r\n\r\n<P>foretages følgende ændringer: </P>  \r\n\r\n<P>1. I § 171 indsættes som stk. 4: </P>  \r\n\r\n<P>&#187;Stk. 4. I de i stk. 2, nr. 3, nævnte tilfælde kan retten endvidere  \r\n\r\n</P>  \r\n\r\n<P>pålægge vidnet at afgive forklaring, såfremt vidnet har udført </P>  \r\n\r\n<P>foranstaltninger som nævnt i § 754a, og sagens beskaffenhed og </P>  \r\n\r\n<P>dens betydning for vedkommende part eller samfundet findes at </P>  \r\n\r\n<P>berettige dertil.&#171; </P>  \r\n\r\n<P>2. § 688, stk. 3, nr. 1, affattes således: </P>  \r\n\r\n<P>&#187;1) sager, som fremmes efter § 925, § 934, § 935, stk. 1, § 936 eller  \r\n\r\n</P>  \r\n\r\n<P>§ 937,&#187;. </P>  \r\n\r\n<P>3. Overskriften til kapitel 67 affattes således: </P>  \r\n\r\n<P>Kapitel 67 </P>  \r\n\r\n<P>&#187;Almindelige bestemmelser om efterforskning&#171;. </P>  \r\n\r\n<P>4. Overskriften til kapitel 68 affattes således: </P>  \r\n\r\n<P>&#187;Kapitel 68 </P>  \r\n\r\n<P>Afhøringer og særlige efterforskningsskridt&#171;. </P>  \r\n\r\n<P>5. Efter § 754 indsættes: </P>  \r\n\r\n<P>&#187;§ 754a. Politiet må ikke som led i efterforskningen af en </P>  \r\n\r\n<P>lovovertrædelse foranledige, at der tilbydes bistand til eller </P>  \r\n\r\n<P>træffes foranstaltninger med henblik på at tilskynde nogen til at </P>  \r\n\r\n<P>udføre eller fortsætte lovovertrædelsen, medmindre: </P>  \r\n\r\n<P>1) der foreligger en særlig bestyrket mistanke om, at </P>  \r\n\r\n<P>lovovertrædelsen er ved at blive begået eller forsøgt, og </P>  \r\n\r\n<P>2) andre efterforskningsskridt ikke vil være egnede til at sikre </P>  \r\n\r\n<P>bevis i sagen. </P>  \r\n\r\n<P>§ 754b. De foranstaltninger, som er nævnt i § 754a, må ikke bevirke </P>  \r\n\r\n<P>en forøgelse af lovovertrædelsens omfang eller grovhed. </P>  \r\n\r\n<P>Stk. 2. Foranstaltningerne må ikke udføres af privatpersoner, der på </P>  \r\n\r\n<P>grund af afhængighedsforhold til politiet eller andre </P>  \r\n\r\n<P>omstændigheder må befrygtes ikke at ville udføre opgaven på </P>  \r\n\r\n<P>betryggende måde, jfr. stk. 1. </P>  \r\n\r\n<P>§ 754c. Er der truffet foranstaltninger som nævnt i § 754a, skal </P>  \r\n\r\n<P>spørgsmålet om foranstaltningernes godkendelse forelægges for </P>  \r\n\r\n<P>retten på det sted, hvor tiltale er eller kan forventes rejst, </P>  \r\n\r\n<P>eller i øvrigt hvor beslutningen om foranstaltningerne er truffet. </P>  \r\n\r\n<P>Stk. 2. Kan retten ikke godkende foranstaltningerne, giver den </P>  \r\n\r\n<P>meddelelse herom til justitsministeriet. </P>  \r\n\r\n<P>§ 754d. Er der truffet foranstaltninger som nævnt i § 754a, og rejses </P>  \r\n\r\n<P>der tiltale for lovovertrædelsen, skal der gives forsvareren </P>  \r\n\r\n<P>underretning om foranstaltningerne. Hvis hensynet til fremmede </P>  \r\n\r\n<P>magter, til statens sikkerhed, til sagens opklaring eller til </P>  \r\n\r\n<P>tredjemand undtagelsesvis gør det påkrævet, kan politiet give </P>  \r\n\r\n<P>forsvareren pålæg om ikke at videregive oplysninger, som denne har </P>  \r\n\r\n<P>modtaget i medfør af 1. pkt. </P>  \r\n\r\n<P>§ 754e. Reglerne i §§ 754a-754d finder ikke anvendelse ved </P>  \r\n\r\n<P>efterforskning af lovovertrædelser, for hvilke påtale i medfør af </P>  \r\n\r\n<P>straffelovens §§ 110f og 118a sker efter justitsministerens </P>  \r\n\r\n<P>påbud.&#171; </P>  \r\n\r\n<P>6. § 1000 affattes således: </P>  \r\n\r\n<P>&#187;§ 1000. Retten eller de lægdommere, der har medvirket ved sagens  \r\n\r\n</P>  \r\n\r\n<P>behandling, kan indstille til justitsministeren, at domfældte </P>  \r\n\r\n<P>benådes. Justitsministeren kan fastsætte nærmere regler om </P>  \r\n\r\n<P>fremgangsmåden ved udøvelsen af lægdommernes adgang til at afgive </P>  \r\n\r\n<P>indstilling om benådning.&#171; </P>  \r\n\r\n<P>7. § 1001, stk. 1, affattes således: </P>  \r\n\r\n<P>&#187;Bliver den, som er idømt frihedsstraf, alvorligt syg, udsættes </P>  \r\n\r\n<P>fuldbyrdelsen.&#171; </P>  \r\n\r\n<P>§ 2 </P>  \r\n\r\n<P>Loven træder i kraft den 1. juli 1986. </P>  \r\n\r\n<P>Stk. 2. De i § 1, nr. 1 og nr. 5, nævnte bestemmelser i § 171, stk. </P>  \r\n\r\n<P>4, og §§ 754a-e finder alene anvendelse på de i § 754a nævnte </P>  \r\n\r\n<P>foranstaltninger, der bringes til udførelse efter lovens </P>  \r\n\r\n<P>ikrafttræden. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>1. Lovforslaget er en uændret genfremsættelse af afsnittet vedrørende </P>  \r\n\r\n<P>politiets anvendelse af agenter i det forslag til lov om ændring </P>  \r\n\r\n<P>af retsplejeloven og konkursloven, der blev fremsat i folketinget </P>  \r\n\r\n<P>den 1. februar 1985 (L 164), jfr. folketingstidende 1984-85, sp. </P>  \r\n\r\n<P>5403 ff, samt tillæg A, sp. 2955 ff. Førstebehandlingen af </P>  \r\n\r\n<P>lovforslaget er optrykt i Folketingstidende 1984-85, sp. 5985 ff. </P>  \r\n\r\n<P>Under udvalgsarbejdet viste det sig, at man ikke kunne færdiggøre </P>  \r\n\r\n<P>hele lovforslaget i folketingssamlingen 1984-85. I forbindelse med </P>  \r\n\r\n<P>andenbehandlingen af forslaget, jfr. Folketingstidende 1984-85, </P>  \r\n\r\n<P>sp. 10678 ff, blev forslaget derfor delt i 2 dele, L 164 A om </P>  \r\n\r\n<P>telefonaflytning m.v., som blev vedtaget som lov nr. 227 af 6. </P>  \r\n\r\n<P>juni 1985, og L 164 B vedrørende de øvrige dele af lovforslaget, </P>  \r\n\r\n<P>der blev udskudt til den kommende folketingssamling. </P>  \r\n\r\n<P>De udskudte dele af det oprindelige lovforslag fremsættes nu i form </P>  \r\n\r\n<P>af 2 forslag, dels et forslag, der vedrører civilprocessuelle </P>  \r\n\r\n<P>spørgsmål, og dels det foreliggende lovforslag, der vedrører </P>  \r\n\r\n<P>politiets anvendelse af agenter som led i efterforskningen af </P>  \r\n\r\n<P>lovovertrædelser og visse andre straffeprocessuelle spørgsmål. </P>  \r\n\r\n<P>2. Lovforslaget indebærer, at der gennemføres en lovregulering i </P>  \r\n\r\n<P>retsplejeloven af politiets anvendelse af agenter. De foreslåede </P>  \r\n\r\n<P>regler bygger på strafferetsplejeudvalgets betænkning nr. </P>  \r\n\r\n<P>1023/1984, der indeholder udførlige overvejelser om spørgsmålet. </P>  \r\n\r\n<P>De former for agentvirksomhed, som reguleres ved lovforslaget, er (i </P>  \r\n\r\n<P>§ 754a) angivet som tilfælde, hvor politiet som led i </P>  \r\n\r\n<P>efterforskningen af en lovovertrædelse foranlediger, at der </P>  \r\n\r\n<P>tilbydes bistand til eller træffes foranstaltninger med henblik på </P>  \r\n\r\n<P>at tilskynde nogen til at udføre eller fortsætte lovovertrædelsen. </P>  \r\n\r\n<P>Sådan agentvirksomhed må efter lovforslaget kun finde sted, </P>  \r\n\r\n<P>såfremt der foreligger en særlig bestyrket mistanke om, at </P>  \r\n\r\n<P>lovovertrædelsen er ved at blive begået eller forsøgt, og andre </P>  \r\n\r\n<P>efterforskningsskridt ikke vil være egnede til at sikre bevis i </P>  \r\n\r\n<P>sagen (754a, nr. 1-2). </P>  \r\n\r\n<P>Samtidig stilles der (i 754b) forslag om, at agentvirksomheden ikke </P>  \r\n\r\n<P>må bevirke en forøgelse af lovovertrædelsens omfang eller grovhed, </P>  \r\n\r\n<P>ligesom der stilles visse krav med hensyn til de personer, der må </P>  \r\n\r\n<P>udføre agenthandlinger. </P>  \r\n\r\n<P>Kompetencen til at træffe bestemmelse om anvendelse af agent skal </P>  \r\n\r\n<P>efter forslaget ligge hos politiet, og justitsministeriet vil i </P>  \r\n\r\n<P>forbindelse med lovforslagets eventuelle vedtagelse fastsætte </P>  \r\n\r\n<P>administrative bestemmelser om, at afgørelsen skal træffes på </P>  \r\n\r\n<P>chefs- eller souschefsplan. </P>  \r\n\r\n<P>Der foreslås endvidere ( i § 754c) gennemført en retlig kontrol med </P>  \r\n\r\n<P>agentaktioner, ligesom der foreslås udtrykkelige regler om </P>  \r\n\r\n<P>underretning til en eventuel forsvarer om, at der har været udøvet </P>  \r\n\r\n<P>agentvirksomhed (§ 754d), og om afhøring af agenter i retten (§ </P>  \r\n\r\n<P>171, stk. 4). </P>  \r\n\r\n<P>3. Politiets efterforskning af den stigende og grove </P>  \r\n\r\n<P>narkotikakriminalitet er forbundet med betydelige vanskeligheder, </P>  \r\n\r\n<P>som er nærmere omtalt i betænkning nr. 1023/1984, side 125 ff. Den </P>  \r\n\r\n<P>kriminelle aktivitet udføres i mange tilfælde af en organisation, </P>  \r\n\r\n<P>som ikke sjældent har internationale forgreninger. Offeret </P>  \r\n\r\n<P>(narkomanen) vil ofte selv optræde som led i en forhandlerkæde og </P>  \r\n\r\n<P>vil sjældent være interesseret i at bistå politiet. Den </P>  \r\n\r\n<P>internationale narkokriminalitet kan også være af en sådan </P>  \r\n\r\n<P>karakter, at politiets vidner vil være bange for at træde frem og </P>  \r\n\r\n<P>bistå i forbindelse med sagens opklaring og dens forfølgning i </P>  \r\n\r\n<P>retten. Det har derfor for at bekæmpe narkokriminaliteten været </P>  \r\n\r\n<P>nødvendigt for politiet at anvende en mere aktiv form for </P>  \r\n\r\n<P>efterforskning, først og fremmest i form af agentvirksomhed. </P>  \r\n\r\n<P>Udvalget gennemgår side 129-136 de gældende regler om anvendelse af </P>  \r\n\r\n<P>agenter og giver udtryk for, at det er ganske vanskeligt at </P>  \r\n\r\n<P>uddrage sikre konklusioner om gældende ret. I den forbindelse </P>  \r\n\r\n<P>indeholder betænkningen, side 136-138, en oversigt over de </P>  \r\n\r\n<P>retningslinier, der hidtil er blevet fulgt af Københavns politi </P>  \r\n\r\n<P>ved anvendelse af agenter i narkotikasager. </P>  \r\n\r\n<P>Strafferetsplejeudvalget fremhæver, at en lovregulering af politiets </P>  \r\n\r\n<P>anvendelse af agenter ikke kan ske uden en del </P>  \r\n\r\n<P>formuleringsproblemer og afgrænsningsvanskeligheder, men disse </P>  \r\n\r\n<P>vanskeligheder bør efter udvalgets opfattelse ikke forhindre, at </P>  \r\n\r\n<P>der udformes generelle bestemmelser om agentvirksomhed (side </P>  \r\n\r\n<P>151-153). Udvalget giver endvidere udtryk for, at sådanne </P>  \r\n\r\n<P>bestemmelser under hensyn til den betydelige offentlige interesse </P>  \r\n\r\n<P>for emnet og til emnets karakter bør indsættes i retsplejeloven. </P>  \r\n\r\n<P>Der er i strafferetsplejeudvalget enighed om, at </P>  \r\n\r\n<P>hovedanvendelsesområdet for agentvirksomhed i praksis er </P>  \r\n\r\n<P>narkotikasagerne, som jo også er den type sager, der har </P>  \r\n\r\n<P>tiltrukket sig særlig offentlig opmærksomhed. Udvalget har i den </P>  \r\n\r\n<P>forbindelse overvejet, om de nye regler bør omfatte alle </P>  \r\n\r\n<P>kategorier af sager, eller om der i visse typer af sager gør sig </P>  \r\n\r\n<P>sådanne særlige hensyn gældende, at disse sager bør undtages fra </P>  \r\n\r\n<P>lovudkastet. Udvalget fremhæver i den forbindelse, at der gør sig </P>  \r\n\r\n<P>nogle særlige efterforskningshensyn gældende i sager, der angår </P>  \r\n\r\n<P>forbrydelser mod statens selvstændighed og sikkerhed m.v. </P>  \r\n\r\n<P>(straffelovens kapitler 12 og 13). Det er udvalgets opfattelse, at </P>  \r\n\r\n<P>der i sådanne sager er behov for udøvelse af agentvirksomhed under </P>  \r\n\r\n<P>andre betingelser, end det efter udvalgets opfattelse er </P>  \r\n\r\n<P>acceptabelt ved andre lovovertrædelser. Hertil kommer, at det i </P>  \r\n\r\n<P>disse i øvrigt ofte langvarige sager er nødvendigt, at </P>  \r\n\r\n<P>efterforskningen kan holdes fuldstændig hemmelig. Et enigt udvalg </P>  \r\n\r\n<P>finder derfor, at de foreslåede nye regler om agentvirksomhed bør </P>  \r\n\r\n<P>udformes således, at de ikke omfatter politiets efterforskning af </P>  \r\n\r\n<P>lovovertrædelser, for hvilke påtale i medfør af straffelovens §§ </P>  \r\n\r\n<P>110f og 118a sker efter justitsministerens påbud. </P>  \r\n\r\n<P>Spørgsmålet om udformningen af grænsen mellem tilladelig </P>  \r\n\r\n<P>agentvirksomhed og almindelige efterforskningsskridt (den nedre </P>  \r\n\r\n<P>grænse) og dermed spørgsmålet om, hvilke typer af efterforskning </P>  \r\n\r\n<P>der skal være omfattet af lovreguleringen, er indgående drøftet i </P>  \r\n\r\n<P>betænkningen, side 155-162. </P>  \r\n\r\n<P>Udvalget finder, at reguleringen kun bør omfatte tilfælde, hvor der </P>  \r\n\r\n<P>er udvist en særlig aktivitet fra politiets eller agentens side, </P>  \r\n\r\n<P>eller hvor handlingen er led i et tilrettelagt arrangement. Uden </P>  \r\n\r\n<P>for begrebet agentvirksomhed bør derfor falde former for </P>  \r\n\r\n<P>efterforskning, som ikke består i en sådan aktivitet, f.eks. </P>  \r\n\r\n<P>skygning af en bestemt person, overvågning af bestemte adresser og </P>  \r\n\r\n<P>andre former for observation af mistænkte eller &#187;holden øje&#171; med  \r\n\r\n</P>  \r\n\r\n<P>kriminelle miljøer. Agentbegrebet bør heller ikke finde anvendelse </P>  \r\n\r\n<P>på personer, der alene optræder som meddelere for politiet. </P>  \r\n\r\n<P>På denne baggrund finder et flertal på 6 medlemmer af udvalget, at </P>  \r\n\r\n<P>den nedre grænse (angivelsen af det regulerede område) bør </P>  \r\n\r\n<P>formuleres således, at agentvirksomhed i relation til en </P>  \r\n\r\n<P>lovovertrædelse foreligger, når politiet foranlediger, at der </P>  \r\n\r\n<P>tilbydes bistand til eller træffes foranstaltninger med henblik på </P>  \r\n\r\n<P>at tilskynde nogen til at udføre eller fortsætte lovovertrædelsen. </P>  \r\n\r\n<P>Flertallets lovudkast indebærer samtidig, at tilfælde, hvor </P>  \r\n\r\n<P>politiet foranlediger, at nogen eller noget bliver genstand for en </P>  \r\n\r\n<P>lovovertrædelse (lokkeduesituationen), ikke omfattes af det </P>  \r\n\r\n<P>regulerede område, fordi den pågældende person, der jo kun er </P>  \r\n\r\n<P>offer, ikke herved udøver en aktivitet, der er omfattet af </P>  \r\n\r\n<P>straffelovens § 23 om medvirken. Et mindretal på 1 medlem af </P>  \r\n\r\n<P>udvalget, der i øvrigt kan tiltræde det af flertallet anførte, </P>  \r\n\r\n<P>giver udtryk for, at også lokkeduesituationen bør være omfattet af </P>  \r\n\r\n<P>reguleringen. </P>  \r\n\r\n<P>Justitsministeriet kan tiltræde udvalgets synspunkter vedrørende </P>  \r\n\r\n<P>behovet for en lovregulering af politiets adgang til at anvende </P>  \r\n\r\n<P>agenter som led i efterforskningen. Justitsministeriet kan </P>  \r\n\r\n<P>endvidere tiltræde udvalgets forslag med hensyn til, hvilke </P>  \r\n\r\n<P>lovovertrædelser der bør være omfattet af reguleringen. </P>  \r\n\r\n<P>Justitsministeriet kan ligeledes tiltræde udvalgets forslag om den </P>  \r\n\r\n<P>nærmere udformning af agentbegrebet. I den forbindelse er </P>  \r\n\r\n<P>justitsministeriet enig med udvalgets flertal i, at det regulerede </P>  \r\n\r\n<P>område kun bør omfatte tilfælde, der er omfattet af det objektive </P>  \r\n\r\n<P>medvirkensbegreb i straffelovens § 23. Justitsministeriets </P>  \r\n\r\n<P>lovforslag (§ 754a og § 754e) er udformet i overensstemmelse </P>  \r\n\r\n<P>hermed. </P>  \r\n\r\n<P>4. Inden for det område, som er omfattet af lovreguleringen, bør der </P>  \r\n\r\n<P>efter udvalgets opfattelse i loven opstilles visse betingelser, </P>  \r\n\r\n<P>som skal være opfyldt, for at politiet kan iværksætte </P>  \r\n\r\n<P>agentvirksomhed. </P>  \r\n\r\n<P>Hertil kommer, at visse typer af agentvirksomhed helt bør være </P>  \r\n\r\n<P>forbudt (det såkaldte provokationsforbud - i betænkningen også </P>  \r\n\r\n<P>betegnet som den øvre grænse). Der henvises om dette spørgsmål til </P>  \r\n\r\n<P>nedenfor pkt. 5. </P>  \r\n\r\n<P>Udvalget foreslår for det første (side 174-175), at der, som </P>  \r\n\r\n<P>betingelse for at der kan iværksættes en agentaktion, bør stilles </P>  \r\n\r\n<P>særlige krav til styrken af politiets mistanke. </P>  \r\n\r\n<P>Det er efter udvalgets opfattelse ikke tilstrækkeligt at angive, at </P>  \r\n\r\n<P>der skal være mistanke om, at en lovovertrædelse er begået eller </P>  \r\n\r\n<P>forsøgt, men der må tillige stilles visse krav til denne mistankes </P>  \r\n\r\n<P>styrke. Meningen er, anfører udvalget, at mistanken skal være </P>  \r\n\r\n<P>underbygget af oplysninger af objektiv art, f.eks. observationer </P>  \r\n\r\n<P>eller vidneforklaringer, herunder en meddelers oplysninger til </P>  \r\n\r\n<P>politiet. </P>  \r\n\r\n<P>Udvalget stiller på denne baggrund forslag om, at det (i § 754a, nr. </P>  \r\n\r\n<P>1) opstilles som en betingelse for at iværksætte en agentaktion, </P>  \r\n\r\n<P>at der er en særlig bestyrket mistanke om, at lovovertrædelsen er </P>  \r\n\r\n<P>ved at blive begået eller forsøgt. </P>  \r\n\r\n<P>Udvalget har indgående drøftet, om der er behov for i loven at stille </P>  \r\n\r\n<P>krav om, at mistanken skal angå bestemte typer af </P>  \r\n\r\n<P>lovovertrædelser. Selv om agenter navnlig har været anvendt i </P>  \r\n\r\n<P>narkotikasager, finder et flertal på 6 medlemmer af udvalget, at </P>  \r\n\r\n<P>problemerne omkring agentvirksomhed ikke er specifikke i </P>  \r\n\r\n<P>narkotikasager, og at debatten om politiets anvendelse af agenter </P>  \r\n\r\n<P>kan blive påført nogle ikke ganske relevante synspunkter ved at </P>  \r\n\r\n<P>blive ført udelukkende med disse sager for øje. </P>  \r\n\r\n<P>Udvalgets flertal henviser i den forbindelse også til, at der også </P>  \r\n\r\n<P>uden for narkotikaforbrydelsernes område vil kunne være behov for </P>  \r\n\r\n<P>agentvirksomhed fra politiets side, f.eks. i sager om økonomisk </P>  \r\n\r\n<P>kriminalitet. Flertallet finder, at ønsket om at begrænse </P>  \r\n\r\n<P>anvendelsen af agenter vil blive tilgodeset, bl.a. ved udvalgets </P>  \r\n\r\n<P>øvrige forslag, uden at det er nødvendigt at opstille et </P>  \r\n\r\n<P>rigoristisk kriminalitetskrav. Et mindretal på et medlem af </P>  \r\n\r\n<P>udvalget finder i modsætning til flertallet, at det bør være en </P>  \r\n\r\n<P>betingelse for at anvende agenter, at mistanken angår overtrædelse </P>  \r\n\r\n<P>af straffelovens § 191 eller lov om euforiserende stoffer. </P>  \r\n\r\n<P>Der er i udvalget enighed om, at der ved siden af mistankekravet, som </P>  \r\n\r\n<P>betingelse for at politiet kan anvende agent, bør opstilles et </P>  \r\n\r\n<P>indikationskrav om, at andre efterforskningsskridt ikke vil være </P>  \r\n\r\n<P>egnede til at sikre bevis i sagen (§ 754a, nr. 2). Der henvises </P>  \r\n\r\n<P>til betænkningen, side 175-176. </P>  \r\n\r\n<P>Justitsministeriet kan tiltræde udvalgets synspunkter om, at der som </P>  \r\n\r\n<P>betingelse for agentanvendelse bør opstilles mistanke- og </P>  \r\n\r\n<P>indikationskrav. Justitsministeriet har endvidere fulgt </P>  \r\n\r\n<P>udvalgsflertallets opfattelse, hvorefter der ikke bør opstilles et </P>  \r\n\r\n<P>særligt kriminalitetskrav. Justitsministeriet kan i den </P>  \r\n\r\n<P>forbindelse tiltræde udvalgets forslag med hensyn til udformningen </P>  \r\n\r\n<P>af mistanke- og indikationskravene i § 754a. </P>  \r\n\r\n<P>5. Strafferetsplejeudvalget har i betænkningen, side 162-168, </P>  \r\n\r\n<P>overvejet, hvorledes man i lovteksten bør fastsætte grænsen mellem </P>  \r\n\r\n<P>tilladelig og forbudt agentvirksomhed (den såkaldte øvre grænse </P>  \r\n\r\n<P>eller provokationsforbudet). Der er enighed i udvalget om at </P>  \r\n\r\n<P>beskrive denne grænse således, at agentens indflydelse på den </P>  \r\n\r\n<P>strafbare handlings udførelse eller fortsættelse ikke må medføre </P>  \r\n\r\n<P>en forøgelse af lovovertrædelsens omfang eller grovhed (§ 754b, </P>  \r\n\r\n<P>stk. 1). </P>  \r\n\r\n<P>Udvalget fremhæver, at man herved giver mulighed for at få dækket det </P>  \r\n\r\n<P>behov, der i praksis navnlig i narkotikasager - har været for </P>  \r\n\r\n<P>politiet til ved hjælp af agenter at afsløre den kriminelle </P>  \r\n\r\n<P>aktivitet og dens bag- eller gerningsmænd. Kriminaliteten bringes </P>  \r\n\r\n<P>nemlig til udførelse på en sådan måde og på et sådant tidspunkt og </P>  \r\n\r\n<P>sted, som politiet i forvejen er forberedt på, og hvor man derfor </P>  \r\n\r\n<P>kan iagttage, hvad der sker, og gribe ind for at forhindre den </P>  \r\n\r\n<P>videre udspredning af narkotika. </P>  \r\n\r\n<P>På den anden side følger det af denne grænsedragning, at politiet </P>  \r\n\r\n<P>ikke ved agentens virksomhed må anstifte en lovovertrædelse, som </P>  \r\n\r\n<P>ikke i forvejen er ved at blive begået eller forsøgt. Politiet må </P>  \r\n\r\n<P>heller ikke øve en sådan indflydelse på en lovovertrædelse, der er </P>  \r\n\r\n<P>ved at blive begået eller forsøgt, at den ændrer sig til en </P>  \r\n\r\n<P>lovovertrædelse af en anden art. Herved ville der jo ske en </P>  \r\n\r\n<P>forøgelse af lovovertrædelsens omfang eller grovhed. </P>  \r\n\r\n<P>Udvalget har samtidig drøftet, om der - af hensyn til </P>  \r\n\r\n<P>provokationsforbudets overholdelse - i loven bør stilles særlige </P>  \r\n\r\n<P>krav til agentens personlige forhold. Udvalget fremhæver i den </P>  \r\n\r\n<P>forbindelse, at der på den ene side må stilles forskellige </P>  \r\n\r\n<P>kvalifikationskrav til de personer, der skal optræde som agenter, </P>  \r\n\r\n<P>hvilket taler for, at det er særligt udvalgte danske politifolk, </P>  \r\n\r\n<P>som anvendes som agenter. På den anden side forekommer der efter </P>  \r\n\r\n<P>udvalgets opfattelse en række situationer, hvor det f.eks. er </P>  \r\n\r\n<P>nødvendigt og forsvarligt af sprog- eller racemæssige grunde at </P>  \r\n\r\n<P>anvende udenlandske politifolk m.v. I ganske særlige tilfælde kan </P>  \r\n\r\n<P>det endog være nødvendigt at anvende privatpersoner. Udvalget har </P>  \r\n\r\n<P>derfor fundet en regel, der forbyder private personers anvendelse </P>  \r\n\r\n<P>som agenter, for restriktiv. </P>  \r\n\r\n<P>Det afgørende for udvalget er derfor, at det forbydes at lade </P>  \r\n\r\n<P>agentvirksomhed udføre af privatpersoner, der på grund af </P>  \r\n\r\n<P>afhængighedsforhold til politiet eller på grund af andre </P>  \r\n\r\n<P>omstændigheder må befrygtes ikke at ville udføre opgaven på </P>  \r\n\r\n<P>betryggende måde med hensyn til overholdelse af </P>  \r\n\r\n<P>provokationsforbudet. I udvalgets lovudkast (§ 754b, stk. 2) er </P>  \r\n\r\n<P>der derfor medtaget en regel, der er udformet i overensstemmelse </P>  \r\n\r\n<P>hermed. </P>  \r\n\r\n<P>Justitsministeriet er enig i, at man også i fremtiden bør følge den </P>  \r\n\r\n<P>regel, som hidtil har været afgørende for politiets anvendelse af </P>  \r\n\r\n<P>agenter, nemlig at politiet ikke må fremkalde en forbrydelse, som </P>  \r\n\r\n<P>ellers ikke ville være blevet begået. Justitsministeriet finder, </P>  \r\n\r\n<P>at den af udvalget foreslåede regel i § 754b, stk. 1, hvorefter </P>  \r\n\r\n<P>agentvirksomhed ikke må bevirke en forøgelse af lovovertrædelsens </P>  \r\n\r\n<P>omfang eller grovhed, vil være velegnet til at angive grænsen </P>  \r\n\r\n<P>mellem den form for agentvirksomhed, som bør være tilladt, og de </P>  \r\n\r\n<P>former, der bør være forbudt. </P>  \r\n\r\n<P>Justitsministeriet kan endvidere tiltræde, at der af hensyn til </P>  \r\n\r\n<P>provokationsgrænsens overholdelse bør stilles visse krav til de </P>  \r\n\r\n<P>personer, der skal optræde som agenter, og justitsministeriet kan </P>  \r\n\r\n<P>tiltræde den i udvalgets udkast foreslåede regel i § 754b, stk. 2, </P>  \r\n\r\n<P>der jo ikke udelukker, at man efter omstændighederne anvender </P>  \r\n\r\n<P>f.eks. udenlandske politifolk eller privatpersoner som agenter. </P>  \r\n\r\n<P>Lovforslaget er derfor udformet i overensstemmelse med udvalgets </P>  \r\n\r\n<P>lovudkast. </P>  \r\n\r\n<P>6. Udvalget har side 170-171 og side 180-193 indgående drøftet </P>  \r\n\r\n<P>spørgsmålet om kompetencen til at træffe bestemmelse om anvendelse </P>  \r\n\r\n<P>af agent og spørgsmålet om efterfølgende kontrol med aktionen. </P>  \r\n\r\n<P>Udvalget fremhæver, at iværksættelse af en agentaktion i praksis </P>  \r\n\r\n<P>stiller store krav med hensyn til hurtighed og smidighed. En </P>  \r\n\r\n<P>forudgående forelæggelse af spørgsmålet for statsadvokaten eller </P>  \r\n\r\n<P>retten ville tage så lang tid, at der ofte ville være nærliggende </P>  \r\n\r\n<P>fare for, at man forspildte muligheden for at anvende agent og </P>  \r\n\r\n<P>dermed opklare lovovertrædelsen. </P>  \r\n\r\n<P>På denne baggrund er der enighed i udvalget om, at kompetencen til at </P>  \r\n\r\n<P>træffe bestemmelse om indsættelse af agent som led i </P>  \r\n\r\n<P>efterforskningen bør tilkomme politiet. Udvalget finder samtidig </P>  \r\n\r\n<P>anledning til at anbefale, at politiet ved sine interne regler </P>  \r\n\r\n<P>søger afgørelser om agentvirksomhed henlagt til chefs- eller </P>  \r\n\r\n<P>souschefsplan. </P>  \r\n\r\n<P>Udvalget foreslår samtidig, at der (som § 754c) indsættes en </P>  \r\n\r\n<P>bestemmelse i retsplejeloven om efterfølgende kontrol med </P>  \r\n\r\n<P>agentvirksomhed. Det foreslås, at kontrolfunktionen henlægges til </P>  \r\n\r\n<P>domstolene. Der henvises til betænkningen, side 181 ff. Formålet </P>  \r\n\r\n<P>med en sådan kontrol er dels at vurdere, om betingelserne for </P>  \r\n\r\n<P>aktionens iværksættelse har været opfyldt, dels at kontrollere, om </P>  \r\n\r\n<P>provokationsforbudet er overskredet. Rettens kontrol skal omfatte </P>  \r\n\r\n<P>en stillingtagen både til foranstaltningens formelle lovlighed, </P>  \r\n\r\n<P>herunder om provokationsforbudet måtte være overtrådt, og til dens </P>  \r\n\r\n<P>betryggende udførelse, herunder med hensyn til valg af agentens </P>  \r\n\r\n<P>person. </P>  \r\n\r\n<P>I sammenhæng med reglerne om domstolskontrol med agentvirksomhed </P>  \r\n\r\n<P>foreslår udvalget (som § 754d) en udtrykkelig regel om, at </P>  \r\n\r\n<P>forsvareren skal have underretning, hvis politiet har anvendt </P>  \r\n\r\n<P>agent. Om forsvarerens medvirken ved domstolskontrollen henvises i </P>  \r\n\r\n<P>øvrigt til betænkningen, side 184-185. </P>  \r\n\r\n<P>Udvalget har i øvrigt særligt drøftet spørgsmålet om afhøring af </P>  \r\n\r\n<P>agenten i retten. Et flertal på fem af udvalgets medlemmer finder, </P>  \r\n\r\n<P>at der ved afgørelsen af, om en agent skal afhøres i retten, bør </P>  \r\n\r\n<P>lægges vægt på de strafferetsplejemæssige hensyn til, at der sker </P>  \r\n\r\n<P>en betryggende oplysning af alle de omstændigheder, der kan have </P>  \r\n\r\n<P>betydning for sagens udfald herunder hvorvidt der ved </P>  \r\n\r\n<P>agentvirksomhed er sket overskridelse af provokationsgrænsen. På </P>  \r\n\r\n<P>denne baggrund foreslår flertallet, at der i retsplejelovens § 171 </P>  \r\n\r\n<P>som et nyt stykke 4 indføres en bestemmelse om, at retten - selv </P>  \r\n\r\n<P>om den i stk. 2, nr. 3, nævnte fritagelsesgrund (at forklaring vil </P>  \r\n\r\n<P>påføre vidnet selv eller hans nærmeste anden væsentlig skade) er </P>  \r\n\r\n<P>til stede - kan pålægge vidnet at afgive forklaring, såfremt </P>  \r\n\r\n<P>vidnet har virket som agent for politiet, og sagens beskaffenhed </P>  \r\n\r\n<P>og dens betydning for vedkommende part eller samfundet findes at </P>  \r\n\r\n<P>berettige dertil. </P>  \r\n\r\n<P>Et mindretal på 2 medlemmer af udvalget kan ikke tiltræde flertallets </P>  \r\n\r\n<P>forslag og finder, at de gældende regler i retsplejelovens § 171, </P>  \r\n\r\n<P>stk. 3, er tilstrækkelige. Efter denne bestemmelse kan retten - </P>  \r\n\r\n<P>selv om den i stk. 2, nr. 3, nævnte fritagelsesgrund foreligger - </P>  \r\n\r\n<P>pålægge agenten at afgive forklaring, når forklaringen anses for </P>  \r\n\r\n<P>at være af afgørende betydning for sagens udfald, og sagens </P>  \r\n\r\n<P>beskaffenhed og dens betydning for vedkommende part eller </P>  \r\n\r\n<P>samfundet findes at berettige dertil. </P>  \r\n\r\n<P>Justitsministeriet kan tiltræde udvalgets synspunkter vedrørende </P>  \r\n\r\n<P>spørgsmålet om kompetencen til at træffe bestemmelse om at </P>  \r\n\r\n<P>iværksætte en agentaktion og vedrørende forslaget om efterfølgende </P>  \r\n\r\n<P>retlig kontrol med agentvirksomhed. Justitsministeriet tillægger </P>  \r\n\r\n<P>det i den forbindelse betydelig vægt, at afgørelser om anvendelse </P>  \r\n\r\n<P>af agent træffes på chefs- eller souschefsplan, og vil i </P>  \r\n\r\n<P>forbindelse med lovforslagets eventuelle vedtagelse udsende </P>  \r\n\r\n<P>administrative regler herom. </P>  \r\n\r\n<P>Justitsministeriet kan endvidere tiltræde den af udvalget foreslåede </P>  \r\n\r\n<P>udtrykkelige lovregel om, at forsvareren skal have underretning </P>  \r\n\r\n<P>om, at der har været anvendt agent i sagen. </P>  \r\n\r\n<P>Spørgsmålet, om man bør foretage ændringer i retsplejelovens § 171 om </P>  \r\n\r\n<P>afhøring af agenter i retten, kan efter justitsministeriets </P>  \r\n\r\n<P>opfattelse give anledning til noget større tvivl, idet en sådan </P>  \r\n\r\n<P>afhøring efter omstændighederne kan indebære risiko for agenten. </P>  \r\n\r\n<P>Justitsministeriet har imidlertid ved udformningen af lovforslaget </P>  \r\n\r\n<P>valgt at følge udvalgsflertallets forslag, der lader det være op </P>  \r\n\r\n<P>til rettens konkrete vurdering at tage stilling til, i hvilket </P>  \r\n\r\n<P>omfang og på hvilken måde det bør pålægges agenten at afgive </P>  \r\n\r\n<P>vidneforklaring i retten. </P>  \r\n\r\n<P>7. Udover de foreslåede regler om politiets anvendelse af agenter </P>  \r\n\r\n<P>indeholder lovforslaget nogle konsekvensændringer af </P>  \r\n\r\n<P>retsplejelovens §§ 1000 og 1001, stk. 1, som følge af at </P>  \r\n\r\n<P>muligheden for at idømme dødsstraf blev fuldstændig ophævet ved </P>  \r\n\r\n<P>lov nr. 195 af 3. maj 1978. Endelig indeholder lovforslaget en </P>  \r\n\r\n<P>ændring af redaktionel karakter af retsplejelovens § 688, stk. 3, </P>  \r\n\r\n<P>nr. 1. </P>  \r\n\r\n<P>8. Der er indhentet udtalelser om strafferetsplejeudvalgets </P>  \r\n\r\n<P>betænkning nr. 1023/1984 fra præsidenterne for østre og vestre </P>  \r\n\r\n<P>landsret, præsidenterne for Københavns byret og for retterne i </P>  \r\n\r\n<P>Århus, Odense og Ålborg, Den Danske Dommerforening, </P>  \r\n\r\n<P>Dommerfuldmægtigforeningen, rigsadvokaten, rigspolitichefen, </P>  \r\n\r\n<P>politidirektøren i København, Foreningen af politimestre i </P>  \r\n\r\n<P>Danmark, Politifuldmægtigforeningen, Dansk kriminalpolitiforening, </P>  \r\n\r\n<P>Dansk politiforbund, Advokatrådet, ministeriet for offentlige </P>  \r\n\r\n<P>arbejder, generaldirektoratet for post- og telegrafvæsenet og </P>  \r\n\r\n<P>forsvarsministeriet. </P>  \r\n\r\n<P>9. De foreslåede regler om retlig kontrol med politiets anvendelse af </P>  \r\n\r\n<P>agenter vil kunne bevirke en vis forøgelse i antallet og </P>  \r\n\r\n<P>varigheden af visse retsmøder, hvilket tillige vil kunne medføre </P>  \r\n\r\n<P>et øget pres på politiets og anklagemyndighedens ressourcer. På </P>  \r\n\r\n<P>grund af antallet af agentsager vil forøgelsen af arbejdsopgaverne </P>  \r\n\r\n<P>dog formentlig kun være af mindre betydning. </P>  \r\n\r\n<P>Sammenfattende må det vedrørende det foreliggende forslag og </P>  \r\n\r\n<P>lovforslaget om civilprocessuelle spørgsmål antages, at der ikke </P>  \r\n\r\n<P>vil blive tale om væsentlige forøgelser i justitsvæsenets </P>  \r\n\r\n<P>arbejdsopgaver vurderet under et, men de foreslåede ændringer vil </P>  \r\n\r\n<P>kunne nødvendiggøre visse omlægninger af ressourcerne inden for de </P>  \r\n\r\n<P>eksisterende personalemæssige rammer m.v. Dette spørgsmål, der </P>  \r\n\r\n<P>også må vurderes i lyset af tidligere retsplejereformer, vil indgå </P>  \r\n\r\n<P>i justitsministeriets løbende vurdering af behovet for ressourcer </P>  \r\n\r\n<P>inden for ministeriets område. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Bestemmelsen svarer til § 171, stk. 4, i lovudkastet i betænkning nr. </P>  \r\n\r\n<P>1023/1984. Der henvises til de almindelige bemærkninger pkt. 6 </P>  \r\n\r\n<P>samt til betænkningen, side 186-193 og 204-205. </P>  \r\n\r\n<P>Til nr. 2 </P>  \r\n\r\n<P>Ændringen er af redaktionel karakter og tilsigter i overensstemmelse </P>  \r\n\r\n<P>med bemærkningerne til forslaget til lov nr. 298 af 6. juni 1984 </P>  \r\n\r\n<P>at præcisere, at domsmænd ikke skal medvirke ved afsigelsen af </P>  \r\n\r\n<P>udeblivelsesdomme i politisager, jfr. retsplejelovens § 934. </P>  \r\n\r\n<P>Til nr. 3-4 </P>  \r\n\r\n<P>Forslaget indebærer, at der sker nogle ændringer i overskrifterne til </P>  \r\n\r\n<P>retsplejelovens kapitler 67 og 68. </P>  \r\n\r\n<P>Til nr. 5 </P>  \r\n\r\n<P>Til § 754a </P>  \r\n\r\n<P>Bestemmelsen svarer til bestemmelsen i § 754a i </P>  \r\n\r\n<P>strafferetsplejeudvalgets lovudkast i betænkning nr. 1023/1984. </P>  \r\n\r\n<P>Der henvises til de almindelige bemærkninger pkt. 3 og 4. Der </P>  \r\n\r\n<P>henvises endvidere til betænkningen, side 155-162 og 174-176. </P>  \r\n\r\n<P>Til 754b </P>  \r\n\r\n<P>Bestemmelsen svarer til § 754b i strafferetsplejeudvalgets lovudkast. </P>  \r\n\r\n<P>Der henvises til de almindelige bemærkninger pkt. 5 og til </P>  \r\n\r\n<P>betænkningen, side 162-168 og side 176-179. </P>  \r\n\r\n<P>Til § 754c </P>  \r\n\r\n<P>Bestemmelsen svarer til § 754c i lovudkastet i betænkningen nr. </P>  \r\n\r\n<P>1023/1984. Der henvises til de almindelige bemærkninger pkt. 6 og </P>  \r\n\r\n<P>til betænkningen, side 181-186 og 206-207. </P>  \r\n\r\n<P>Til § 754d </P>  \r\n\r\n<P>Bestemmelsen svarer til § 754d i strafferetsplejeudvalgets lovudkast. </P>  \r\n\r\n<P>Der henvises til de almindelige bemærkninger pkt. 6 og til </P>  \r\n\r\n<P>betænkningen side, 180-181 og 207-208. </P>  \r\n\r\n<P>Det skal i øvrigt fremhæves, at den foreslåede § 754d alene angår </P>  \r\n\r\n<P>spørgsmålet om underretning til forsvareren i tilfælde, hvor der </P>  \r\n\r\n<P>rejses tiltale. Hvis der gives underretning til forsvareren om, at </P>  \r\n\r\n<P>en agent har været anvendt, i tilfælde hvor der ikke er rejst </P>  \r\n\r\n<P>tiltale, vil der kunne gives forsvareren tavshedspålæg efter </P>  \r\n\r\n<P>retsplejelovens § 745, stk. 4. Et tavshedspålæg til forsvareren </P>  \r\n\r\n<P>medfører bl.a., at han ikke må videregive oplysninger til sigtede. </P>  \r\n\r\n<P>Til § 754e </P>  \r\n\r\n<P>Bestemmelsen svarer til § 754e i lovudkastet i betænkning nr. </P>  \r\n\r\n<P>1023/1984. Der henvises til de almindelige bemærkninger pkt. 3 og </P>  \r\n\r\n<P>til betænkningen, side 153-154 og side 208. </P>  \r\n\r\n<P>Til nr. 6 </P>  \r\n\r\n<P>Den foreslåede ændring af retsplejelovens § 1000 er en </P>  \r\n\r\n<P>konsekvensændring som følge af, at muligheden for at idømme </P>  \r\n\r\n<P>dødsstraf blev fuldstændig ophævet ved lov nr. 195 af 3. maj 1978. </P>  \r\n\r\n<P>Samtidig skabes der efter forslaget mulighed for, at ikke kun </P>  \r\n\r\n<P>nævninger, men også domsmænd, der har medvirket ved sagens </P>  \r\n\r\n<P>behandling, kan indstille til justitsministeren, at domfældte </P>  \r\n\r\n<P>benådes. </P>  \r\n\r\n<P>Til nr. 7 </P>  \r\n\r\n<P>Den foreslåede ændring af retsplejelovens § 1001, stk. 1, er en </P>  \r\n\r\n<P>konsekvensændring som følge af dødsstraffens ophævelse. Samtidig </P>  \r\n\r\n<P>sker der ved den ændrede affattelse en sproglig modernisering af </P>  \r\n\r\n<P>bestemmelsen. </P>  \r\n\r\n<P>Til § 2 </P>  \r\n\r\n<P>Bestemmelsen indeholder ikrafttrædelses- og overgangsbestemmelser. </P>  \r\n\r\n<P>For så vidt angår stk. 2 henvises til strafferetsplejeudvalgets </P>  \r\n\r\n<P>betænkning, side 222. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>INGEN </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00008"
        },
        {
            "displayName": "Entydig dokumentidentifikation",
            "displayValue": "CL005993"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "8"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}