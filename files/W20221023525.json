{
    "id": 233629,
    "title": "Arbejdsmiljøklagenævnet fastholdt strakspåbud om at sikre, at arbejdet ved liften under tømning af affaldscontainerne foregår under forhold, så der er truffet effektive foranstaltninger mod, at ansatte opholder sig tæt på containerne, så liften kan anvendes sikkerhedsmæssigt fuldt forsvarligt (tekniske hjælpemidler - maskiner - lift - renovation - affaldscontainere - ophold)",
    "documentTypeId": "240",
    "isSagsforlobPeriodValid": true,
    "shortName": "KEN nr 10235 af 15/11/2022",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet fastholdt strakspåbud om at sikre, at arbejdet ved liften under tømning af affaldscontainerne foregår under forhold, så der er truffet effektive foranstaltninger mod, at ansatte opholder sig tæt på containerne, så liften kan anvendes sikkerhedsmæssigt fuldt forsvarligt (tekniske hjælpemidler - maskiner - lift - renovation - affaldscontainere - ophold)</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at anvendelsen af liften på renovationsvognen på tilsynstidspunktet skete under forhold, som frembød særlig fare.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at der var betydelig fare for, at de ansatte pådrog sig personskade, når de arbejdede med tømning af affaldscontainerne, hvor de stod tæt på containerne i bevægelse, og når de havde fysisk kontakt til disse.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et enigt nævn.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Den konkrete afgørelse </span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>\r\n   <span class=\"Bold\">Afgørelse</span>\r\n</p>\r\n<p>\r\n</p>\r\n<p>I har klaget over Arbejdstilsynets afgørelse af den 6. april 2022 om anvendelse af lift.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 27. september 2022.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 6. april 2022 med strakspåbud til jer om at sikre, at arbejdet ved liften under tømning af affaldscontainerne foregår under forhold, så der er truffet effektive foranstaltninger, mod at ansatte opholder sig tæt på containerne, så liften kan anvendes sikkerhedsmæssigt fuldt forsvarligt</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at anvendelsen af liften på renovationsvognen på tilsynstidspunktet den 30. marts 2022 på [arbejdssted udeladt] skete under forhold, som frembød særlig fare.</p>\r\n<p>\r\n</p>\r\n<p>Nævnet vurderer, at der var betydelig fare for, at de ansatte pådrog sig personskade, når de arbejdede med tømning af affaldscontainerne, hvor de stod tæt på containerne i bevægelse, og når de havde fysisk kontakt til disse.</p>\r\n<p>\r\n</p>\r\n<p>Nævnet vurderer endvidere, at der ikke var truffet effektive sikkerhedsforanstaltninger herimod.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger vægt på, at Arbejdstilsynet konstaterede, at de ansatte opholdt sig tæt på og under containerne. De ansatte havde fysisk kontakt med affaldscontainerne, når liften blev aktiveret, både på vej op i komprimatoren og på vej ned, da de ansatte åbnede og lukkede låget på containeren.</p>\r\n<p>\r\n</p>\r\n<p>En ansat hentede to affaldscontainere, hvoraf den ene var foran ham, mens den anden var bag ved ham. Da han kom hen til renovationsvognen blev den forreste container sat på vognens lift, der automatisk startede løftet, mens han stadig holdt fast på den bagerste container.</p>\r\n<p>\r\n</p>\r\n<p>Nævnet lægger desuden vægt på, at en ansat måtte flytte hovedet hurtigt til siden for ikke at blive ramt af en container på vej ned.</p>\r\n<p>\r\n</p>\r\n<p>I klagen har I anført, at I har indskærpet over for de ansatte, at den arbejdsgang, som Arbejdstilsynet observerede, hvor den ansatte havde en beholder bag kroppen, der forhindrede den ansatte i at træde baglæns, når en anden beholder sættes på liften, ikke er tilladt. Det var ikke sikkerhedsmæssigt forsvarligt. Når den arbejdsgang overholdes, er sikkerhedssystemer velfungerende og de spiller godt sammen med det praktiske arbejde ved tømning af beholdere.</p>\r\n<p>\r\n</p>\r\n<p>Det kan ikke føre til et andet resultat. Nævnet henviser til nævnets begrundelse for afgørelsen.</p>\r\n<p>\r\n</p>\r\n<p>Nævnet er enig med Arbejdstilsynet i, at der på tilsynstidspunktet skete en overtrædelse af arbejdsmiljølovens regler.</p>\r\n<p>\r\n</p>\r\n<p>Det forhold, at I efterfølgende har indskærpet over for de ansatte, at den observerede arbejdsgang ikke er tilladt, angår efterkommelsen af påbuddet. Det er Arbejdstilsynet, der har kompetencen til at tage stilling til, om et påbud er efterkommet.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at maskiner og andre tekniske hjælpemidler skal være indrettet og skal anvendes, så de sikkerheds- og sundhedsmæssigt er fuldt forsvarlige.</p>\r\n<p>\r\n</p>\r\n<p>Det følger af reglerne om anvendelse af tekniske hjælpemidler, at anvendelse ikke må ske under forhold og omstændigheder, som frembyder særlig fare, medmindre der er truffet effektive sikkerhedsforanstaltninger herimod.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et enigt nævn.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet, samt brev fra jer af 5. august 2022.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 2062 af 16. november 2021 med senere ændringer.</p>\r\n<p>\r\n</p>\r\n<p>Om anvendelse af tekniske hjælpemidler</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 45, stk. 1, i lov om arbejdsmiljø, jf. lovbekendtgørelse nr. 2062 af 16. november 2021 med senere ændringer.</p>\r\n<p class=\"Liste1\">\r\n   <span class=\"Liste1Nr\">•</span> § 9, stk. 3, i dagældende bekendtgørelse om anvendelse af tekniske hjælpemidler</p>\r\n<p>\r\n</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på <span class=\"Underline\">www.retsinformation.dk</span></p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>Arbejdstilsynet, j.nr. 20220035559/6</p>\r\n<p>[Adressat udeladt]</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 2062 af 16. november 2021 af lov om arbejdsmiljø med senere ændringer</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 7</span>\r\n</p>\r\n<p style=\"text-align: center;\">\r\n   <span class=\"Bold\">Tekniske hjælpemidler m.v.</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber, byggevarer, andre tekniske hjælpemidler og personlige værnemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n<p>\r\n   <span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 1109 af 15. december 1992 om anvendelse af tekniske hjælpemidler med senere ændringer</span>\r\n</p>\r\n<p>\r\n   <span class=\"Bold\">Brug m.v.</span>\r\n</p>\r\n<p>\r\n   <span class=\"Bold\">§ 9.</span> Et teknisk hjælpemiddel må kun anvendes til de arbejdsfunktioner og under de betingelser, det er egnet til, så begrænsninger, der følger heraf, ikke overskrides til fare for sikkerhed eller sundhed. ¬<span class=\"Italic\">    Stk. 2.</span> Sikringsdele eller andet beskyttelsesudstyr skal anvendes efter hensigten, og foreskrevne sikkerhedsforanstaltninger skal iagttages. ¬<span class=\"Italic\">    Stk. 3.</span> Anvendelse må ikke ske under forhold og omstændigheder, som frembyder særlig fare, medmindre der er truffet effektive sikkerhedsforanstaltninger herimod. Hvis det er nødvendigt, skal der være truffet passende foranstaltninger til beskyttelse mod følgerne af lynnedslag.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/11/2022"
        },
        {
            "displayName": "Accession",
            "displayValue": "W20221023525"
        },
        {
            "displayName": "Entydig dokumentidentifikation",
            "displayValue": "DH001039"
        },
        {
            "displayName": "Dato for indlæggelse",
            "displayValue": "16/11/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10235"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "15/11/2022"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "22-34433"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}