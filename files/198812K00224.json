{
    "id": 110470,
    "title": "1988 LSF 224   FORSLAG TIL LOV OM ÆNDRING AF LOV OM SOCIAL BISTAND (ÆNDRING AF REGLER OM   PRAKTISK BISTAND) ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 224",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 224 </P>  \r\n\r\n<P></P>  \r\n\r\n<P>Forslag til Lov om ændring af lov om social bistand (Ændring af regler om  \r\n\r\n praktisk bistand) </P>  \r\n\r\n<P></P>  \r\n\r\n<P>Fremsat af socialministeren (Aase Olesen) </P>  \r\n\r\n<P></P>  \r\n\r\n<P>den 30. marts 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om social bistand, jf. lovbekendtgørelse nr. 171 af 25. marts 1987,  \r\n\r\n som ændret senest ved lov nr. 837 af 21. december 1988, foretages følgende  \r\n\r\n ændringer: </P>  \r\n\r\n<P>1. I <I>§ 54, stk. 1,</I> ændres &#187;Midlertidig hjemmehjælp&#171; til:  \r\n\r\n &#187;Hjemmehjælp&#171;, og i <I>stk. 2</I> ændres &#187;midlertidig  \r\n\r\n hjemmehjælp&#171; til: &#187;hjemmehjælp&#171;. </P>  \r\n\r\n<P>2. <I>§ 55, stk. 1,</I> affattes således: </P>  \r\n\r\n<P>&#187;Ydes der varig hjemmehjælp, kan der højst kræves betaling for 3  \r\n\r\n timer pr. uge&#171;. </P>  \r\n\r\n<P>3. I <I>§ 56, stk. 2,</I> udgår ordene &#187;med anvendelse af&#171;, og i  \r\n\r\n stedet indsættes: &#187;med betaling efter&#171;. </P>  \r\n\r\n<P>§ 2 </P>  \r\n\r\n<P>Loven træder i kraft den 1. juli 1989. </P>  \r\n\r\n<P>Bemærkninger til lovforslaget </P>  \r\n\r\n<P>Ved lov nr. 391 af 10. juni 1987 om ændring af lov om social bistand blev  \r\n\r\n der med virkning fra 1. januar 1989 vedtaget en ændring af reglerne for varig  \r\n\r\n hjemmehjælp, hvorved denne form for hjemmehjælp gøres gratis. </P>  \r\n\r\n<P>Som led i bestræbelserne på at nedbringe det offentliges udgifter i 1989  \r\n\r\n vedtog Folketinget ved lov nr. 837 af 21. december 1988 en forlængelse af den  \r\n\r\n gældende betalingsordning for varig hjemmehjælp til den 1. juli 1989, således  \r\n\r\n at indførelsen af gratis varig hjemmehjælp blev udskudt et halvt år. </P>  \r\n\r\n<P>Der er fra såvel kommuner som brugere af hjemmehjælp ytret betænkeligheder  \r\n\r\n ved indførelse af gratis varig hjemmehjælp. Derfor foreslås det at opretholde  \r\n\r\n de hidtidige takster med nedsættelse af den maksimale betaling for varig  \r\n\r\n hjemmehjælp fra 6 til 3 timer pr. uge. En sådan ordning vil kunne medvirke  \r\n\r\n til at afdæmpe det efterspørgselspres, der ville følge af en afskaffelse af  \r\n\r\n betalingsreglerne. Hertil kommer, at regeringen i forbindelse med forliget om  \r\n\r\n finansloven for 1989 tilkendegav, at der pr. 1. juli 1989 skulle indføres et  \r\n\r\n nyt betalingssystem, der harmonerede med samspilsløsningen. </P>  \r\n\r\n<P>En nedsættelse af det maksimale timetal fra 6 til 3 timer har en gunstig  \r\n\r\n effekt på samspilsforholdene. Hjemmehjælpsbetalingens marginalvirkning  \r\n\r\n reduceres således fra ca. 20 pct. til 10 pct. </P>  \r\n\r\n<P>Indførelse af en maksimal betaling til 3 timer pr. uge vil medføre  \r\n\r\n merindtægter for det offentlige på ca. 140 mio. kr. Det overskydende provenu  \r\n\r\n i forhold til finanslovforligets besparelseskrav på 100 mio. kr. tænkes  \r\n\r\n anvendt til fritagelse af særlige grupper - døende i eget hjem - for betaling  \r\n\r\n for varig hjemmehjælp. En regel herom agtes indsat i den  \r\n\r\n betalingsbekendtgørelse, der er udsendt i medfør af bistandslovens § 54. </P>  \r\n\r\n<P>Administrative og økonomiske konsekvenser </P>  \r\n\r\n<P>Lovforslaget vil ikke medføre nogen administrativ byrde for kommunerne,  \r\n\r\n idet der bygges på samme betalingsskala som den nuværende betalingsordning.  \r\n\r\n</P>  \r\n\r\n<P>Lovforslaget skønnes at ville medføre årlige besparelser for det  \r\n\r\n offentlige på netto ca. 100 mio. kr. </P>  \r\n\r\n<P>Bilag </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>1. I <I>§ 54, stk. 1,</I> ændres &#187;Midlertidig hjemmehjælp&#171; til:  \r\n\r\n &#187;Hjemmehjælp&#171;, og i <I>stk. 2</I> ændres &#187;midlertidig  \r\n\r\n hjemmehjælp&#171; til: &#187;hjemmehjælp&#171;. </P>  \r\n\r\n<P>§ 54. Midlertidig hjemmehjælp ydes gratis til personer, hvis  \r\n\r\n indkomstgrundlag, jf. stk. 3-9, ikke overstiger folkepensionens grundbeløb  \r\n\r\n med pensionstillæg og et tillæg for hvert barn svarende til særligt  \r\n\r\n børnetilskud efter § 4, stk. 3, i lov om børnetilskud og andre  \r\n\r\n familieydelser. I øvrigt kræves en betaling, der er afpasset efter  \r\n\r\n modtagerens økonomiske forhold. Socialministeren fastsætter regler herom.  \r\n\r\n</P>  \r\n\r\n<P>Stk. 2. Betalingen for midlertidig hjemmehjælp fastsættes på grundlag af  \r\n\r\n modtagerens indkomstgrundlag den 1. januar og under hensyn til de pensions-  \r\n\r\n og børnetilskudssatser, jf. stk. 1, der gælder på dette tidspunkt. </P>  \r\n\r\n<P>2. <I>§ 55, stk. 1,</I> affattes således: </P>  \r\n\r\n<P>&#187;Ydes der varig hjemmehjælp, kan der højst kræves betaling for 3  \r\n\r\n timer pr. uge&#171;. </P>  \r\n\r\n<P>§ 55. Ydes der varig hjemmehjælp, kræves der ikke betaling. </P>  \r\n\r\n<P>3. I <I>§ 56, stk. 2,</I> udgår ordene &#187;med anvendelse af&#171;, og i  \r\n\r\n stedet indsættes: &#187;med betaling efter&#171;. </P>  \r\n\r\n<P>§ 56. Hvis der i et hjem er behov for hjemmehjælp, men det sociale udvalg  \r\n\r\n ikke kan stille den nødvendige bistand til rådighed, kan der i stedet ydes  \r\n\r\n tilskud til dækning af udgifter til hushjælp, som familien selv antager. </P>  \r\n\r\n<P>Stk. 2. Tilskuddet fastsættes således, at modtageren så vidt muligt  \r\n\r\n stilles, som om der var ydet hjemmehjælp med anvendelse af §§ 54 og 55. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/05/1989"
        },
        {
            "displayName": "Accession",
            "displayValue": "198812K00224"
        },
        {
            "displayName": "Entydig dokumentidentifikation",
            "displayValue": "CL004346"
        },
        {
            "displayName": "Dato for førstegangsindlæggelse",
            "displayValue": "19/05/1989"
        },
        {
            "displayName": "Dato for indlæggelse",
            "displayValue": "19/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "224"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}