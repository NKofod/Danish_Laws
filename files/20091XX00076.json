{
    "id": 127665,
    "title": "Skriftlig fremsættelse (8. oktober 2009) - L 33",
    "documentTypeId": "380",
    "isSagsforlobPeriodValid": true,
    "shortName": "2009/1 SF.L L 33",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (8. oktober 2009)</p>\r\n      <p class=\"Fremsaetter\"><span class=\"Bold\">Miljøministeren</span> (Troels Lund Poulsen):</p>\r\n      <p class=\"Tekst2\">\r\n        <div>Herved tillader jeg mig for Folketinget at fremsætte:</div>\r\n      </p>\r\n      <p class=\"ForslagsTitel\">Forslag til lov ændring af lov om sommerhuse og campering mv. og lov om planlægning, (Regler for campinghytter)</p>\r\n      <p class=\"ForslagsNummer\">(Lovforslag nr. L 33).</p>\r\n      <p class=\"Tekst2\">\r\n        <div>Lovforslaget, der bygger på en aftale mellem miljøministeren, regeringspartierne og Dansk Folkeparti, indeholder forslag til en ændring af sommerhusloven således, at de forskelle, der adskiller campinghytter fra sommerhuse, lovfæstes.</div>\r\n      </p>\r\n      <p class=\"Tekst2\">\r\n        <div>Samtidig foreslås planloven ændret således, at opførelse af campinghytter fremover bliver omfattet af planlovens krav om landzonetilladelse.</div>\r\n      </p>\r\n      <p class=\"Tekst2\">\r\n        <div>Den danske campingbranche har igennem de senere år oplevet et stigende besøgstal, især fra danskere, der har valgt at feriere i Danmark frem for i udlandet. Og branchen har blandt andet oplevet en stigende interesse fra brugerne for at leje campinghytter.</div>\r\n      </p>\r\n      <p class=\"Tekst2\">\r\n        <div>Branchen er under stadig udvikling med hensyn til udbygning af kvaliteten på de enkelte pladser, både med faciliteter og tilbud. For at kunne tilfredsstille den stigende efterspørgsel har det igennem længere tid været et ønske for branchen at kunne opføre flere og større campinghytter på landets campingpladser.</div>\r\n      </p>\r\n      <p class=\"Tekst2\">\r\n        <div>Campinghytter blev introduceret i campingreglementet i 1974 i form af små primitive konstruktioner. Siden er hytterne blevet større eller bedre udstyret ved hver revision af campingreglementet. Med den seneste revision i år 2000 blev grænsen sat ved et areal på 25m2, inklusiv areal til køkken og sanitære installationer.</div>\r\n      </p>\r\n      <p class=\"Tekst2\">\r\n        <div>De danske campingpladser ligger naturskønt. Langt den overvejende del af campingpladserne ligger inden for den 3 km brede kystnærhedszone, hvor der gælder særlige krav til planlægningen, og hen ved halvdelen af alle pladser i Danmark ligger i områder, der er udpeget som særligt værdifulde natur- eller landskabsområder.</div>\r\n      </p>\r\n      <p class=\"Tekst2\">\r\n        <div>Det er for den enkelte campingplads en meget stor kvalitet, men omvendt er det også et stort ansvar for såvel kommunen som planlægningsmyndighed, som for campingpladsen at sikre en tilpasning til omgivelserne på en harmonisk måde med respekt for natur og landskabsværdier.</div>\r\n      </p>\r\n      <p class=\"Tekst2\">\r\n        <div>Af hensyn til en fortsat produktudvikling inden for campingbranchen og for at sikre en samlet planlægningsmæssig vurdering, samt en forbedret indsigt i tilladelser og klageadgang, er det ønskeligt at ændre sommerhusloven og planloven.</div>\r\n      </p>\r\n      <p class=\"Tekst2\">\r\n        <div>Med ændringen af sommerhusloven opnås en klar skelnen imellem campinghytter og sommerhuse, hvorved det sikres, at den restriktive praksis for udlejning af sommerhuse kan opretholdes til forskel fra den mere lempelige praksis for erhvervsmæssig udlejning af campinghytter. Hermed sikres der samtidig mulighed for en fortsat produktudvikling inden for campingbranchen.</div>\r\n      </p>\r\n      <p class=\"Tekst2\">\r\n        <div>Med ændringen af planloven opnås, at der gennemføres en bredere og mere samlet planlægningsmæssig vurdering, og at der via planlovens krav til offentliggørelse af landzonetilladelser sikres offentligheden indsigt i tilladelser og mulighed for at påklage en afgørelse til Naturklagenævnet.</div>\r\n      </p>\r\n      <p class=\"Tekst2\">\r\n        <div>Det vurderes, at kommunerne, der administrerer planlovens landzonebestemmelser, i en overgangsperiode på nogle år vil få en forøgelse i antallet af sager, og tilsvarende forventes en mindre forøgelse i antallet af klagesager hos Naturklagenævnet.</div>\r\n      </p>\r\n      <p class=\"Tekst2\">\r\n        <div>Det vurderes, at forslaget ikke vil medføre omkostninger for campingbranchen, da ansøgningsmaterialet for opførelse af campinghytter vil være stort set det samme som under gældende lovgivning, men klagefristen på fire uger for landzonetilladelser vil kunne forlænge den samlede sagsbehandlingstid.</div>\r\n      </p>\r\n      <p class=\"Tekst2\">\r\n        <div>Lovforslaget danner grundlag for, at der kan udarbejdes et nyt campingreglement, der åbner for forøgelse af antal og areal af campinghytter under hensyntagen til værdifuld natur og landskab, og som sikrer offentlighedens indsigt i tilladelser og mulighed for klageadgang.</div>\r\n      </p>\r\n      <p class=\"Tekst2\">\r\n        <div>Målet er, at loven kan træde i kraft 1. januar 2010, og at jeg som miljøminister kan udstede et nyt campingreglement i foråret 2010.</div>\r\n      </p>\r\n      <p class=\"Tekst2\">\r\n        <div>Idet jeg i øvrigt kan henvise til lovforslaget med tilhørende bemærkninger, skal jeg anbefale forslaget til Folketingets velvillige behandling.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2009/1 LF 33",
            "stateLabel": "Vedtaget",
            "references": [
                {
                    "shortName": "2009/1 SF.L L 33",
                    "title": "Skriftlig fremsættelse (8. oktober 2009) - L 33",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 127665,
                    "eliUri": "/eli/ft/20091XX00076",
                    "externalLink": ""
                },
                {
                    "shortName": "2009/1 LSF 33",
                    "title": "Forslag til Lov om ændring af lov om sommerhuse og campering m.v. og lov om planlægning\\n(Regler for campinghytter)",
                    "presentationName": "Lovforslag som fremsat",
                    "documentTypeId": 400,
                    "documentId": 127127,
                    "eliUri": "/eli/ft/200912L00033",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/lovforslag/l33/index.htm"
                },
                {
                    "shortName": "2009/1 BTL 33",
                    "title": "Betænkning over Forslag til lov om ændring af lov om sommerhuse og campering m.v. og lov om planlægning\\n(Regler for campinghytter)",
                    "presentationName": "Betænkning  over lovforslag",
                    "documentTypeId": 420,
                    "documentId": 128561,
                    "eliUri": "/eli/ft/200914L00199",
                    "externalLink": ""
                },
                {
                    "shortName": "2009/1 LSV 33",
                    "title": "Forslag til Lov om ændring af lov om sommerhuse og campering m.v. og lov om planlægning\\n(Regler for campinghytter)",
                    "presentationName": "Lovforslag som vedtaget",
                    "documentTypeId": 410,
                    "documentId": 128825,
                    "eliUri": "/eli/ft/200913L00033",
                    "externalLink": ""
                },
                {
                    "shortName": "LOV nr 1271 af 16/12/2009",
                    "title": "Lov om ændring af lov om sommerhuse og campering m.v. og lov om planlægning\\n(Regler for campinghytter)",
                    "presentationName": "Ændringslov",
                    "documentTypeId": 20,
                    "documentId": 128870,
                    "eliUri": "/eli/lta/2009/1271",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "09/10/2009"
        },
        {
            "displayName": "Accession",
            "displayValue": "20091XX00076"
        },
        {
            "displayName": "Entydig dokumentidentifikation",
            "displayValue": "AL002037"
        },
        {
            "displayName": "Dato for førstegangsindlæggelse",
            "displayValue": "09/10/2009"
        },
        {
            "displayName": "Dato for indlæggelse",
            "displayValue": "09/10/2009"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 33"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}