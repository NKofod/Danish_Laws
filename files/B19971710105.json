{
    "id": 83895,
    "title": "Bestemmelser om meddelelsespligt i forbindelse med forvaring, afsætning og overlevering af personer ombord på luftfartøjer ",
    "documentTypeId": "60",
    "isSagsforlobPeriodValid": false,
    "shortName": "BEK nr 17101 af 05/02/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om meddelelsespligt i forbindelse  \r\n\r\n med forvaring, afsætning og overlevering af personer ombord på luftfartøjer  \r\n\r\n</H1>  \r\n\r\n<P></P>  \r\n\r\n<P>I medfør af § 51, § 149, stk. 10, og § 153 i lov om luftfart, jf.  \r\n\r\n lovbekendtgørelse nr. 162 af 7. marts 1994, fastsætter Statens Luftfartsvæsen  \r\n\r\n herved efter bemyndigelse fra Trafikministeriet følgende: </P>  \r\n\r\n<P CLASS=PUNKT> <B>1.</B> Definition </P>  \r\n\r\n<P> <I>Luftfartøjschef (Pilot-in-command):</I>  </P>  \r\n\r\n<P>Den person, der er ansvarlig for luftfartøjets føring og sikkerhed i  \r\n\r\n flyvetiden. </P>  \r\n\r\n<P CLASS=PUNKT> <B>2.</B> Anvendelsesområde </P>  \r\n\r\n<P>2.1 Denne BL fastsætter bestemmelser om meddelelsespligt for  \r\n\r\n luftfartøjschefer i forbindelse med forvaring, afsætning og overlevering af  \r\n\r\n personer i medfør af luftfartslovens § 43 - § 45. </P>  \r\n\r\n<P>2.2. Bestemmelserne i denne BL gælder for luftfartøjschefer på danske  \r\n\r\n luftfartøjer samt for luftfartøjschefer på udenlandske luftfartøjer, når  \r\n\r\n luftfartøjschefen udøver myndighed i henhold til pkt. 2.3. </P>  \r\n\r\n<P>2.2.1 Et luftfartøj betragtes i denne BL som dansk, når det er dansk  \r\n\r\n registreret eller opereres i henhold til en dansk driftstilladelse, jf.  \r\n\r\n luftfartslovens § 4, stk. 2. </P>  \r\n\r\n<P>2.3 Hvis der i vedkommende registreringslands lovgivning er givet  \r\n\r\n luftfartøjschefen på et udenlandsk luftfartøj myndighed svarende til  \r\n\r\n luftfartslovens § 43 - § 45, kan denne myndighed tillige udøves inden for  \r\n\r\n dansk område. </P>  \r\n\r\n<P CLASS=PUNKT> <B>3.</B> Ansvar </P>  \r\n\r\n<P>Det påhviler luftfartøjschefen at give meddelelse i overensstemmelse med  \r\n\r\n bestemmelserne i denne BL. </P>  \r\n\r\n<P CLASS=PUNKT> <B>4.</B> Meddelelsespligt ved forvaring </P>  \r\n\r\n<P>4.1 Hvis luftfartøjschefen har taget en person i forvaring om bord, skal  \r\n\r\n dette meddeles til politiet eller lufttrafiktjenesten der, hvor luftfartøjet  \r\n\r\n lander første gang, efter at den pågældende er taget i forvaring. Meddelelsen  \r\n\r\n skal gives hurtigst muligt og om muligt før landingen. </P>  \r\n\r\n<P>4.2 Meddelelsen skal indeholde oplysninger om årsagen til, at den  \r\n\r\n pågældende er taget i forvaring samt en tilkendegivelse af, om personen vil  \r\n\r\n blive viderebefordret eller afsat/overleveret. </P>  \r\n\r\n<P>4.3 Meddelelse skal gives i enhver stat, hvor luftfartøjet lander, så  \r\n\r\n længe forvaringen opretholdes. </P>  \r\n\r\n<P CLASS=PUNKT> <B>5.</B> Meddelelsespligt ved afsætning </P>  \r\n\r\n<P>5.1 Hvis luftfartøjschefen sætter en person af luftfartøjet, som han har  \r\n\r\n rimelig grund til at tro, har foretaget eller har til hensigt at foretage en  \r\n\r\n handling, der er eller kan være til fare for luftfartøjets sikkerhed, eller  \r\n\r\n som hindrer opretholdelsen af god orden om bord, skal dette hurtigst muligt  \r\n\r\n meddeles til politiet eller lufttrafiktjenesten der, hvor den pågældende  \r\n\r\n sættes af. </P>  \r\n\r\n<P>5.2 Meddelelsen skal indeholde oplysninger om årsagen til, at den  \r\n\r\n pågældende sættes af. </P>  \r\n\r\n<P CLASS=PUNKT> <B>6.</B> Meddelelsespligt ved overlevering </P>  \r\n\r\n<P>6.1 Hvis luftfartøjschefen har rimelig grund til at tro, at en person har  \r\n\r\n begået en alvorlig forbrydelse om bord, og derfor vil overlevere den  \r\n\r\n pågældende til myndighederne, når luftfartøjet lander, skal dette meddeles  \r\n\r\n til politiet eller lufttrafiktjenesten der, hvor landingen vil finde sted.  \r\n\r\n Meddelelsen skal gives hurtigst muligt og om muligt før landingen. </P>  \r\n\r\n<P>6.2 Meddelelsen skal indeholde oplysninger om årsagen til, at den  \r\n\r\n pågældende overleveres. </P>  \r\n\r\n<P>6.3 Hvis en person ombord på et dansk luftfartøj overleveres til en  \r\n\r\n udenlandsk myndighed, skal luftfartøjschefen hurtigst muligt afgive rapport  \r\n\r\n herom til rigspolitichefen. </P>  \r\n\r\n<P CLASS=PUNKT> <B>7.</B> Straf </P>  \r\n\r\n<P>Overtrædelse af bestemmelserne i afsnit 4, 5 og 6 straffes i medfør af  \r\n\r\n luftfartslovens § 149, stk. 10, med bøde. </P>  \r\n\r\n<P CLASS=PUNKT> <B>8.</B> Ikrafttræden </P>  \r\n\r\n<P>Denne BL træder i kraft den 1. marts 1997. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 5. februar  \r\n\r\n 1997 </I> </P>  \r\n\r\n<P CLASS=UNDERSKREVET-AF ALIGN=CENTER>Ole Asmussen </P>  \r\n\r\n<P CLASS=MINISTER ALIGN=RIGHT>/M. Dambæk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "BL 5-45, 1. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19971710105"
        },
        {
            "displayName": "Entydig dokumentidentifikation",
            "displayValue": "CM043318"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "18/07/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17101"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "05/02/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen"
        },
        {
            "displayName": "Ressortministeriets journalnummer",
            "displayValue": "13-0401/0545"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}