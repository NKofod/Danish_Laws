{
    "id": 125857,
    "title": "Erstatningsansvarslovens § 7 – fastsættelse af årsløn i forbindelse med erhvervsevnetab, nævnets j. nr. 07-520-08073",
    "documentTypeId": "240",
    "isSagsforlobPeriodValid": true,
    "shortName": "KEN nr 10128 af 08/12/2008",
    "documentHtml": "<div class=\"bjelke\">Den fulde tekst</div><p class=\"Titel2\">Erstatningsansvarslovens § 7 – fastsættelse af årsløn i forbindelse med erhvervsevnetab, nævnets j. nr. 07-520-08073</p>\r\n      <p class=\"Tekst\"><span class=\"Bold\">N. j.nr. 07-520-08073 </span>Ansøger, der på skadestidspunktet i 2007 var 47 år, blev udsat for et voldeligt overfald, hvorved han fik tildelt knytnæveslag i hovedet og pådrog sig kraniebrud og hjerneblødning. Arbejdsskadestyrelsen vurderede méngraden til 10 pct. og erhvervsevnetabet til 15 pct.</p>\r\n      <p class=\"Tekst\">Ansøger var i årene 1992 til 2002 arbejdsledig med undtagelse af en periode på nogle få måneder, hvor han var ansat i et hjemmeservicefirma.</p>\r\n      <p class=\"Tekst\">Herefter arbejdede han i perioder i forskellige fleksjobs og startede i virksomhedspraktik i april 2006, men blev sygemeldt omkring 1 måned efter. Inden skadestidspunktet var han overgået til ledighedsydelse.</p>\r\n      <p class=\"Tekst\">Ansøgers advokat gjorde gældende, at der ved beregningen af erhvervsevnetabserstatningen skulle tages udgangspunkt i en årsløn på 255.000 kr., hvilket svarede til den årsløn, ansøger ville have opnået, hvis han var blevet fastansat i den virksomhed, han i 2006 var startet i virksomhedspraktik i.</p>\r\n      <p class=\"Tekst\">Nævnet lagde i overensstemmelse med nævnets praksis om vag tilknytning til arbejdsmarkedet en årsindkomst på 210.000 kr. til grund for beregningen. Nævnet lagde vægt på, at ansøger i mange år forud for tilskadekomsten kun havde haft sporadisk tilknytning til arbejdsmarkedet og kun i forbindelse med arbejde på særlige vilkår.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/07/2009"
        },
        {
            "displayName": "Accession",
            "displayValue": "W20081012825"
        },
        {
            "displayName": "Entydig dokumentidentifikation",
            "displayValue": "AA004940"
        },
        {
            "displayName": "Dato for indlæggelse",
            "displayValue": "02/07/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10128"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "08/12/2008"
        },
        {
            "displayName": "Administrerende myndighed",
            "displayValue": "Erstatningsnævnet"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Erstatningsnævnet, j.nr. 07-520-08073"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}