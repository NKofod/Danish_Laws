{
    "id": 122159,
    "title": "Bekendtgørelse om tilskud til Folketingets partier og danske partier og bevægelser indvalgt i Europa-Parlamentet til fremme af debat og oplysning i Danmark om Europa",
    "documentTypeId": "60",
    "isSagsforlobPeriodValid": true,
    "shortName": "BEK nr 1093 af 18/11/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Tilskud</p>\n      <p class=\"Indholdsfortegnelse\"><a href=\"#K2\">Kapitel 2</a>   Ansøgning</p>\n      <p class=\"Indholdsfortegnelse\"><a href=\"#K3\">Kapitel 3</a>   Afgørelse om og udbetaling af tilskud</p>\n      <p class=\"Indholdsfortegnelse\"><a href=\"#K4\">Kapitel 4</a>   Aflæggelse af rapport og regnskab</p>\n      <p class=\"Indholdsfortegnelse\"><a href=\"#K5\">Kapitel 5</a>   Revision</p>\n      <p class=\"Indholdsfortegnelse\"><a href=\"#K6\">Kapitel 6</a>   Misligholdelse</p>\n      <p class=\"Indholdsfortegnelse\"><a href=\"#K7\">Kapitel 7</a>   Offentlighed</p>\n      <p class=\"Indholdsfortegnelse\"><a href=\"#K8\">Kapitel 8</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om tilskud til Folketingets partier og danske partier og bevægelser indvalgt i Europa-Parlamentet til fremme af debat og oplysning i Danmark om Europa </p>\n      <p class=\"Indledning2\">I medfør af tekstanmærkning nr. 126, stk. 2, ad finanslov 2008 § 20.71.41 om tilskud til fremme af debat og oplysning i Danmark om Europa, herunder udvikling af deltagelsesdemokrati, fastsættes:</p>\n      <p class=\"Kapitel\" id=\"K1\"><span id=\"Kap1\">Kapitel 1</span></p>\n      <p class=\"KapitelOverskrift2\">Tilskud</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Inden for den bevilling, der i medfør af tekstanmærkning nr. 126, stk. 2, ad finanslov 2008 § 20.71.41 er afsat til fremme af debat og oplysning i Danmark om Europa, herunder udvikling af deltagelsesdemokrati, yder Nævnet for Fremme af Debat og Oplysning om Europa (nævnet) efter ansøgning tilskud til partier i Folketinget og danske partier og bevægelser indvalgt i Europa-Parlamentet.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Tilskud efter stk. 1 ydes således, at en tredjedel af bevillingen ydes som grundtilskud i lige store dele til partier i Folketinget og partier og bevægelser indvalgt i Europa-Parlamentet, en tredjedel af bevillingen ydes til partier i Folketinget efter antal mandater i Folketinget, og en tredjedel af bevillingen ydes til partier og bevægelser indvalgt i Europa-Parlamentet efter antal mandater i Europa-Parlamentet.</p>\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Tilskud efter stk. 1 ydes til gennemførelse af et samlet aktivitetsprogram for en treårig periode, der svarer til tre kalenderår. Aktiviteterne skal have til formål at fremme debat og oplysning om Europa, herunder udvikling af deltagelsesdemokrati. Nævnet kan yde tilskud til aktiviteter, der allerede er gennemført, hvis aktiviteterne er gennemført i det finansår, hvor nævnet giver tilsagn om tilskud, og hvis aktiviteterne indgår i det samlede aktivitetsprogram.</p>\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Af et tildelt tilskud efter stk. 1 kan der årligt højst anvendes et beløb, der svarer til det årlige grundtilskud, jf. stk. 2, til aflønning af et partis eller en bevægelses egne medarbejdere.</p>\n      <p class=\"Stk2\"><span class=\"StkNr\" id=\"Par1_Stk5\">Stk. 5.</span> Mindst halvdelen af et tildelt tilskud efter stk. 1 skal anvendes til lokale debat- og oplysningsaktiviteter.</p>\n      <p class=\"Kapitel\" id=\"K2\"><span id=\"Kap2\">Kapitel 2</span></p>\n      <p class=\"KapitelOverskrift2\">Ansøgning</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Ansøgning om tilskud efter § 1 kan indgives på baggrund af en udmeldt ansøgningsrunde. Nævnet retter direkte henvendelse til partierne i Folketinget og partierne og bevægelserne indvalgt i Europa-Parlamentet med oplysning om en aktuel ansøgningsrunde, herunder størrelsen af mulige tilskudsbeløb til de enkelte partier og bevægelser samt en frist for indgivelse af ansøgning.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> En ansøgning om tilskud skal indeholde en beskrivelse af et treårigt aktivitetsprogram, der nærmere angiver de påtænkte aktiviteter med henblik på at fremme debat og oplysning om Europa, herunder udvikling af deltagelsesdemokrati, samt et budget for de enkelte aktiviteter.</p>\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Ansøgningen skal være nævnet i hænde inden den af nævnet udmeldte frist for indgivelse af ansøgning, jf. stk. 1. Ansøgninger, som modtages i nævnet efter fristen for indgivelse af ansøgning, tages ikke i betragtning.</p>\n      <p class=\"Kapitel\" id=\"K3\"><span id=\"Kap3\">Kapitel 3</span></p>\n      <p class=\"KapitelOverskrift2\">Afgørelse om og udbetaling af tilskud</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Nævnet træffer efter ansøgning afgørelse om tilskud efter § 1.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Tilskud efter § 1 udbetales kvartalsvis forud i lige store rater over den treårige aktivitetsperiode. I de tilfælde, hvor den første udbetaling sker efter påbegyndelsen af den treårige aktivitetsperiode, udgør første rate af tilskuddet dog et samlet beløb for perioden fra starten af den treårige aktivitetsperiode til og med forestående kvartal.</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Uforbrugte midler i et kalenderår kan bruges i den resterende aktivitetsperiode. Hvis et parti eller en bevægelse ikke har brugt sit samlede tilskud med udgangen af den treårige aktivitetsperiode, skal partiet henholdsvis bevægelsen tilbagebetale det uforbrugte beløb til nævnet.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Nævnets afgørelser om tilskud og afslag på tilskud er endelige og kan ikke indbringes for anden administrativ myndighed.</p>\n      <p class=\"Kapitel\" id=\"K4\"><span id=\"Kap4\">Kapitel 4</span></p>\n      <p class=\"KapitelOverskrift2\">Aflæggelse af rapport og regnskab</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Partier og bevægelser skal for hvert kalenderår i den treårige aktivitetsperiode aflægge en rapport om gennemførte aktiviteter, som nævnet har givet tilskud til, jf. § 1. Rapporten skal aflægges til nævnet senest den 15. marts i året efter det kalenderår, der rapporteres om. Seks eksemplarer af eventuelt fremstillet materiale skal vedlægges rapporten.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Partier og bevægelser skal være i besiddelse af dokumentation for de aktiviteter, der er beskrevet i rapporten, jf. stk. 1, samt resultatet heraf.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Partier og bevægelser skal for hvert kalenderår i den treårige aktivitetsperiode aflægge et regnskab for det aktivitetsprogram, som nævnet har givet tilskud til, jf. § 1. Regnskabet skal aflægges til nævnet senest den 15. marts i året efter det kalenderår, der aflægges regnskab for.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Regnskabets indhold og opstilling skal følge principperne i årsregnskabsloven og regler udstedt i henhold til denne lov.</p>\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Tilskud fra anden side til aktiviteterne skal specificeres i regnskabet. Endvidere skal det specificeres i regnskabet, hvor stor en del af nævnets tilskud, der er anvendt til lokale debat- og oplysningsaktiviteter.</p>\n      <p class=\"Stk2\"><span class=\"StkNr\" id=\"Par6_Stk4\">Stk. 4.</span> Til de enkelte regnskabsposter kan knyttes noter med supplerende oplysninger om regnskabsposternes indhold.</p>\n      <p class=\"Stk2\"><span class=\"StkNr\" id=\"Par6_Stk5\">Stk. 5.</span> Modregning i regnskabet (nettopostering) må kun finde sted, hvis modregningen medvirker til at øge regnskabets informationsværdi. Modregnede poster skal oplyses i noter til regnskabsposterne.</p>\n      <p class=\"Stk2\"><span class=\"StkNr\" id=\"Par6_Stk6\">Stk. 6.</span> Regnskabet skal indeholde oplysning om den anvendte regnskabspraksis. Foretages der ændringer i regnskabsprincipperne i forhold til tidligere aflagte regnskaber, skal regnskabet indeholde en begrundelse herfor og en beskrivelse af virkningen heraf.</p>\n      <p class=\"Stk2\"><span class=\"StkNr\" id=\"Par6_Stk7\">Stk. 7.</span> Regnskabet skal være underskrevet af alle medlemmer af partiets eller bevægelsens bestyrelse eller, hvis partiet eller bevægelsen ikke har en bestyrelse, af alle medlemmer af partiets eller bevægelsens ansvarlige ledelse. Endvidere skal regnskabet være revideret og forsynet med en revisionspåtegning, jf. reglerne i kapitel 5.</p>\n      <p class=\"Stk2\"><span class=\"StkNr\" id=\"Par6_Stk8\">Stk. 8.</span> Partier og bevægelser skal være i besiddelse af dokumentation for, at de i regnskabet indregnede omkostninger vedrører aktiviteter til fremme af debat og oplysning i Danmark om Europa. Dokumentationen omfatter bl.a. timeregistrering af medarbejderes medgåede tid.</p>\n      <p class=\"Kapitel\" id=\"K5\"><span id=\"Kap5\">Kapitel 5</span></p>\n      <p class=\"KapitelOverskrift2\">Revision</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Revision af et partis eller en bevægelses regnskab, jf. § 6, stk. 7, skal udføres af en statsautoriseret revisor eller en registreret revisor.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Ved revisorskift skal partiet henholdsvis bevægelsen snarest muligt underrette nævnet om navn og adresse på den tiltrædende revisor og oplyse om årsagen til skiftet.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Revisionen foretages i overensstemmelse med god offentlig revisionsskik, således som dette begreb er fastlagt i § 3 i lov om revisionen af statens regnskaber m.m. og nærmere præciseret i dette kapitel.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Ved revisionen efterprøves, om regnskabet er rigtigt, og om de dispositioner, der er omfattet af regnskabsaflæggelsen, er i overensstemmelse med meddelte tilskud, love og andre forskrifter samt med indgåede aftaler og sædvanlig praksis. Der foretages endvidere en vurdering af, hvorvidt der er taget skyldige økonomiske hensyn ved forvaltningen af de midler, der er omfattet af regnskabet.</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Revisionens omfang afhænger af partiets henholdsvis bevægelsens administrative struktur og forretningsgange, herunder den interne kontrol, og andre forhold af betydning for regnskabsaflæggelsen. Desuden har tilskuddets størrelse betydning for revisionens omfang.</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Ved revisionen skal revisor efterprøve,</p>\n      <p class=\"Liste1\"><span class=\"Liste1Nr\" id=\"Par10_Stk1_Num1\">1)</span> om regnskabet for aktiviteterne er rigtigt, dvs. uden væsentlige fejl og mangler,</p>\n      <p class=\"Liste1\"><span class=\"Liste1Nr\" id=\"Par10_Stk1_Num2\">2)</span> om betingelserne for nævnets tilskud til aktiviteterne er opfyldt, jf. § 1, stk. 3-5,</p>\n      <p class=\"Liste1\"><span class=\"Liste1Nr\" id=\"Par10_Stk1_Num3\">3)</span> om tilskuddet er anvendt til formålet,</p>\n      <p class=\"Liste1\"><span class=\"Liste1Nr\" id=\"Par10_Stk1_Num4\">4)</span> om partiet henholdsvis bevægelsen har udvist sparsommelighed, og</p>\n      <p class=\"Liste1\"><span class=\"Liste1Nr\" id=\"Par10_Stk1_Num5\">5)</span> om de oplysninger, som partiet henholdsvis bevægelsen har meddelt nævnet om gennemførelse og resultat af aktiviteterne, er dokumenterede.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Revisionen udføres ved stikprøvevise undersøgelser.</p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Et parti og en bevægelse skal give revisor de oplysninger, som må anses af betydning for bedømmelsen af regnskabet samt for revisors vurdering af forvaltningen, herunder mål og opnåede resultater. Et parti og en bevægelse skal give revisor adgang til at foretage de undersøgelser, denne finder nødvendige, og skal sørge for, at revisor får de oplysninger og den bistand, som revisor finder nødvendige for udførelsen af sit hverv.</p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med midlernes forvaltning, påhviler det revisor straks at give partiet henholdsvis bevægelsen meddelelse herom samt at påse, at partiet henholdsvis bevægelsen inden 3 uger herefter giver nævnet meddelelse herom. I modsat fald er det revisors pligt at orientere nævnet. Revisors bemærkninger indsendes sammen med meddelelsen.</p>\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Det samme gælder, hvis revisor under sin revision eller på anden måde bliver opmærksom på, at aktiviteternes gennemførelse er usikker af økonomiske eller andre grunde.</p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Det reviderede regnskab skal forsynes med en revisionspåtegning, hvoraf det fremgår, at regnskabet er revideret i overensstemmelse med reglerne i denne bekendtgørelse. Det reviderede regnskab skal forsynes med en revisionspåtegning efter det til enhver tid gældende erklæringsparadigme for den uafhængige revisors påtegning, der forefindes på Rigsrevisionens hjemmeside, www.rigsrevisionen.dk/paategning.hmtl.</p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Revisor skal afgive en revisionsberetning med revisors vurdering og konklusion vedrørende den udførte revision, jf. § 10. I beretningen indføres oplysninger om, hvilket revisionsarbejde der er udført, samt alle væsentlige forhold, der har givet anledning til bemærkninger, herunder om</p>\n      <p class=\"Liste1\"><span class=\"Liste1Nr\" id=\"Par14_Stk1_Num1\">1)</span> revisor under sin revision har modtaget alle de oplysninger, der er anmodet om, jf. § 11, og</p>\n      <p class=\"Liste1\"><span class=\"Liste1Nr\" id=\"Par14_Stk1_Num2\">2)</span> tilskuddet er anvendt i overensstemmelse med de givne vilkår, jf. § 1, stk. 3-5.</p>\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Revisionsberetningen kan afgives i tilslutning til revisionspåtegningen, jf. § 13, eller i en revisionsprotokol. Revisionsberetningen eller revisionsprotokollen skal indsendes af partiet henholdsvis bevægelsen til nævnet sammen med det påtegnede regnskab, jf. § 6, stk. 1.</p>\n      <p class=\"Kapitel\" id=\"K6\"><span id=\"Kap6\">Kapitel 6</span></p>\n      <p class=\"KapitelOverskrift2\">Misligholdelse</p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Nævnet har ret til at tilbageholde udbetaling af tilskud eller kræve udbetalte beløb tilbagebetalt, hvis et parti eller en bevægelse ikke har anvendt et tilskud i overensstemmelse med de givne vilkår for tilskuddet eller har opnået et tilskud ved svig eller i øvrigt afgivet urigtige oplysninger under sagsforløbet.</p>\n      <p class=\"Kapitel\" id=\"K7\"><span id=\"Kap7\">Kapitel 7</span></p>\n      <p class=\"KapitelOverskrift2\">Offentlighed</p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Oplysninger om ansøgningsrunder og meddelte tilskud offentliggøres på nævnets hjemmeside,</p>\n      <p class=\"Tekst2\">\n        <div>www.europa-naevnet.dk</div>\n      </p>\n      <p class=\"Tekst2\">\n        <div>. Endvidere offentliggøres partiernes og bevægelsernes rapporter, jf. § 5, på nævnets hjemmeside.</div>\n      </p>\n      <p class=\"Kapitel\" id=\"K8\"><span id=\"Kap8\">Kapitel 8</span></p>\n      <p class=\"KapitelOverskrift2\">Ikrafttræden</p>\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Bekendtgørelsen træder i kraft den 1. december 2008.</p>\n      <p class=\"Stk2\"><span class=\"StkNr\" id=\"Par17_Stk2\">Stk. 2.</span> Bekendtgørelse nr. 493 af 1. juni 2007 om tilskud til Folketingets partier og danske bevægelser indvalgt i Europa-Parlamentet til fremme af debat og oplysning i Danmark om Den Europæiske Union ophæves, jf. dog stk. 3.</p>\n      <p class=\"Stk2\"><span class=\"StkNr\" id=\"Par17_Stk3\">Stk. 3.</span> Den i stk. 2 nævnte bekendtgørelse finder fortsat anvendelse for partier og bevægelser, der er meddelt tilskud efter denne bekendtgørelse.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Undervisningsministeriet, den 18. november 2008</P><P CLASS=SIGN1 ALIGN=\"CENTER\">Bertel Haarder</P><P CLASS=SIGN2 ALIGN=\"RIGHT\">/ Susanne Sehestedt Clausen</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/11/2008"
        },
        {
            "displayName": "Accession",
            "displayValue": "B20080109305"
        },
        {
            "displayName": "Entydig dokumentidentifikation",
            "displayValue": "AT003561"
        },
        {
            "displayName": "Dato for førstegangsindlæggelse",
            "displayValue": "21/11/2008"
        },
        {
            "displayName": "Dato for indlæggelse",
            "displayValue": "16/07/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1093"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "18/11/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Nævnet vedrørende EU-oplysning"
        },
        {
            "displayName": "Ressortministeriets journalnummer",
            "displayValue": "Undervisningsmin., j.nr. 131.93C.221"
        },
        {
            "displayName": "Stikord",
            "displayValue": "EU-Nævnet, tilskud"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}