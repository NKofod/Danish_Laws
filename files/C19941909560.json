{
    "id": 54366,
    "title": "Arbejdsskadestyrelsens vejledning om arbejdsbetingede tandskader ",
    "documentTypeId": "180",
    "isSagsforlobPeriodValid": false,
    "shortName": "VEJ nr 19095 af 30/06/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arbejdsskadestyrelsens vejledning om  \r\n\r\n arbejdsbetingede tandskader </H1>  \r\n\r\n<P></P>  \r\n\r\n<BR>  \r\n\r\n<P>INDHOLDSFORTEGNELSE </P>  \r\n\r\n<PRE>  \r\n\r\n 1.  Indledning       .................................  4  \r\n\r\n 2.  Arbejdsulykke ...................................   5  \r\n\r\n 3.  Erhvervsbetinget sukker- og melcaries ...........   6  \r\n\r\n 4.  Erhvervsbetinget tandslid (abrasion) ............   9  \r\n\r\n 5.  Andre erhvervsbetingede tandskader mv. ..........  10  \r\n\r\n 6.  Betaling af udgifter til tandbehandling .........  11  \r\n\r\n 7.  Men og erhvervsevnetab...........................  13  \r\n\r\n</PRE>  \r\n\r\n<P CLASS=PUNKT> <B>1.</B> INDLEDNING </P>  \r\n\r\n<P>Efter lov nr. 390 af 20. maj 1992 om forsikring mod følger af arbejdsskade  \r\n\r\n kan en tandskade anerkendes enten som ulykkestilfælde, som kortvarig skadelig  \r\n\r\n påvirkning eller som erhvervssygdom, jf. lovens § 9 og § 10. </P>  \r\n\r\n<P>AnmeldelseAnmeldelse af en tandskade skal ske snarest muligt og senest 9  \r\n\r\n dage efter skadens indtræden. </P>  \r\n\r\n<P>Er anmeldelse ikke indsendt rettidigt, kan krav om erstatning efter loven  \r\n\r\n dog rejses af skadelidte inden en frist af 1 år fra tandskadens indtræden.  \r\n\r\n</P>  \r\n\r\n<P>Når der er særlig grund, kan der ses bort fra denne 1 års frist. Det kan  \r\n\r\n være tilfældet, hvor det ikke har været muligt at anmelde tandskaden  \r\n\r\n rettidigt. Det har i praksis vist sig muligt i en række tilfælde alligevel at  \r\n\r\n kunne vurdere sådanne sager, når der kan fremskaffes fornøden dokumentation i  \r\n\r\n form af journalmateriale, røntgenbilleder mv. </P>  \r\n\r\n<P>Hvis der er tale om en tandlidelse, der er opstået efter længere tids  \r\n\r\n skadelig påvirkning, vil anmeldelsen som regel blive udfyldt af skadelidtes  \r\n\r\n tandlæge efter reglerne for anmeldelse af erhvervssygdomme. </P>  \r\n\r\n<P>Tandlægen har pligt til at anmelde på den blotte mistanke om, at der kan  \r\n\r\n være tale om en erhvervssygdom. </P>  \r\n\r\n<P>SagsbehandlingHvis en tandskade anmeldes som et ulykkestilfælde eller en  \r\n\r\n kortvarig skadelig påvirkning, skal Arbejdsskadestyrelsen senest 3 måneder  \r\n\r\n efter afgøre, om skaden er omfattet af loven. Hvis skaden anmeldes som en  \r\n\r\n erhvervssygdom, der er omfattet af fortegnelsen over erhvervssygdomme, er  \r\n\r\n fristen 9 måneder. </P>  \r\n\r\n<P>Som led i sagsbehandlingen kan Arbejdsskadestyrelsen indhente  \r\n\r\n journalmateriale og supplerende oplysninger i form af tandlægeerklæring,  \r\n\r\n røntgenundersøgelse, modeller eller anden dokumentation. Forsikringsselskabet  \r\n\r\n eller Arbejdsskadestyrelsen afholder de udgifter, der er nødvendige i denne  \r\n\r\n forbindelse. </P>  \r\n\r\n<P>Forsikringsselskabets eller Arbejdsskadestyrelsens erstatningspligt  \r\n\r\n indtræder først, når selskabet eller styrelsen har anerkendt skaden og  \r\n\r\n accepteret det modtagne behandlingsforslag. Indledende akut nødbehandling  \r\n\r\n tager selskabet eller styrelsen stilling til umiddelbart i forbindelse med  \r\n\r\n sagsbehandlingen, hvis det er muligt. </P>  \r\n\r\n<P CLASS=PUNKT> <B>2.</B> ARBEJDSULYKKE </P>  \r\n\r\n<P>En tandskade kan anerkendes som en arbejdsskade, når der er tale om </P>  \r\n\r\n<UL CLASS=PLAIN-LIST>  \r\n\r\n<LI>1) et ulykkestilfælde, der skyldes arbejdet eller de forhold, hvorunder  \r\n\r\n dette foregår, </LI>  \r\n\r\n<LI>2) skadelige påvirkninger af højst 5 dages va-righed, der skyldes  \r\n\r\n arbejdet eller de forhold, hvorunder dette foregår. </LI>  \r\n\r\n</UL>  \r\n\r\n<P>Tandskader, der opstår ved et ulykkestilfælde, vil ofte forekomme ved, at  \r\n\r\n skadelidte under arbejdet bliver ramt i ansigtet af en genstand, som  \r\n\r\n pågældende arbejder med, eller ved at tilskadekomne falder og beskadiger  \r\n\r\n tænderne. </P>  \r\n\r\n<P>Tandskader som nævnt under 2) opstår meget sjældent ved skadelig  \r\n\r\n påvirkning af højst 5 dages varighed. </P>  \r\n\r\n<P>Om tandskader som erhvervssygdomme henvises til vejledningens punkt 3, 4  \r\n\r\n og 5. </P>  \r\n\r\n<P>Tyggeskader </P>  \r\n\r\n<P>Som udgangspunkt anerkendes tandskader i form af tyggeskader ikke efter  \r\n\r\n arbejdsskadeforsikringsloven. </P>  \r\n\r\n<P>I visse tilfælde vil der dog være mulighed for, at skaden kan anerkendes.  \r\n\r\n</P>  \r\n\r\n<P>For at tyggeskader kan anerkendes som arbejdsskader, skal der foreligge et  \r\n\r\n ulykkestilfælde i forbindelse med arbejdet eller de forhold, hvorunder det  \r\n\r\n foregår. Der skal være tale om en udefra kommende og pludselig indtrædende  \r\n\r\n begivenhed, som fx at skadelidte under spisning kommer til at tygge i en  \r\n\r\n sten, benstump eller lignende. Derimod vil tandskader opstået under spisning  \r\n\r\n af hårde eller seje madvarer ikke blive anerkendt. </P>  \r\n\r\n<P>Tyggeskaden skal skyldes arbejdet eller arbejdsforholdene, og der skal  \r\n\r\n være tale om en forøget risiko ved at spise i forbindelse med arbejdet  \r\n\r\n sammenlignet med at spise i hjemmet. Dette vil være tilfældet </P>  \r\n\r\n<P>når skadelidte er ansat til prøvespisning/smagning eller tilberedning af  \r\n\r\n mad, </P>  \r\n\r\n<P>når skadelidte arbejder på en dag- eller døgninstitution, og når  \r\n\r\n tilberedningen og spisningen indgår som et socialt/pædagogisk led i arbejdet,  \r\n\r\n</P>  \r\n\r\n<P>når spisningen af arbejdsgiverens mad er påtvunget, fordi der ikke er  \r\n\r\n andre spisemuligheder, som fx under militærøvelse (feltration), </P>  \r\n\r\n<P>når spisningen foregår under primitive forhold i udlandet som led i  \r\n\r\n udstationering eller forretningsrejse. </P>  \r\n\r\n<P>Spisningen er derimod ikke en del af arbejdet, når det drejer sig om en  \r\n\r\n almindelig frokost, der er købt i arbejdsgiverens kantine, eller når der er  \r\n\r\n tale om færdigkøbte eller fabriksfremstillede varer, eller hvis maden er  \r\n\r\n medbragt hjemmefra. </P>  \r\n\r\n<P CLASS=PUNKT> <B>3.</B> ERHVERVSBETINGET SUKKER- OG MELCARIES </P>  \r\n\r\n<P>Efter Arbejdsskadestyrelsens bekendtgørelse nr. 134 af 22. marts 1993 om  \r\n\r\n fortegnelse over erhvervssygdomme kan sygdomme i tænder og tandkød anerkendes  \r\n\r\n ved: </P>  \r\n\r\n<P>&#187;Sukker- og melcaries lokaliseret især på fortændernes facialflader  \r\n\r\n (forflader). Denne caries skal være udviklet efter mindst 5 års  \r\n\r\n sammenhængende arbejde i sukker- og melbranchen, og lidelsen skal være  \r\n\r\n dokumenteret senest ved arbejdsophør i branchen.&#171; </P>  \r\n\r\n<P>Som risikoområder er i fortegnelsen anført: </P>  \r\n\r\n<P>&#187;Mel- og brødfabrikker, chokoladefabrikker, bagerier og  \r\n\r\n lignende.&#171; </P>  \r\n\r\n<P>I Arbejdsskadestyrelsens vurdering af, om der foreligger sukker- og  \r\n\r\n melcaries, indgår følgende elementer: </P>  \r\n\r\n<P>a. Lokalisation af cariesangrebene </P>  \r\n\r\n<P>b. Mængden af cariesangreb og progressionen (dvs. hvor hurtigt lidelsen er  \r\n\r\n skredet frem til nuværende niveau) </P>  \r\n\r\n<P>c. Følgetilstande og øvrige tandstatus </P>  \r\n\r\n<P>d. Beskæftigelsesperioden. </P>  \r\n\r\n<P>a. Lokalisationen af cariesangrebeneCaries - eller fyldninger efter  \r\n\r\n tidligere cariesangreb - skal være lokaliseret især på fortændernes  \r\n\r\n forflader. Men også caries på de øvrige tænders glatte flader indgår i  \r\n\r\n vurderingen. Fortegnelsens ordvalg om, at det er sukker- og melcaries  \r\n\r\n lokaliseret især på fortændernes facialflader, der anerkendes, udelukker ikke  \r\n\r\n i sig selv en anerkendelse af sukker- og melcaries på tændernes glatflader i  \r\n\r\n øvrigt. </P>  \r\n\r\n<P>Lidelsen kan efter omstændighederne også udvikle sig på tandfladerne ind  \r\n\r\n mod nabotænderne og på tyggefladerne. </P>  \r\n\r\n<P>b. Mængden af cariesangreb og progressionenCariesmængden skal -  \r\n\r\n sammenholdt med patientens alder - ligge over, hvad der er normalt for  \r\n\r\n befolkningen. Dette gælder såvel antallet af cariesangreb og fyldninger som  \r\n\r\n disses omfang. Også progressionen (hvor hurtigt lidelsen er skredet frem)  \r\n\r\n spiller en rolle for vurderingen. Mange cariesangreb i tænderne hos  \r\n\r\n skadelidte i en ung alder, eller store omfattende cariesangreb og en  \r\n\r\n hurtigere cariesudvikling end forventet taler for anerkendelse. </P>  \r\n\r\n<P>Arbejdsskadestyrelsen vil normalt indhente tandlægeerklæringer i form af  \r\n\r\n udtalelser og journal-oplysninger fra tidligere og nuværende tandlæger og  \r\n\r\n foranlediger undertiden skadelidte indkaldt til klinisk undersøgelse,  \r\n\r\n eventuelt suppleret med røntgenoptagelser. </P>  \r\n\r\n<P>Styrelsen kan efter omstændighederne også rette henvendelse til den  \r\n\r\n kommunale børnetandpleje om daværende tandstatus. Formålet er, at styrelsen  \r\n\r\n derved kan få konstateret tandstatus forud for den erhvervsmæssige  \r\n\r\n udsættelse, der efter anmeldelsen har ført til sygdommen. </P>  \r\n\r\n<P>c. Følgetilstande og øvrige tandstatusOgså følgetilstande som fx  \r\n\r\n rodbehandlede tænder og den generelle tandstatus - og her især tandtabet,  \r\n\r\n dvs. antallet af udtrukne tænder - indgår i vurderingen af  \r\n\r\n anerkendelsesspørgsmålet af carieslidelsen som arbejdsbetinget. </P>  \r\n\r\n<P>d. Beskæftigelsesperioden </P>  \r\n\r\n<P>Bekendtgørelsen opregner ikke nærmere, hvilke beskæftigelser i branchen  \r\n\r\n der godtages som særlige risikoansættelser. Kravet om mindst 5 års  \r\n\r\n beskæftigelse i branchen er opstillet udfra en vurdering af risikoen ved  \r\n\r\n fuldtidsansættelse i selve produktionsleddet. Er der tale om ansættelse i  \r\n\r\n branchen, men udenfor produktionsleddet, fx som chauffør, ekspedient mv.,  \r\n\r\n foretager styrelsen et skøn over, om en skadelig udsættelse overhovedet  \r\n\r\n forekommer, eller hvor meget længere en periode end 5 sammenhængende år, der  \r\n\r\n må kræves, for at påvirkningen kan antages at svare til 5 år i  \r\n\r\n produktionsleddet. Også ved blandet beskæftigelse - dels i produktionsleddet  \r\n\r\n dels udenfor - lægges der vægt på oplysningerne om udsættelsen. </P>  \r\n\r\n<P>Hvis styrelsen skønner det nødvendigt, indhentes der gennem  \r\n\r\n Arbejdstilsynet målinger om mel- og sukkerstøv på arbejdspladsen.  \r\n\r\n Grænseværdien for mel- og sukkerstøv findes i Arbejdstilsynets liste over  \r\n\r\n hygiejniske grænseværdier under rubrikken &#187;organisk støv&#171;, og  \r\n\r\n grænseværdien er for tiden 5 mg pr. kubikmeter. Grænseværdierne er vejledende  \r\n\r\n ved vurderingen af udsættelsens omfang. </P>  \r\n\r\n<P>Arbejdsløshedsperioder mv.- Længerevarende arbejdsløshedsperioder,  \r\n\r\n perioder som selvstændig og længere sygdomsperioder er faktorer, som i givet  \r\n\r\n fald kan betyde, at kravet om mindst 5 års sammenhængende beskæftigelse ikke  \r\n\r\n kan opfyldes, og sagen således ikke kan anerkendes som arbejdsskade. </P>  \r\n\r\n<P>Er betingelserne for at anerkende i øvrigt tilstede, herunder kravet om 5  \r\n\r\n års beskæftigelse, kan en periode som selvstændig erhvervsdrivende i branchen  \r\n\r\n betyde et fradrag i tandbehandlingsudgifterne, i det omfang udsættelsen er  \r\n\r\n fortsat i perioden som selvstændig. Hvis lidelsen må anses for at være  \r\n\r\n pådraget i perioden som selvstændig, kan resultatet blive, at lidelsen helt  \r\n\r\n må afvises som erhvervssygdom. </P>  \r\n\r\n<P>Ophørt i branchen - Er vedkommende ophørt med at arbejde i  \r\n\r\n &#187;risikobranchen&#171;, kan sygdommen kun anerkendes som en arbejdsskade,  \r\n\r\n hvis det gennem tandlægeerklæringer eller specificerede tandlægekvitteringer  \r\n\r\n kan dokumenteres, hvordan tilstanden var ved arbejdsophøret. Derved kan  \r\n\r\n Arbejdsskadestyrelsen sondre mellem cariesbilledet, da udsættelsen ophørte,  \r\n\r\n og den aktuelle cariestilstand. Resultatet kan blive en delvis betaling af  \r\n\r\n tandbehandlingen, afhængig af den periode hvor vedkommende var ansat i  \r\n\r\n branchen. </P>  \r\n\r\n<P CLASS=PUNKT> <B>4.</B> ERHVERVSBETINGET TANDSLID (ABRASION) </P>  \r\n\r\n<P>Tandslid kan efter erhvervssygdomsfortegnelsen anerkendes, når der er tale  \r\n\r\n om: </P>  \r\n\r\n<P>&#187;Tandslid (abrasion) af tredje eller fjerde grad af adskillige tænder  \r\n\r\n i det eksisterende tandsæt lokaliseret til tændernes tyggeflader og/eller  \r\n\r\n fortændernes skærekant. Tandsliddet skal være udviklet efter mindst 5 års  \r\n\r\n sammenhængende produktionsarbejde i et arbejdsmiljø med påvist slibemiddel i  \r\n\r\n luften, og lidelsen skal være dokumenteret senest ved arbejdsophør i  \r\n\r\n branchen.&#171; </P>  \r\n\r\n<P>Som risikoområder er i fortegnelsen anført: </P>  \r\n\r\n<P>&#187;Klinke- og lervareindustrien, isolationsmaterialeindustrien,  \r\n\r\n stenbrud og granitvareindustrien, beton- og cementstøberier, beskæftigelse  \r\n\r\n ved metalslibning.&#171; </P>  \r\n\r\n<P>Ved vurderingen af, om sagen kan anerkendes, har følgende to forhold  \r\n\r\n betydning: </P>  \r\n\r\n<P>a. Diagnose </P>  \r\n\r\n<P>b. Konkurrerende årsager. </P>  \r\n\r\n<P>a. Diagnosen Tandlidelsen skal kunne diagnosticeres som tandslid. </P>  \r\n\r\n<P>Tandslid kan defineres i form af abrasionsgraderne 1-4, der er  \r\n\r\n karakteriseret ved: </P>  \r\n\r\n<P CLASS=PUNKT> <B>1.</B> gr.: tandslid (abrasion) begrænset til emalje </P>  \r\n\r\n<P CLASS=PUNKT> <B>2.</B> gr.: pletvis blottet tandben (dentin) </P>  \r\n\r\n<P CLASS=PUNKT> <B>3.</B> gr.: blottet tandben og uden emalje </P>  \r\n\r\n<P CLASS=PUNKT> <B>4.</B> gr.: slid til tandhals (collum) og nerven (pulpa)  \r\n\r\n</P>  \r\n\r\n<P>For at tandsliddet skal kunne anerkendes som arbejdsbetinget, skal det som  \r\n\r\n nævnt i erhvervssygdomsfortegnelsen være af tredje eller fjerde grad og  \r\n\r\n omfatte adskillige tænder i det eksisterende tandsæt. </P>  \r\n\r\n<P>Tandsliddet skal sammenholdt med skadelidtes alder ligge markant over  \r\n\r\n gennemsnitsbefolkningens. Det arbejdsbetingede tandslid skal være lokaliseret  \r\n\r\n til tændernes tyggeflader og/eller fortændernes flader mod tungen  \r\n\r\n (lingualflader) og skærekant. </P>  \r\n\r\n<P>Slid på tændernes forflader (facialflader) vil kun i specielle tilfælde  \r\n\r\n kunne anses for arbejdsbetinget. </P>  \r\n\r\n<P>Arbejdsskadestyrelsen kan indhente tandlægeerklæringer og røntgenbilleder  \r\n\r\n fra såvel nuværende som tidligere tandlæger om tandstatus før, under og efter  \r\n\r\n den aktuelle periode og foranledige skadelidte indkaldt til yderligere  \r\n\r\n undersøgelse. Man kan også foranledige, at der fremskaffes gipsmodeller til  \r\n\r\n vurdering af slidskaden. </P>  \r\n\r\n<P>Forhold som fx tandtab, dvs. antallet af udtrukne tænder og specielle  \r\n\r\n bidforhold, indgår i vurderingen af, om tandsliddet kan anses for at være  \r\n\r\n arbejdsbetinget. </P>  \r\n\r\n<P>b. Konkurrerende årsagerFølgende faktorer betragtes som konkurrerende  \r\n\r\n årsager til tandsliddet og vil typisk betyde, at erstatningen nedsættes eller  \r\n\r\n helt bortfalder: </P>  \r\n\r\n<P>tandsættet er i forvejen reduceret </P>  \r\n\r\n<P>slid på grund af tænderskæren (bruxisme) </P>  \r\n\r\n<P>særlige bidforhold som underbid, tandstillingsfejl o.lign. </P>  \r\n\r\n<P>Det er ved kravet om 5 års beskæftigelse ved produktionsarbejde forudsat,  \r\n\r\n at skadelidte har arbejdet på fuld tid i selve produktionsleddet. Ved  \r\n\r\n beskæftigelse, der er fordelt mellem arbejde i produktionsleddet og arbejde  \r\n\r\n udenfor, lægges der vægt på oplysninger om omfanget af udsættelsen de enkelte  \r\n\r\n steder. Der kan i sådanne tilfælde blive tale om, at skadelidte skal have  \r\n\r\n arbejdet i mere end 5 år. </P>  \r\n\r\n<P>Ophørt i branchen - Er vedkommende ophørt med arbejdet, kan lidelsen kun  \r\n\r\n anerkendes, hvis det gennem tandlægens journaloplysninger eller kvitteringer  \r\n\r\n kan dokumenteres, hvor udtalt tandsliddet var ved arbejdsophøret. Kun derved  \r\n\r\n kan Arbejdsskadestyrelsen skelne mellem tandsliddets omfang, da udsættelsen  \r\n\r\n ophørte, og tandsliddets omfang, når styrelsen vurderer sagen. </P>  \r\n\r\n<P CLASS=PUNKT> <B>5.</B> ANDRE ERHVERVSBETINGEDE TANDSKADER MV. </P>  \r\n\r\n<P>Udover anmeldelser om sukker- og melcaries og tandslid modtager  \r\n\r\n Arbejdsskadestyrelsen anmeldelser om andre tandskader og om lidelser i  \r\n\r\n mundhulen som følge af andre erhvervssygdomme. </P>  \r\n\r\n<P>Sådanne anmeldelser drejer sig bl.a. om syreskader på tænderne, der  \r\n\r\n stammer fra syredampe, hos bl.a. laboratorieteknikere og akkumulatorarbejdere  \r\n\r\n o.a. Desuden har der foreligget anmeldelser om slidskader hos musikere  \r\n\r\n (blæsere). </P>  \r\n\r\n<P>Enkelte af disse tandlidelser er blevet anerkendt af Arbejdsskadestyrelsen  \r\n\r\n efter forelæggelse for Erhvervssygdomsudvalget, da disse tandlidelser ikke  \r\n\r\n omfattes af erhvervssygdomsfortegnelsen og derfor ikke kan anerkendes som  \r\n\r\n arbejdsbetingede uden forelæggelse for Erhvervssygdomsudvalget. </P>  \r\n\r\n<P>Herudover har styrelsen fået forelagt spørgsmålet, om visse lidelser kunne  \r\n\r\n anses for at være en følge af en anerkendt erhvervssygdom, idet  \r\n\r\n erhvervssygdommen krævede en medicinsk eller anden behandling, der som  \r\n\r\n bivirkning eventuelt kunne medføre lidelser i mundhulen. </P>  \r\n\r\n<P CLASS=PUNKT> <B>6.</B> BETALING AF UDGIFTER TIL TANDBEHANDLING </P>  \r\n\r\n<P>Udgifter til tandbehandling afholdes efter lovens § 30 om sygebehandling,  \r\n\r\n hjælpemidler m.m. </P>  \r\n\r\n<P>Tandbehandlingsudgifter kan både være den indledende nødvendige behandling  \r\n\r\n og selve behandlingen, der kan omfatte proteser, broarbejde, implantater (se  \r\n\r\n side 16), kroner, plasthjørner, fyldninger mv. </P>  \r\n\r\n<P>Det er udgifterne ved den efter omstændighederne bedste tandbehandling,  \r\n\r\n som skal betales. Det vil sige den behandling som i videst muligt omfang  \r\n\r\n afhjælper den nedsatte tyggefunktion. </P>  \r\n\r\n<P>Ved vurderingen af, hvilken tandbehandling der skal betales, må der  \r\n\r\n endvidere tages hensyn til det kosmetisk mest tilfredsstillende resultat. Det  \r\n\r\n har især betydning ved beskadigelse af fortænder. </P>  \r\n\r\n<P>Erstatningen af tandskader fastsættes i forhold til tændernes tilstand på  \r\n\r\n skadestidspunktet. Erstatningen fastsættes således, at skadelidte skal  \r\n\r\n bringes i en tilstand så nær som muligt situationen inden skaden. </P>  \r\n\r\n<P>Nedsættelse af erstatningen - Dette indebærer, at der i visse tilfælde kan  \r\n\r\n ske en nedsættelse i erstatningens størrelse, hvis tænderne ikke er fuldt  \r\n\r\n erstatningsværdige på grund af fx eksisterende sygdomstilstande, mangelfuld  \r\n\r\n vedligeholdelse eller paradentose. Det vil fremgå af styrelsens afgørelse og  \r\n\r\n begrundelse, med hvilken andel (procent eller brøk) erstatningen er nedsat.  \r\n\r\n</P>  \r\n\r\n<P>Plastfyldninger - Ved mindre skader som fx ved affrakturerede hjørner på  \r\n\r\n tænder, der iøvrigt er intakte, vil det ofte være hensigtsmæssigt at foretage  \r\n\r\n behandling med plastfyldninger fremfor kronebehandling. Vælges denne løsning,  \r\n\r\n ydes erstatning løbende ved udskiftning af plastfyldningerne og med maximalt  \r\n\r\n 3 fyldninger. </P>  \r\n\r\n<P>Hvis det efter en kortere periode skulle vise sig, at behandling med plast  \r\n\r\n på grund af specielle forhold ikke kan anvendes, kan sagen genoptages med  \r\n\r\n henblik på kronebehandling - dog eventuelt med fradrag af det beløb, der er  \r\n\r\n udbetalt til plastbehandlingen. </P>  \r\n\r\n<P>Implantater - I de senere år er behandlinger med implantater, det vil sige  \r\n\r\n udskiftning af en tand med en kunstig rod og krone, blevet en acceptabel  \r\n\r\n behandlingsmulighed som alternativ til almindelig brobehandling eller anden  \r\n\r\n protetisk behandling. </P>  \r\n\r\n<P>Styrelsens vurdering af denne behandlingsmetode afhænger indtil videre af  \r\n\r\n forholdene i den enkelte sag. Udgangspunktet for vurderingen ved  \r\n\r\n enkelttandsimplantater vil indtil videre være, at der ydes en erstatning  \r\n\r\n svarende til en 3-leddet bro, når denne mulighed foreligger og ud fra en  \r\n\r\n forudsætning om en holdbarhedsperiode svarende til almindelig brobehandling.  \r\n\r\n</P>  \r\n\r\n<P>Trykændringer - I forbindelse med trykændringer, der kan opstå ved dykning  \r\n\r\n og ved flyvning, optræder der undertiden smerter i tænderne. Disse smerter  \r\n\r\n forsvinder, når trykændringen ophører og vil derfor ikke give anledning til  \r\n\r\n erstatning. Ligeledes vil fyldninger, der falder ud eller kroner, der revner  \r\n\r\n under trykændringer normalt heller ikke give anledning til erstatning. </P>  \r\n\r\n<P>Ved dykning med snorkel kan der derimod forekomme en kraftig mekanisk  \r\n\r\n påvirkning af tænderne, og tandskader i forbindelse hermed vil kunne  \r\n\r\n erstattes. </P>  \r\n\r\n<P>Reduktion mv. - Styrelsens tilsagn om betaling af behandlingsudgifterne  \r\n\r\n gives altid under forudsætning af, at den tandbehandling, som den behandlende  \r\n\r\n tandlæge har foreslået, også gennemføres. Er der tale om reduceret erstatning  \r\n\r\n på grund af konkurrerende årsager, vil der ske en procentvis reduktion af  \r\n\r\n erstatningen, hvis skadelidte kun ønsker gennemført en delvis tandbehandling.  \r\n\r\n Det samme kan gælde, hvis en tandbehandling opdeles i flere faser. </P>  \r\n\r\n<P>Engangserstatning - Det forudsættes, at skadelidte efter den  \r\n\r\n tandbehandling, som betales efter arbejdsskadeforsik-ringsloven, gennem  \r\n\r\n mundhygiejne og regelmæssigt tandeftersyn fremtidig vedligeholder den nu  \r\n\r\n erhvervede tandstatus, således at betalingen normalt må betragtes som  \r\n\r\n engangserstatning. Der vil således normalt ikke være grundlag for at  \r\n\r\n genoptage sagen med henblik på yderligere tandbehandling, der skyldes  \r\n\r\n almindeligt vedligeholdelsesarbejde eller almindeligt slid. </P>  \r\n\r\n<P>Genoptagelse - Der kan dog være situationer, hvor sagen kan genoptages  \r\n\r\n uanset tidligere betaling af tandskaden. Der kan ved tandskader optræde  \r\n\r\n senere skader i form af nervedød (pulpanekrose), resorption og brud, der ikke  \r\n\r\n umiddelbart kan diagnosticeres. Disse senere skader kan i visse tilfælde  \r\n\r\n først diagnosticeres flere måneder eller år efter skaden. </P>  \r\n\r\n<P CLASS=PUNKT> <B>7.</B> MEN OG ERHVERVSEVNETAB </P>  \r\n\r\n<P>M&eacute;n </P>  \r\n\r\n<P>Tandskader medfører normalt ikke godtgørelse for varigt men. </P>  \r\n\r\n<P>Der kan dog være tale om så alvorlige skader, at der udover betaling af  \r\n\r\n tandbehandlingen også må ydes godtgørelse for varigt men. </P>  \r\n\r\n<P>Mengodtgørelsen vil i disse sager tage udgangspunkt i følgende vejledende  \r\n\r\n vurdering i procent: </P>  \r\n\r\n<PRE>  \r\n\r\n Tab af alle tænder (dobbeltprotese)       10  \r\n\r\n Tab af alle tænder i overkæben             5  \r\n\r\n Tab af alle tænder i underkæben            5-8  \r\n\r\n Væsentlig bevægelsesindskrænkning af  \r\n\r\n underkæben eller anden dårlig funktion     8  \r\n\r\n Væsentlige smerter ved tygning på  \r\n\r\n grund af dårlig kæbefunktion (dysfunktion) 5  \r\n\r\n Forkert sammenvoksning efter knoglebrud  \r\n\r\n eller skævt sammenbid                      5-8  \r\n\r\n Væsentlige føleforstyrrelser mv.  \r\n\r\n (paræstesier, neuralgier)                  5  \r\n\r\n</PRE>  \r\n\r\n<P>Erhvervsevnetab </P>  \r\n\r\n<P>Erstatning for tab af erhvervsevne vil næsten aldrig komme på tale ved  \r\n\r\n tandskader. Vurderingen vil i givet fald følge Arbejdsskadestyrelsens  \r\n\r\n vejledning om erstatning for tab af erhvervsevne. </P>  \r\n\r\n<P>Genoptagelse </P>  \r\n\r\n<P>Sager om tandskader afgøres som nævnt normalt uden godtgørelse for men og  \r\n\r\n uden erstatning for tab af erhvervsevne. Ved at styrelsen tager stilling til,  \r\n\r\n om der skal ydes erstatning - og altså kommer med en egentlig afgørelse -  \r\n\r\n bringes spørgsmålet om eventuel genoptagelse ind under lovens § 34, hvor  \r\n\r\n fristen for genoptagelse er 5 år. Når ganske særlige omstændigheder taler for  \r\n\r\n det, kan der i disse sager som i alle andre sager ses bort fra 5 års fristen.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19941909560"
        },
        {
            "displayName": "Entydig dokumentidentifikation",
            "displayValue": "CM013245"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19095"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "30/06/1994"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Arbejdsskadestyrelsen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}