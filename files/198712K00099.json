{
    "id": 113237,
    "title": "1987 LSF 99   FORSLAG TIL LOV OM ÆNDRING AF LOV OM VISSE SELSKABERS AFLÆGGELSE AF   ÅRSREGNSKAB M.V., LOV OM AKTIESELSKABER, LOV OM ANPARTSSELSKABER, LOV OM   ERHVERVSDRIVENDE FONDE, LOV OM FONDE OG VISSE FORENINGER OG LOV OM BANKER OG   SPAREKASSER M.V. (ÆNDRING AF BESTEMMELSER OM REVISION) ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 99",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 99 </P>  \r\n\r\n<P></P>  \r\n\r\n<P>Forslag til Lov om ændring af lov om visse selskabers aflæggelse af  \r\n\r\n årsregnskab m.v., lov om aktieselskaber, lov om anpartsselskaber, lov om  \r\n\r\n erhvervsdrivende fonde, lov om fonde og visse foreninger og lov om banker og  \r\n\r\n sparekasser m.v. (Ændring af bestemmelser om revision) </P>  \r\n\r\n<P></P>  \r\n\r\n<P>Fremsat af Rahbæk Møller (SF) Birthe Hansen (SF) Leif Hermann (SF) Bjørn  \r\n\r\n Poulsen (SF) Ebba Strange (SF) Jens Thoft (SF) </P>  \r\n\r\n<P></P>  \r\n\r\n<P>den 19. november 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 284 af 10. juni 1981 om visse selskabers aflæggelse af </P>  \r\n\r\n<P>årsregnskab m.v. foretages følgende ændringer: </P>  \r\n\r\n<P>1. <B>§ 1, stk. 1,</B> affattes således: </P>  \r\n\r\n<P>&#187;Denne lov finder anvendelse på de virksomheder, der omfattes af lov  \r\n\r\n</P>  \r\n\r\n<P>om aktieselskaber og lov om anpartsselskaber bortset fra </P>  \r\n\r\n<P>forsikringsselskaber, børsmæglerselskaber, banker og selskaber, </P>  \r\n\r\n<P>der omfattes af lov om visse kreditinstitutter. Kapitel 8 a </P>  \r\n\r\n<P>finder dog anvendelse på banker og selskaber, der omfattes af lov </P>  \r\n\r\n<P>om visse kreditinstitutter.&#171; </P>  \r\n\r\n<P>2. <B>§ 56, stk. 1,</B> affattes således: </P>  \r\n\r\n<P>&#187;Årsberetningen skal indeholde en pålidelig redegørelse for </P>  \r\n\r\n<P>udviklingen i selskabets økonomiske aktiviteter og forhold. </P>  \r\n\r\n<P>Herunder skal der gives oplysning, hvis årsregnskabet i væsentlig </P>  \r\n\r\n<P>grad er påvirket af særlig store engangsindtægter eller </P>  \r\n\r\n<P>engangsudgifter, ændrede afskrivnings- og værdiansættelsesmetoder </P>  \r\n\r\n<P>eller usædvanlige forhold i øvrigt, samt hvis der er væsentlig </P>  \r\n\r\n<P>usikkerhed forbundet med værdiansættelsen af aktiver og passiver. </P>  \r\n\r\n<P>Oplysningerne skal gives i et særskilt afsnit hver for sig, om </P>  \r\n\r\n<P>muligt med beløbsangivelse.&#171; </P>  \r\n\r\n<P>3. Efter kapitel 8 indsættes som nyt kapitel: </P>  \r\n\r\n<P>&#187;Kapitel 8 a </P>  \r\n\r\n<P>Revision og granskning </P>  \r\n\r\n<P>§ 61 a. Generalforsamlingen vælger en eller flere revisorer i </P>  \r\n\r\n<P>overensstemmelse med vedtægterne. Revisor vælges enten for et </P>  \r\n\r\n<P>bestemt åremål eller på ubestemt tid. Generalforsamlingen kan </P>  \r\n\r\n<P>vælge suppleanter for disse. Vedtægterne kan tillægge offentlige </P>  \r\n\r\n<P>myndigheder eller andre ret til at udpege yderligere en eller </P>  \r\n\r\n<P>flere revisorer. </P>  \r\n\r\n<P>Stk. 2. Når aktionærer, der ejer en tiendedel af aktiekapitalen, </P>  \r\n\r\n<P>eller anpartshavere, der ejer 1/4 af indskudskapitalen, på en </P>  \r\n\r\n<P>generalforsamling, hvor valg af revisor er på dagsordenen, </P>  \r\n\r\n<P>stemmer derfor, skal bestyrelsen opfordre overregistrator til at </P>  \r\n\r\n<P>udnævne en revisor til sammen med den eller de øvrige revisorer </P>  \r\n\r\n<P>at deltage i revisionen for tiden til og med næste ordinære </P>  \r\n\r\n<P>generalforsamling. Undlader bestyrelsen at rette henvendelse til </P>  \r\n\r\n<P>overregistrator, kan opfordringen fremsættes af enhver </P>  \r\n\r\n<P>selskabsdeltager. Om udnævnelsen skal der uden betaling optages </P>  \r\n\r\n<P>bemærkning i registeret og ske bekendtgørelse i Statstidende. </P>  \r\n\r\n<P>Overregistrator fastsætter vederlaget til den udpegede revisor. </P>  \r\n\r\n<P>§ 61 b. Revisor skal være myndig. Mindst en af revisorerne skal have </P>  \r\n\r\n<P>bopæl her i landet, jf. dog aktieselskabslovens § 176, stk. 1, og </P>  \r\n\r\n<P>anpartsselskabslovens § 134, stk. 1. </P>  \r\n\r\n<P>Stk. 2. Mindst en af revisorerne skal være statsautoriseret eller </P>  \r\n\r\n<P>registreret revisor. </P>  \r\n\r\n<P>Stk. 3. Vælges et revisionsselskab til revisor, skal den, hvem </P>  \r\n\r\n<P>revisionen overdrages, opfylde de i §§ 61 b-61 d foreskrevne </P>  \r\n\r\n<P>betingelser. </P>  \r\n\r\n<P>Stk. 4. Lovgivningens bestemmelser om revision af årsregnskaber for </P>  \r\n\r\n<P>virksomheder, der er omfattet af årsregnskabsloven, samt om </P>  \r\n\r\n<P>inhabilitet for revisorer gælder også for revisorer, der ikke er </P>  \r\n\r\n<P>statsautoriserede eller registrerede. </P>  \r\n\r\n<P>§ 61 c. I aktieselskaber, hvis aktier eller obligationer er genstand </P>  \r\n\r\n<P>for offentlig kursnotering, skal der vælges to revisorer, hvoraf </P>  \r\n\r\n<P>den ene skal være statsautoriseret. </P>  \r\n\r\n<P>Stk. 2. I andre aktieselskaber kan aktionærer, der ejer en tiendedel </P>  \r\n\r\n<P>af aktiekapitalen, samt i anpartsselskaber anpartshavere, der </P>  \r\n\r\n<P>ejer 1/4 af indskudskapitalen, på en generalforsamling, hvor der </P>  \r\n\r\n<P>skal vælges revisor, kræve, at der vælges en statsautoriseret </P>  \r\n\r\n<P>revisor. </P>  \r\n\r\n<P>§ 61 d. Til revisor i en dattervirksomhed bør så vidt muligt vælges </P>  \r\n\r\n<P>mindst en af moderselskabets revisorer. </P>  \r\n\r\n<P>Stk. 2. Til revisor i en dattervirksomhed må ikke vælges nogen, som </P>  \r\n\r\n<P>på grund af inhabilitet ikke kan vælges til revisor i </P>  \r\n\r\n<P>moderselskabet. </P>  \r\n\r\n<P>Stk. 3. Virksomheder inden for samme koncern må ikke yde lån til </P>  \r\n\r\n<P>eller stille sikkerhed for revisor. </P>  \r\n\r\n<P>§ 61 e. Revisors hverv skal ophøre ved afslutningen af den ordinære </P>  \r\n\r\n<P>generalforsamling, der afholdes efter udløbet af det sidste </P>  \r\n\r\n<P>regnskabsår, for hvilket revisor er valgt, eller, såfremt revisor </P>  \r\n\r\n<P>er valgt for ubestemt tid, når en anden revisor er valgt i dennes </P>  \r\n\r\n<P>sted. </P>  \r\n\r\n<P>Stk. 2. En revisor kan til enhver tid fratræde sit hverv og afsættes </P>  \r\n\r\n<P>ved beslutning af den, der har valgt vedkommende. </P>  \r\n\r\n<P>Stk. 3. Ophører en revisors hverv før udløbet af valgperioden, eller </P>  \r\n\r\n<P>opfylder denne ikke længere betingelserne for at være revisor, og </P>  \r\n\r\n<P>er der ingen suppleant til at indtræde i dennes sted, påhviler </P>  \r\n\r\n<P>det bestyrelsen snarest at foranledige valg af ny revisor. </P>  \r\n\r\n<P>§ 61 f. Er der ingen revisor i selskabet, eller opfylder revisor </P>  \r\n\r\n<P>ikke kravene i § 61 b, stk. 1 og 2, § 61 c, stk. 1, § 61 d, stk. </P>  \r\n\r\n<P>2, samt § 20, stk. 1, i lov om statsautoriserede revisorer eller </P>  \r\n\r\n<P>§ 7, stk. 1, i lov om registrerede revisorer eller de i </P>  \r\n\r\n<P>vedtægterne herom fastsatte regler, skal overregistrator udnævne </P>  \r\n\r\n<P>revisor, når anmodning herom fremsættes af et bestyrelsesmedlem, </P>  \r\n\r\n<P>en direktør eller en selskabsdeltager. Fremsættes ingen anmodning </P>  \r\n\r\n<P>inden en af overregistrator fastsat frist, skal overregistrator </P>  \r\n\r\n<P>selv udpege en revisor. Udgifterne hertil afholdes af </P>  \r\n\r\n<P>virksomheden, subsidiært af statskassen. </P>  \r\n\r\n<P>Stk. 2. Har generalforsamlingen ikke efterkommet et krav om valg af </P>  \r\n\r\n<P>en statsautoriseret revisor i henhold til § 61 c, stk. 2, skal </P>  \r\n\r\n<P>overregistrator udnævne en sådan revisor, når begæring herom </P>  \r\n\r\n<P>fremsættes af en selskabsdeltager. Begæringen skal fremsættes </P>  \r\n\r\n<P>senest en måned efter generalforsamlingens afholdelse. </P>  \r\n\r\n<P>Stk. 3. Udnævnelse af revisor i henhold til stk. 1 og 2 gælder for </P>  \r\n\r\n<P>tiden, indtil ny revisor er valgt på foreskreven måde. </P>  \r\n\r\n<P>§ 61 g. Revisor skal revidere årsregnskabet i overensstemmelse med </P>  \r\n\r\n<P>god tidssvarende revisionsskik og herunder foretage en kritisk </P>  \r\n\r\n<P>gennemgang af selskabets regnskabsmateriale og dets forhold i </P>  \r\n\r\n<P>øvrigt. </P>  \r\n\r\n<P>Stk. 2. Er virksomheden et moderselskab, skal revisor tillige </P>  \r\n\r\n<P>revidere koncernregnskabet og koncernvirksomhedernes indbyrdes </P>  \r\n\r\n<P>regnskabsmæssige forhold. </P>  \r\n\r\n<P>Stk. 3. Revisor skal efterkomme de krav vedrørende revisionen, som </P>  \r\n\r\n<P>måtte blive stillet af generalforsamlingen, for så vidt de ikke </P>  \r\n\r\n<P>strider mod lov eller mod selskabets vedtægter eller god </P>  \r\n\r\n<P>revisionsskik. </P>  \r\n\r\n<P>§ 61 h. Bestyrelse og direktion skal give revisor adgang til at </P>  \r\n\r\n<P>foretage de undersøgelser, denne finder nødvendige, og skal sørge </P>  \r\n\r\n<P>for, at revisor får de oplysninger og den bistand, som revisor </P>  \r\n\r\n<P>anser for nødvendig for udførelsen af sit hverv. En </P>  \r\n\r\n<P>dattervirksomheds bestyrelse og direktion har tilsvarende </P>  \r\n\r\n<P>forpligtelser over for moderselskabets revisor. </P>  \r\n\r\n<P>§ 61 i. Efter at revisionen er afsluttet, skal revisor i en </P>  \r\n\r\n<P>revisionserklæring på regnskabet og under henvisning til </P>  \r\n\r\n<P>revisionsberetningen bekræfte, at revisor har revideret </P>  \r\n\r\n<P>årsregnskabet og det eventuelle koncernregnskab. </P>  \r\n\r\n<P>Stk. 2. Årsregnskabet og det eventuelle koncernregnskab forsynet med </P>  \r\n\r\n<P>revisionserklæring og revisionsberetning skal være bestyrelsen i </P>  \r\n\r\n<P>hænde senest to uger før den ordinære generalforsamling. </P>  \r\n\r\n<P>§ 61 j. Revisor skal til brug for bestyrelsen føre en </P>  \r\n\r\n<P>revisionsprotokol. </P>  \r\n\r\n<P>Stk. 2. Kopi af protokolindførelsen ved det første årsregnskabs </P>  \r\n\r\n<P>aflæggelse samt ved revisors tiltræden og fratræden skal af </P>  \r\n\r\n<P>revisor straks og senest 1 måned fra årsregnskabets aflæggelse </P>  \r\n\r\n<P>eller fra revisors tiltræden eller fratræden tilstilles </P>  \r\n\r\n<P>Aktieselskabs-Registeret. </P>  \r\n\r\n<P>§ 61 k. Revisor har ret til at være til stede på </P>  \r\n\r\n<P>generalforsamlingen. Revisor skal være til stede, såfremt det </P>  \r\n\r\n<P>begæres af bestyrelsen eller en selskabsdeltager. </P>  \r\n\r\n<P>Stk. 2. Endvidere skal revisor deltage i de bestyrelsesmøder, hvor </P>  \r\n\r\n<P>årsregnskabet og andre meddelelser til offentligheden, der </P>  \r\n\r\n<P>underskrives af revisor, behandles. </P>  \r\n\r\n<P>§ 61 l. Revisor og dennes medarbejdere er ikke berettiget til at </P>  \r\n\r\n<P>afgive oplysninger om selskabets forhold til enkelte </P>  \r\n\r\n<P>selskabsdeltagere eller til uvedkommende. </P>  \r\n\r\n<P>§ 61 m. En selskabsdeltager kan på den ordinære generalforsamling </P>  \r\n\r\n<P>eller på en generalforsamling, hvor emnet er sat på dagsordenen, </P>  \r\n\r\n<P>fremsætte forslag om en ekstraordinær granskning af selskabets </P>  \r\n\r\n<P>stiftelse eller af nærmere angivne forhold vedrørende selskabets </P>  \r\n\r\n<P>forvaltning eller af visse regnskaber. Vedtages forslaget med </P>  \r\n\r\n<P>simpel stemmeflerhed, vælger generalforsamlingen en eller flere </P>  \r\n\r\n<P>granskningsmænd. </P>  \r\n\r\n<P>Stk. 2. Vedtages forslaget ikke, men opnår det dog tilslutning fra </P>  \r\n\r\n<P>selskabsdeltagere, som repræsenterer 10 pct. af kapitalen, kan en </P>  \r\n\r\n<P>selskabsdeltager senest en måned efter generalforsamlingens </P>  \r\n\r\n<P>afholdelse anmode skifteretten på selskabets hjemsted om at </P>  \r\n\r\n<P>udnævne granskningsmænd. Skifteretten skal give selskabets </P>  \r\n\r\n<P>ledelse og revisor og i givet fald den, hvis forhold anmodningen </P>  \r\n\r\n<P>omfatter, adgang til at udtale sig, før den træffer sin </P>  \r\n\r\n<P>afgørelse. Anmodningen skal kun tages til følge, såfremt </P>  \r\n\r\n<P>skifteretten finder den tilstrækkeligt begrundet. Skifteretten </P>  \r\n\r\n<P>fastsætter antallet af granskningsmænd. Skifterettens afgørelser </P>  \r\n\r\n<P>er genstand for kære. </P>  \r\n\r\n<P>Stk. 3. Reglerne i §§ 61 b, stk. 1, 61 d, 61 h, 61 k, stk. 1, og 61 </P>  \r\n\r\n<P>l samt § 20, stk. 1, i lov om statsautoriserede revisorer finder </P>  \r\n\r\n<P>tilsvarende anvendelse på granskningsmænd. </P>  \r\n\r\n<P>Stk. 4. Granskningsmændene, der skal afgive en skriftlig beretning </P>  \r\n\r\n<P>til generalforsamlingen, er berettiget til at få et vederlag af </P>  \r\n\r\n<P>selskabet. Er granskningsmændene udnævnt af skifteretten, </P>  \r\n\r\n<P>fastsættes vederlaget af denne. </P>  \r\n\r\n<P>Stk. 5. Senest otte dage før generalforsamlingen skal </P>  \r\n\r\n<P>granskningsmændenes beretning fremlægges til eftersyn for </P>  \r\n\r\n<P>selskabsdeltagerne på selskabets kontor.&#171; </P>  \r\n\r\n<P>4. I <B>§ 62, stk. 1, 1. pkt.,</B> ændres &#187;og den eventuelle </P>  \r\n\r\n<P>revisionsberetning&#171; til: &#187;og revisionsberetningen&#171;. </P>  \r\n\r\n<P>5. <B>§ 65</B> affattes således: </P>  \r\n\r\n<P>&#187; <B>§ 65.</B> Forsætlig eller groft uagtsom overtrædelse af § 2,  \r\n\r\n stk. 1, </P>  \r\n\r\n<P>§§ 3-9, jf. kapitel 2, §§ 17-20, §§ 22-24, §§ 26-37, § 39, §§ </P>  \r\n\r\n<P>41-54, §§ 56-59, § 61, § 61 d, stk. 3, § 61 j, stk. 2, § 61 l, § </P>  \r\n\r\n<P>62, stk. 1-3, og § 63 straffes med bøde. </P>  \r\n\r\n<P>Stk. 2. Et selskabs opretholdelse af dispositioner, der er truffet i </P>  \r\n\r\n<P>strid med § 61 d, stk. 3, straffes med bøde.&#171; </P>  \r\n\r\n<P>§ 2 </P>  \r\n\r\n<P>I lov om aktieselskaber, jf. lovbekendtgørelse nr. 483 af 15. </P>  \r\n\r\n<P>november 1985, som ændret senest ved lov nr. 401 af 10. juni </P>  \r\n\r\n<P>1987, foretages følgende ændringer: </P>  \r\n\r\n<P>1. I <B>§ 6 b, stk. 2,</B> ændres &#187;§ 83, stk. 1, § 85 og § 94&#171;  \r\n\r\n til: &#187;§ 61 </P>  \r\n\r\n<P>b, stk. 1, § 61 d og § 61 l i lov om visse selskabers aflæggelse </P>  \r\n\r\n<P>af årsregnskab m.v. (årsregnskabsloven), § 20, stk. 1, i lov om </P>  \r\n\r\n<P>statsautoriserede revisorer samt § 7, stk. 1, i lov om </P>  \r\n\r\n<P>registrerede revisorer&#171;. </P>  \r\n\r\n<P>2. <B>Kapitel 11</B> ophæves. </P>  \r\n\r\n<P>3. I <B>§ 121, stk. 3,</B> ændres &#187;lovens regler om revision og </P>  \r\n\r\n<P>generalforsamlinger&#171; til: &#187;denne lov og årsregnskabslovens  \r\n\r\n regler </P>  \r\n\r\n<P>om regnskabsaflæggelse, revision, generalforsamlinger og om </P>  \r\n\r\n<P>regnskabers indsendelse til Aktieselskabs-Registeret&#171;. </P>  \r\n\r\n<P>4. I <B>§ 145, stk. 1,</B> ændres &#187;§ 95&#171; til: &#187;§ 61 l i  \r\n\r\n årsregnskabsloven&#171;. </P>  \r\n\r\n<P>5. I <B>§ 161, stk. 1,</B> udgår &#187;§ 85, stk. 3, § 94,&#187;. </P>  \r\n\r\n<P>6. I <B>§ 161, stk. 2,</B> udgår &#187;§ 85, stk. 3, og&#171;. </P>  \r\n\r\n<P>7. I <B>§ 168, stk. 4,</B> ændres &#187;§ 83, stk. 1, og § 84, stk.  \r\n\r\n 1,&#187; til: &#187;§ </P>  \r\n\r\n<P>61 b, stk. 1, og § 61 c, stk. 1, i årsregnskabsloven&#171;. </P>  \r\n\r\n<P>8. I <B>§ 173, stk. 2,</B> ændres &#187;aktieselskabs-registeret,  \r\n\r\n tegningsret og </P>  \r\n\r\n<P>revision&#171; til: &#187;Aktieselskabs-Registeret og tegningsret, samt  \r\n\r\n</P>  \r\n\r\n<P>lovgivningens bestemmelser om revision&#171;. </P>  \r\n\r\n<P>9. I <B>§ 174</B> ændres &#187;reglerne&#171; til: &#187;reglen&#171;, og  \r\n\r\n &#187;og 5&#171; udgår. </P>  \r\n\r\n<P>10. <B>§ 176, stk. 1,</B> affattes således: </P>  \r\n\r\n<P>&#187;De krav om bopæl her i riget, der er fastsat i § 3, stk. 2, § 6 b,  \r\n\r\n</P>  \r\n\r\n<P>stk. 2, § 52, stk. 2 og 3, jf. § 59, stk. 4, og § 121, stk. 1, 2. </P>  \r\n\r\n<P>pkt., og § 149, stk. 1, samt § 61 b, stk. 1, jf. stk. 3, i </P>  \r\n\r\n<P>årsregnskabsloven, anvendes ikke i det omfang, andet er fastsat i </P>  \r\n\r\n<P>medfør af international aftale eller ved bestemmelser fastsat af </P>  \r\n\r\n<P>industriministeren.&#171; </P>  \r\n\r\n<P>§ 3 </P>  \r\n\r\n<P>I lov om anpartsselskaber, jf. lovbekendtgørelse nr. 484 af 15. </P>  \r\n\r\n<P>november 1985, som ændret senest ved lov nr. 401 af 10. juni </P>  \r\n\r\n<P>1987, foretages følgende ændringer: </P>  \r\n\r\n<P>1. I <B>§ 5 b, stk. 3,</B> ændres &#187;§ 66 og § 75&#171; til: &#187;§ 61  \r\n\r\n d og § 61 l i </P>  \r\n\r\n<P>lov om visse selskabers aflæggelse af årsregnskab m.v. </P>  \r\n\r\n<P>(årsregnskabsloven)&#187;. </P>  \r\n\r\n<P>2. <B>Kapitel 11</B> ophæves. </P>  \r\n\r\n<P>3. I <B>§ 115, stk. 1,</B> ændres &#187;§ 76&#171; til: &#187;§ 61 l i  \r\n\r\n årsregnskabsloven&#171;. </P>  \r\n\r\n<P>4. I <B>§ 131, stk. 1,</B> udgår &#187;§ 66, stk. 3, § 75,&#187;. </P>  \r\n\r\n<P>5. I <B>§ 131, stk. 2,</B> udgår &#187;§ 66, stk. 3, og&#171;. </P>  \r\n\r\n<P>6. <B>§ 134, stk. 1,</B> affattes således: </P>  \r\n\r\n<P>&#187;De krav om bopæl her i riget, som er fastsat i § 3, stk. 2, § 34,  \r\n\r\n</P>  \r\n\r\n<P>stk. 2, jf. § 90, stk. 1, 2. pkt., og § 119, stk. 1, samt i § 61 </P>  \r\n\r\n<P>b, stk. 1, jf. stk. 3, i årsregnskabsloven, anvendes ikke i det </P>  \r\n\r\n<P>omfang, andet er fastsat i medfør af international aftale eller </P>  \r\n\r\n<P>ved bestemmelser fastsat af industriministeren.&#171; </P>  \r\n\r\n<P>§ 4 </P>  \r\n\r\n<P>I lov nr. 286 af 6. juni 1984 om erhvervsdrivende fonde foretages </P>  \r\n\r\n<P>følgende ændringer: </P>  \r\n\r\n<P>1. I <B>§ 28, stk. 2,</B> ændres &#187;§§ 3-10, kapitlerne 2-8&#171; til:  \r\n\r\n &#187;§§ 3-9, </P>  \r\n\r\n<P>kapitlerne 2-8, §§ 61 a-61 l&#171;. </P>  \r\n\r\n<P>2. <B>§ 29, stk. 4-6,</B> ophæves. </P>  \r\n\r\n<P>Stk. 7 bliver herefter stk. 4. </P>  \r\n\r\n<P>3. <B>§§ 30, 31, 33, 35, 36</B> og <B>38</B> ophæves. </P>  \r\n\r\n<P>4. <B>§ 34</B> affattes således: </P>  \r\n\r\n<P>&#187; <B>§ 34.</B> I forbindelse med sin kritiske gennemgang af fondens  \r\n\r\n</P>  \r\n\r\n<P>regnskabsmateriale og fondens forhold i øvrigt, jf. </P>  \r\n\r\n<P>årsregnskabslovens § 61 g, stk. 1, skal revisor efterkomme de </P>  \r\n\r\n<P>krav vedrørende revisionen, som måtte blive stillet af </P>  \r\n\r\n<P>overregistrator eller fondsmyndigheden. </P>  \r\n\r\n<P>Stk. 2. Revisor skal i revisionserklæringen og revisionsberetningen </P>  \r\n\r\n<P>meddele de oplysninger, som revisor anser det for rigtigt at lade </P>  \r\n\r\n<P>komme til overregistrators eller fondsmyndighedens kundskab.&#171; </P>  \r\n\r\n<P>5. I <B>§ 39</B> indsættes efter &#187;kapitel 6&#171; ordene: &#187;og i  \r\n\r\n</P>  \r\n\r\n<P>årsregnskabsloven&#171;. </P>  \r\n\r\n<P>6. I <B>§ 59, stk. 2,</B> ændres &#187;§ 33&#171; til: &#187;§ 61 h i  \r\n\r\n årsregnskabsloven&#171;. </P>  \r\n\r\n<P>7. I <B>§ 61, stk. 1,</B> ændres &#187;§ 38&#171; til: &#187;§ 37&#171;.  \r\n\r\n</P>  \r\n\r\n<P>8. I <B>§ 63, stk. 2, nr. 2,</B> ændres &#187;§ 67&#171; til: &#187;§  \r\n\r\n 65&#171;. </P>  \r\n\r\n<P>§ 5 </P>  \r\n\r\n<P>I lov nr. 300 af 6. juni 1984 om fonde og visse foreninger foretages </P>  \r\n\r\n<P>følgende ændring: </P>  \r\n\r\n<P>§ 25, stk. 3, ophæves, og i stedet indsættes: </P>  \r\n\r\n<P>&#187; <B>Stk. 3.</B> Revisor skal ved revisionserklæring, med henvisning  \r\n\r\n til </P>  \r\n\r\n<P>revisionsberetningen, i regnskabet bekræfte, at dette er </P>  \r\n\r\n<P>revideret, og herunder give oplysninger om den stedfundne </P>  \r\n\r\n<P>revision. </P>  \r\n\r\n<P>Stk. 4. De i lov om statsautoriserede revisorer gældende regler om </P>  \r\n\r\n<P>revisionserklæring, revisionsberetning og revisionsprotokol </P>  \r\n\r\n<P>finder anvendelse med de fravigelser og tilpasninger, der følger </P>  \r\n\r\n<P>af fondes særlige forhold.&#171; </P>  \r\n\r\n<P>§ 6 </P>  \r\n\r\n<P>I lov om banker og sparekasser m.v., jf. lovbekendtgørelse nr. 374 </P>  \r\n\r\n<P>af 15. august 1985, som ændret senest ved lov nr. 401 af 10. juni </P>  \r\n\r\n<P>19987, foretages følgende ændring: </P>  \r\n\r\n<P>I <B>§ 48 a, stk. 3, 2. pkt.,</B> indsættes efter &#187;aflæggelse af </P>  \r\n\r\n<P>årsregnskab m.v.&#171; ordene: &#187;, bortset fra kapitel 8 a,&#187;.  \r\n\r\n</P>  \r\n\r\n<P>§ 7 </P>  \r\n\r\n<P>Stk. 1. Loven træder i kraft den 1. januar 1988. En på dette </P>  \r\n\r\n<P>tidspunkt lovligt valgt revisor i et anpartsselskab, der hverken </P>  \r\n\r\n<P>er statsautoriseret eller registreret, kan dog vedblive at være </P>  \r\n\r\n<P>selskabets revisor indtil 1.januar 1990. Revisorer, der efter 2. </P>  \r\n\r\n<P>pkt. kan vælges som selskabets revisor, kan afgive udtalelse om </P>  \r\n\r\n<P>stiftelsesdokumentet og revidere en eventuel åbningsbalance. Hvis </P>  \r\n\r\n<P>selskabets revisor ikke er statsautoriseret eller registreret og </P>  \r\n\r\n<P>ikke har den indsigt og erfaring med hensyn til regnskabsvæsen og </P>  \r\n\r\n<P>økonomiske forhold, som under hensyn til arten og omfanget af </P>  \r\n\r\n<P>selskabets virksomhed er nødvendig for hvervets udførelse, kan </P>  \r\n\r\n<P>overregistrator fra lovens ikrafttræden dog fratage revisor </P>  \r\n\r\n<P>hvervet. Overregistrator foranlediger i så fald en ny revisor </P>  \r\n\r\n<P>udnævnt, og § 68 i lov om anpartsselskaber finder da tilsvarende </P>  \r\n\r\n<P>anvendelse. </P>  \r\n\r\n<P>Stk. 2. § 2, stk. 3, i lov nr. 283 af 9. juni 1982 om ændring af lov </P>  \r\n\r\n<P>om anpartsselskaber ophæves. </P>  \r\n\r\n<P>Bemærkninger til lovforslaget </P>  \r\n\r\n<P>I de senere år har erhvervslivet været præget af nogle større </P>  \r\n\r\n<P>virksomhedssammenbrud, der har givet anledning til debat om </P>  \r\n\r\n<P>revisorernes ansvar og arbejdsområder. Det har bl.a. ført til en </P>  \r\n\r\n<P>diskussion af, hvorvidt revisorernes påtegninger på regnskaber må </P>  \r\n\r\n<P>anses for at være informative nok, dvs. om de giver </P>  \r\n\r\n<P>offentligheden et korrekt billede af virksomheden. Også </P>  \r\n\r\n<P>revisorernes rolle som kontrollant og rådgiver samtidig har været </P>  \r\n\r\n<P>omdiskuteret, ikke kun i Danmark, men også i Norge og Sverige. </P>  \r\n\r\n<P>Foranlediget af nogle aktuelle sager blev der i slutningen af 1984 i </P>  \r\n\r\n<P>pressen fremsat kritik af revisorernes virksomhed og erklæringer. </P>  \r\n\r\n<P>På baggrund af den rejste kritik anmodede Industriministeriet </P>  \r\n\r\n<P>revisorkommissionen, der bistår ministeriet med administrationen </P>  \r\n\r\n<P>af lov om statsautoriserede revisorer, om at fremkomme med </P>  \r\n\r\n<P>forslag til en styrkelse af tilliden til revisorprofessionen. </P>  \r\n\r\n<P>Kommissionen anbefalede primært et langsigtet handlingsprogram </P>  \r\n\r\n<P>inden for den gældende revisorlovgivning, men udtalte samtidig: </P>  \r\n\r\n<P>&#187;Uanset at holdningen til udformningen af revisors erklæringer og  \r\n\r\n</P>  \r\n\r\n<P>påtegninger ikke foreligger klart belyst, finder kommissionen </P>  \r\n\r\n<P>dog, at opbruddet i regnskabsteori og -praksis, voksende </P>  \r\n\r\n<P>kompleksitet i virksomheds- og koncernstrukturer samt i </P>  \r\n\r\n<P>finansieringsforhold og endelig større aktiespredning under alle </P>  \r\n\r\n<P>omstændigheder har skabt behov for en væsentlig opstramning og </P>  \r\n\r\n<P>klargøring af kravene til revisorerklæringer m.v.&#171; </P>  \r\n\r\n<P>På grundlag af kommissionens forslag til skærpelser anmodede </P>  \r\n\r\n<P>ministeriet kommissionen om at udarbejde udkast til ændring af </P>  \r\n\r\n<P>bestemmelsen i § 12 i lov om statsautoriserede revisorer, udkast </P>  \r\n\r\n<P>til ny bekendtgørelse om revisionspåtegninger samt udkast til en </P>  \r\n\r\n<P>ændret bekendtgørelse om statsautoriserede revisorers virksomhed, </P>  \r\n\r\n<P>hvor revisors rolle som kontrollant og rådgiver for samme </P>  \r\n\r\n<P>virksomhed er nærmere beskrevet. </P>  \r\n\r\n<P>Efter kommissionens udkast til påtegningsbekendtgørelse skulle det </P>  \r\n\r\n<P>selv i &#187;blanke&#171; revisionspåtegninger oplyses, hvis årsregnskabet  \r\n\r\n</P>  \r\n\r\n<P>i væsentlig grad er påvirket af usædvanlige forhold såsom særlig </P>  \r\n\r\n<P>store engangsindtægter eller engangsudgifter, indvirkning af </P>  \r\n\r\n<P>ændrede værdiansættelsesmetoder, eventuelle væsentlige </P>  \r\n\r\n<P>usikkerheder i forbindelse med vurdering af aktiver og passiver </P>  \r\n\r\n<P>eller usædvanlige forhold, som har påvirket det ordinære </P>  \r\n\r\n<P>resultat. Det var endvidere et krav til den &#187;blanke&#171; </P>  \r\n\r\n<P>revisionspåtegning, at denne under alle omstændigheder særskilt </P>  \r\n\r\n<P>skulle angive, hvis revisionen ikke har givet anledning til </P>  \r\n\r\n<P>forbehold eller anmærkninger eller indhentelse af særlige </P>  \r\n\r\n<P>oplysninger. </P>  \r\n\r\n<P>Bekendtgørelsesudkastene har sammen med lovforslaget været sendt til </P>  \r\n\r\n<P>udtalelse hos følgende myndigheder og organisationer: Foreningen </P>  \r\n\r\n<P>af Statsautoriserede Revisorer, Foreningen af Registrerede </P>  \r\n\r\n<P>Revisorer, Aktieselskabs-Registeret, Tilsynet med Banker og </P>  \r\n\r\n<P>Sparekasser, Forsikringstilsynet, Assurandør-Societetet, </P>  \r\n\r\n<P>Industrirådet, Grosserer-Societetet, Håndværksrådet, Danmarks </P>  \r\n\r\n<P>Sparekasseforening. Den Danske Bankforening, Dansk Revisor Union, </P>  \r\n\r\n<P>Danmarks Rederiforening, Københavns Fondsbørs, </P>  \r\n\r\n<P>Arbejderbevægelsens Erhvervsråd, FDB, Butikshandelens Fællesråd, </P>  \r\n\r\n<P>Foreningen af Fondsbørsvekselerere, Dansk Organisation af </P>  \r\n\r\n<P>Detailhandelskæder, Landbrugsraadet, Provinshandelskammeret, </P>  \r\n\r\n<P>Liberale Erhvervs Råd samt Advokatrådet. </P>  \r\n\r\n<P>Foreningen af Statsautoriserede Revisorer udtrykte i sit svar stærk </P>  \r\n\r\n<P>kritik af de ovenfor omtalte bestemmelser om en ny udformning af </P>  \r\n\r\n<P>den &#187;blanke&#171; revisionspåtegning. Foreningen fandt bestemmelsen  \r\n\r\n</P>  \r\n\r\n<P>vanskeligt forståelig og diskvalificerende for danske </P>  \r\n\r\n<P>erhvervsvirksomheders årsregnskaber internationalt. Endvidere </P>  \r\n\r\n<P>fandt foreningen det vanskeligt at vurdere, hvilke forpligtelser </P>  \r\n\r\n<P>der pålægges revisor ved den foreslåede bestemmelse om, at det </P>  \r\n\r\n<P>også i påtegningen skulle anføres, hvis det ikke havde været </P>  \r\n\r\n<P>nødvendigt at tage forbehold eller komme med nødvendige </P>  \r\n\r\n<P>supplerende oplysninger. </P>  \r\n\r\n<P>Adskillige organisationer tilsluttede sig foreningens kritik, mens </P>  \r\n\r\n<P>andre var positive. På baggrund af den fremførte kritik blev </P>  \r\n\r\n<P>bekendtgørelsesudkastet om revisionspåtegninger ændret. De </P>  \r\n\r\n<P>færdige bekendtgørelser blev imidlertid aldrig udsendt, ligesom </P>  \r\n\r\n<P>lovforslaget aldrig blev fremsat. Det pågældende materiale blev </P>  \r\n\r\n<P>dog stillet til rådighed for Folketingets Erhvervsudvalg. </P>  \r\n\r\n<P>Det er vigtigt at fastholde, at de statsautoriserede og de </P>  \r\n\r\n<P>registrerede revisorer først og fremmest er offentlighedens </P>  \r\n\r\n<P>kontrollanter af regnskaber. Denne kontrollantrolle afspejles i </P>  \r\n\r\n<P>deres monopol på revisionen af visse virksomheder og deres midler </P>  \r\n\r\n<P>til at gennemtvinge denne kontrol. Det er vigtigt, at </P>  \r\n\r\n<P>offentligheden får så informative revisorerklæringer som muligt, </P>  \r\n\r\n<P>og de her samtidig fremsatte lovforslag og beslutningsforslag (L </P>  \r\n\r\n<P>98, B 42, B 43 og B 44), der bygger på det ovenfor nævnte </P>  \r\n\r\n<P>forberedende arbejde fra revisorkommissionen og </P>  \r\n\r\n<P>Industriministeriet, har til formål at styrke den informative </P>  \r\n\r\n<P>værdi af revisorers regnskabserklæringer og erklæringer i øvrigt. </P>  \r\n\r\n<P>Samtidig indeholder forslagene en præcisering af området for </P>  \r\n\r\n<P>revisorernes rådgivning, der skal søge at tilsikre, at revisors </P>  \r\n\r\n<P>stilling som uafhængig kontrollant ikke svækkes. </P>  \r\n\r\n<P>Forslaget vil ikke indebære et behov for tilførsel af ressourcer. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Årsregnskabsloven finder anvendelse på aktie- og anpartsselskaber og </P>  \r\n\r\n<P>efter lov om erhvervsdrivende fonde tillige på erhvervsdrivende </P>  \r\n\r\n<P>fonde med de fravigelser og tilpasninger, der følger af fondes </P>  \r\n\r\n<P>særlige forhold. </P>  \r\n\r\n<P>Som et led i arbejdet med at tilvejebringe en koordineret lovgivning </P>  \r\n\r\n<P>om revisionspåtegninger er det fundet hensigtsmæssigt at samle </P>  \r\n\r\n<P>regnskabs- og revisionsbestemmelserne for aktie- og </P>  \r\n\r\n<P>anpartsselskabslovene og erhvervsdrivende fonde i samme lov. I </P>  \r\n\r\n<P>nærværende lovforslag foreslås det derfor at overføre </P>  \r\n\r\n<P>revisionsbestemmelserne fra selskabslovene til et særskilt </P>  \r\n\r\n<P>kapitel i årsregnskabsloven. Bestemmelserne er overført i </P>  \r\n\r\n<P>forenklet form. Det foreslås i konsekvens heraf at ophæve </P>  \r\n\r\n<P>tilsvarende bestemmelser i aktie- og anpartsselskabsloven og i </P>  \r\n\r\n<P>lov om erhvervsdrivende fonde. </P>  \r\n\r\n<P>For at styrke tilliden til virksomhedernes regnskabsaflæggelse </P>  \r\n\r\n<P>indeholder lovforslaget endvidere forslag om, at det i </P>  \r\n\r\n<P>årsberetningen skal angives, hvis årsregnskabet i væsentlig grad </P>  \r\n\r\n<P>er påvirket af usædvanlige forhold. Formålet hermed er at </P>  \r\n\r\n<P>fremhæve forhold af særlig betydning for regnskabets forståelse, </P>  \r\n\r\n<P>der i konkrete situationer kan virke som &#187;faresignaler&#171;. </P>  \r\n\r\n<P>Til nr. 1 </P>  \r\n\r\n<P>Ændringen er en konsekvens af den foreslåede ændring under § 1, nr. </P>  \r\n\r\n<P>3. </P>  \r\n\r\n<P>Til nr. 2 </P>  \r\n\r\n<P>Efter § 56, stk. 1, skal der i årsberetningen, medmindre det på </P>  \r\n\r\n<P>grund af særlige omstændigheder kan skade selskabet, gives </P>  \r\n\r\n<P>oplysning om forhold, som ikke fremgår af balance, </P>  \r\n\r\n<P>resultatopgørelse og noter, men som er af vigtighed for </P>  \r\n\r\n<P>bedømmelsen af selskabets aktiver og passiver, den økonomiske </P>  \r\n\r\n<P>stilling samt resultatet i det forløbne år. </P>  \r\n\r\n<P>Det foreslås at ændre bestemmelsen således, at det fremtidig </P>  \r\n\r\n<P>pålægges virksomhedens ledelse i årsberetningen at fremkomme med </P>  \r\n\r\n<P>særlige oplysninger, der er af betydning for regnskabets </P>  \r\n\r\n<P>forståelse. Medtagelsen af disse oplysninger i årsberetningen går </P>  \r\n\r\n<P>imidlertid ikke videre, end hvad der allerede i dag er indeholdt </P>  \r\n\r\n<P>i mange årsregnskaber. </P>  \r\n\r\n<P>Bestemmelsen er i øvrigt udformet således, at 1. pkt. er i </P>  \r\n\r\n<P>overensstemmelse med kravene i 4. selskabsretsdirektiv, medens 2. </P>  \r\n\r\n<P>pkt. indeholder kravet om en særskilt omtale i årsberetningen, </P>  \r\n\r\n<P>såfremt årsregnskabet i væsentlig grad er påvirket af usædvanlige </P>  \r\n\r\n<P>forhold. Ikke enhver ekstraordinær post er usædvanlig eller </P>  \r\n\r\n<P>væsentlig. Således er eksempelvis en modtagen strejkeerstatning </P>  \r\n\r\n<P>henholdsvis en forhøjelse af eventualskatten fra 40 til 50 pct. </P>  \r\n\r\n<P>det ikke. </P>  \r\n\r\n<P>Til nr. 3 </P>  \r\n\r\n<P>Som nævnt i de indledende bemærkninger er det i forbindelse med </P>  \r\n\r\n<P>opstramningen af reglerne for revisorers påtegninger på </P>  \r\n\r\n<P>regnskaber hensigten at søge revisionsbestemmelserne i aktie- og </P>  \r\n\r\n<P>anpartsselskabsloven samt lov om erhvervsdrivende fonde overført </P>  \r\n\r\n<P>til et særskilt kapitel i årsregnskabsloven, idet dog enkelte </P>  \r\n\r\n<P>revisionsbestemmelser, der er særegne for erhvervsdrivende fonde, </P>  \r\n\r\n<P>forbliver i lov om erhvervsdrivende fonde. </P>  \r\n\r\n<P>Følgende bestemmelser i aktieselskabsloven foreslås ikke overført, </P>  \r\n\r\n<P>men ophævet, da tilsvarende bestemmelser allerede findes i de 2 </P>  \r\n\r\n<P>revisorlove: </P>  \r\n\r\n<P>a) § 83, stk. 4, om, at den valgte revisors personale eller </P>  \r\n\r\n<P>medinteressenter ikke bør vælges som medrevisor. (Tilsvarende </P>  \r\n\r\n<P>regel i lov om statsautoriserede revisorer § 13, stk. 2, (§ 21 i </P>  \r\n\r\n<P>det samtidig fremsatte forslag til lov om ændring af lov om </P>  \r\n\r\n<P>statsautoriserede revisorer (L 98) og bekendtgørelse om </P>  \r\n\r\n<P>registrerede revisorers virksomhed og forretningsbetingelser § 6, </P>  \r\n\r\n<P>stk. 2). </P>  \r\n\r\n<P>b) § 85, stk. 1, om inhabilitet. (Tilsvarende bestemmelser i lov om </P>  \r\n\r\n<P>statsautoriserede revisorer § 13, stk. 1, jf. den foreslåede § 20 </P>  \r\n\r\n<P>i det samtidig fremsatte forslag til lov om ændring af lov om </P>  \r\n\r\n<P>statsautoriserede revisorer (L 98) og lov om registrerede </P>  \r\n\r\n<P>revisorer § 7, stk. 1). </P>  \r\n\r\n<P>c) § 94, 2. pkt., om undtagelse fra tavshedspligten ved </P>  \r\n\r\n<P>revisorskift. (Tilsvarende bestemmelse i § 17, stk. 2, (jf. § 24 </P>  \r\n\r\n<P>i det ovenfor nævnte L 98) i lov om statsautoriserede revisorer </P>  \r\n\r\n<P>og § 10, stk. 2, i lov om registrerede revisorer). </P>  \r\n\r\n<P>Reglerne i aktieselskabslovens § 90 om revisionspåtegninger foreslås </P>  \r\n\r\n<P>overført til årsregnskabsloven, idet dog stk. 1, 2. pkt., </P>  \r\n\r\n<P>foreslås ophævet, da tilsvarende bestemmelse findes i § 12, stk. </P>  \r\n\r\n<P>1, i lov om statsutoriserede revisorer og § 6 i lov om </P>  \r\n\r\n<P>registrerede revisorer (jf. §§ 14 og 15 i det ovenfor nævnte L </P>  \r\n\r\n<P>98). </P>  \r\n\r\n<P>Bestemmelserne i § 91 om anmærkninger og nødvendige supplerende </P>  \r\n\r\n<P>oplysninger m.v. foreslås overført til de nye regler i lov om </P>  \r\n\r\n<P>statsautoriserede revisorer og i lov om registrerede revisorer </P>  \r\n\r\n<P>for revisors erklæringer på regnskaber. </P>  \r\n\r\n<P>Vedrørende den foreslåede <B>§ 61 b, stk. 4,</B> bemærkes: Hidtil har </P>  \r\n\r\n<P>bestemmelserne om inhabilitet for revisorer og om revision af </P>  \r\n\r\n<P>aktie- og anpartsselskaber samt erhvervsdrivende fonde været </P>  \r\n\r\n<P>optaget i henholdsvis aktie- og anpartsselskabsloven samt lov om </P>  \r\n\r\n<P>erhvervsdrivende fonde. Da disse bestemmelser foreslås ophævet, </P>  \r\n\r\n<P>således at de fremtidig kun vil findes i det nye kapitel om </P>  \r\n\r\n<P>revision i årsregnskabsloven samt i lov om statsautoriserede </P>  \r\n\r\n<P>revisorer og i lov om registrerede revisorer, vil det være </P>  \r\n\r\n<P>nødvendigt i loven at optage en bestemmelse for så vidt angår de </P>  \r\n\r\n<P>revisorer, der hverken er statsautoriserede eller registrerede. </P>  \r\n\r\n<P>Vedrørende den foreslåede <B>§ 61 f, stk. 1,</B> bemærkes: Bestemmelsen  \r\n\r\n</P>  \r\n\r\n<P>svarer til aktieselskabslovens § 87, stk. 1, og </P>  \r\n\r\n<P>anpartsselskabslovens § 68, stk. 1; dog foreslås det yderligere, </P>  \r\n\r\n<P>at overregistrator selv skal udpege en revisor, såfremt ingen </P>  \r\n\r\n<P>anmodning fremsættes fra selskabet. Denne bestemmelse skal sikre, </P>  \r\n\r\n<P>at et selskab i videst muligt omfang kontinuerligt har en </P>  \r\n\r\n<P>revisor, der kan påse, at lovgivningens og vedtægternes regler om </P>  \r\n\r\n<P>regnskab m.v. overholdes. En sådan bestemmelse skal søge at </P>  \r\n\r\n<P>hindre, at der begås økonomisk kriminalitet i en &#187;revisorløs&#171;  \r\n\r\n</P>  \r\n\r\n<P>periode. </P>  \r\n\r\n<P>Vedrørende den foreslåede <B>§ 61 j, stk. 1-2,</B> bemærkes: § 61 j svarer  \r\n\r\n</P>  \r\n\r\n<P>til aktieselskabslovens § 92 og anpartsselskabslovens § 73 og </P>  \r\n\r\n<P>revisorbekendtgørelserne. Dog foreslås som noget nyt, at revisor </P>  \r\n\r\n<P>tilstiller Aktieselskabs-Registeret en kopi af sine </P>  \r\n\r\n<P>protokoltilføjelser ved det første årsregnskabs aflæggelse og </P>  \r\n\r\n<P>til- og fratræden i et selskab. Selv om Aktieselskabs-Registeret </P>  \r\n\r\n<P>ikke er egentlig tilsynsmyndighed for aktie- og anpartsselskaber, </P>  \r\n\r\n<P>forekommer det af informativ interesse for registeret at se, om </P>  \r\n\r\n<P>en virksomheds bogholderi og lignende har givet revisor anledning </P>  \r\n\r\n<P>til påtale, ligesom en oplysning om, at revisor er fratrådt på </P>  \r\n\r\n<P>grund af manglende efterlevelse af hans råd fra ledelsens side, </P>  \r\n\r\n<P>kan være af informativ værdi for registeret, bl.a. med hensyn til </P>  \r\n\r\n<P>fastsættelse af frist for at udnævne en ny revisor, jf. § 61 f. </P>  \r\n\r\n<P>Vedrørende den foreslåede <B>§ 61 k, stk. 2,</B> bemærkes: § 61 k, stk. 2,  \r\n\r\n</P>  \r\n\r\n<P>er ny. Det foreslås, at revisor får pligt til at deltage i de </P>  \r\n\r\n<P>bestyrelsesmøder, hvor årsregnskabet og andre erklæringer, der </P>  \r\n\r\n<P>skal underskrives af revisor, behandles. Revisor vil i mange </P>  \r\n\r\n<P>tilfælde allerede i dag være til stede på disse bestyrelsesmøder, </P>  \r\n\r\n<P>men for at sikre revisors position og kommunikationen bedst </P>  \r\n\r\n<P>muligt mellem revisor og ledelsen skal han have lejlighed til at </P>  \r\n\r\n<P>redegøre for eventuelle indvendinger mod et af ledelsen foreslået </P>  \r\n\r\n<P>regnskabsudkast eller lignende i et forum, hvor hele ledelsen er </P>  \r\n\r\n<P>forsamlet. </P>  \r\n\r\n<P>Vedrørende den foreslåede <B>§ 61 m</B> bemærkes: § 61 m, stk. 1-5, svarer  \r\n\r\n</P>  \r\n\r\n<P>til aktieselskabslovens § 95, stk. 1-5, og anpartsselskabslovens </P>  \r\n\r\n<P>§ 76, stk. 1-5; dog foreslås det at nedsætte den procent, der kan </P>  \r\n\r\n<P>kræve granskning, fra 25 til 10. Dette indebærer en udvidet </P>  \r\n\r\n<P>mindretalsbeskyttelse og er ubetænkeligt, da skifteretten altid </P>  \r\n\r\n<P>kan nægte at udpege granskningsmænd, såfremt det findes </P>  \r\n\r\n<P>ubegrundet. </P>  \r\n\r\n<P>Til nr. 4 og 5 </P>  \r\n\r\n<P>Redaktionelle ændringer, og den foreslåede § 65, stk. 2, er en </P>  \r\n\r\n<P>konsekvensændring. </P>  \r\n\r\n<P>Til § 2 </P>  \r\n\r\n<P>Til nr. 1-8 og 10 </P>  \r\n\r\n<P>Konsekvensændringer. </P>  \r\n\r\n<P>Til nr. 9 </P>  \r\n\r\n<P>Redaktionel ændring. </P>  \r\n\r\n<P>Til § 3 </P>  \r\n\r\n<P>Til nr. 1-6 </P>  \r\n\r\n<P>Konsekvensændringer. </P>  \r\n\r\n<P>Til § 4 </P>  \r\n\r\n<P>Til nr. 1-3 og 5-6 </P>  \r\n\r\n<P>Konsekvensændringer. </P>  \r\n\r\n<P>Til nr. 4 </P>  \r\n\r\n<P>Lov om erhvervsdrivende fonde adskiller sig fra de øvrige </P>  \r\n\r\n<P>selskabslove bl.a. ved, at der ikke er en generalforsamling til </P>  \r\n\r\n<P>at varetage de ejerinteresser, der ellers udøves af en </P>  \r\n\r\n<P>generalforsamling. Der er derfor i loven tillagt overregistrator </P>  \r\n\r\n<P>og fondsmyndigheden en tilsynsbeføjelse, der kan erstatte </P>  \r\n\r\n<P>generalforsamlingens kompetence. Af denne grund, og da der ikke </P>  \r\n\r\n<P>ved forslaget for lov om erhvervsdrivende fondes vedkommende i </P>  \r\n\r\n<P>øvrigt er tilsigtet materielle ændringer, samt for at hindre </P>  \r\n\r\n<P>modsætningsslutninger foreslås det at bevare lovens § 34, stk. 1, </P>  \r\n\r\n<P>2. pkt., og § 35, stk. 3, i een bestemmelse. Om § 34, stk. 2 og </P>  \r\n\r\n<P>3, henvises til bemærkningerne om revisionserklæringer og </P>  \r\n\r\n<P>revisionsberetninger i det samtidig fremsatte forslag om ændring </P>  \r\n\r\n<P>af lov om statsautoriserede revisorer (L 98). </P>  \r\n\r\n<P>Til § 5 </P>  \r\n\r\n<P>Der henvises til bemærkningerne i det samtidig fremsatte lovforslag </P>  \r\n\r\n<P>om ændring af lov om statsautoriserede revisorer (L 98). </P>  \r\n\r\n<P>Til § 6 </P>  \r\n\r\n<P>Der er alene tale om en redaktionel ændring med henblik på at skabe </P>  \r\n\r\n<P>overensstemmelse med lovforslagets § 1, nr. 1, og de nugældende </P>  \r\n\r\n<P>regler i § 48 a, stk. 3, i lov om banker og sparekasser m.v., </P>  \r\n\r\n<P>hvorefter visse aktie- og anpartsselskaber, der egentlig skulle </P>  \r\n\r\n<P>aflægge regnskab efter årsregnskabsloven, er undtaget som følge </P>  \r\n\r\n<P>af deres koncernforhold til et pengeinstitut. </P>  \r\n\r\n<P>Til § 7 </P>  \r\n\r\n<P>Bestemmelsen træder i kraft i stedet for § 2, stk. 3, i </P>  \r\n\r\n<P>ikrafttrædelsesbestemmelserne i lov nr. 283 af 9. juni 1982 om </P>  \r\n\r\n<P>ændring af anpartsselskabsloven, hvilken bestemmelse samtidig </P>  \r\n\r\n<P>ophæves. Det er her fastsat, at reglen i anpartsselskabslovens § </P>  \r\n\r\n<P>64, stk. 2, om, at mindst en af revisorerne skal være </P>  \r\n\r\n<P>statsautoriseret eller registreret, først træder i kraft 1. </P>  \r\n\r\n<P>januar 1988, således at en på dette tidspunkt lovligt valgt </P>  \r\n\r\n<P>revisor - der ikke er statsautoriseret eller registreret - kan </P>  \r\n\r\n<P>vedblive at være selskabets revisor. For at opfylde det 8. </P>  \r\n\r\n<P>selskabsretsdirektivs krav til revisorernes uddannelse må denne </P>  \r\n\r\n<P>overgangsordning gøres tidsbegrænset, og det foreslås derfor, at </P>  \r\n\r\n<P>den udløber den 1. januar 1990, på hvilket tidspunkt direktivet </P>  \r\n\r\n<P>senest skal finde anvendelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00099"
        },
        {
            "displayName": "Entydig dokumentidentifikation",
            "displayValue": "CL007418"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "99"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}