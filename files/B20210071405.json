{
    "id": 222207,
    "title": "Bekendtgørelse om genberegning af det adgangsgivende eksamensresultat ved optagelse på videregående uddannelser",
    "documentTypeId": "60",
    "isSagsforlobPeriodValid": true,
    "shortName": "BEK nr 714 af 26/04/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om genberegning af det adgangsgivende eksamensresultat ved optagelse på videregående uddannelser</p>\r\n<p class=\"Indledning2\">I medfør af § 54, stk. 2, i lov om de gymnasiale uddannelser, jf. lovbekendtgørelse nr. 1428 af 28. september 2020, og efter forhandling med uddannelses- og forskningsministeren fastsættes efter bemyndigelse:</p>\r\n<p class=\"Paragraf\" id=\"id279ccd81-a514-4032-a72b-1df8c5ea9135\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Genberegning af det adgangsgivende gymnasiale eksamensresultat, jf. stk. 3, i medfør af lovens § 54, stk. 1, skal ske, når det adgangsgivende eksamensresultat anvendes i forbindelse med vurdering af en ansøgning om optagelse i kvote 1 på en videregående uddannelse i Den Koordinerede Tilmelding.</p>\r\n<p class=\"Stk2\">\r\n   <span class=\"StkNr\" id=\"id460e40e8-89e5-4bfc-81b4-1e57217aaf6e\">Stk. 2.</span> Genberegning af det adgangsgivende gymnasiale eksamensresultat skal alene ske i de tilfælde, hvor prøveresultaterne fra det eller de pågældende fag reducerer eksamensresultatet fra eksamensbeviset, jf. lovens § 54, stk. 1.</p>\r\n<p class=\"Stk2\">\r\n   <span class=\"StkNr\" id=\"idf8bf21b5-f606-42f5-8ecf-37d5e9cdccae\">Stk. 3.</span> Genberegning efter stk. 1-2 omfatter adgangsgivende gymnasiale eksamensresultater fra følgende eksaminer m.v.:</p>\r\n<p class=\"Liste1\">\r\n   <span class=\"Liste1Nr\" id=\"idabf5bcb1-9764-41ae-a38b-809a37322649\">1)</span> Almen studentereksamen (stx).</p>\r\n<p class=\"Liste1\">\r\n   <span class=\"Liste1Nr\" id=\"ida7f397f8-8a11-4455-b992-7855af9d1918\">2)</span> Erhvervsfaglig studentereksamen i forbindelse med erhvervsuddannelse (eux).</p>\r\n<p class=\"Liste1\">\r\n   <span class=\"Liste1Nr\" id=\"id5f259c0b-7fef-4542-b847-931c1ce76ec5\">3)</span> Hf-eksamen/højere forberedelseseksamen med eller uden overbygning.</p>\r\n<p class=\"Liste1\">\r\n   <span class=\"Liste1Nr\" id=\"id3d0d9113-5daf-41ca-b172-a06227e1f270\">4)</span> Merkantil studentereksamen (hhx).</p>\r\n<p class=\"Liste1\">\r\n   <span class=\"Liste1Nr\" id=\"idf6189d78-b03e-46c4-9f8f-87dbeb80692f\">5)</span> Teknisk studentereksamen (htx).</p>\r\n<p class=\"Liste1\">\r\n   <span class=\"Liste1Nr\" id=\"id02daa9de-4334-414f-8bfc-ac619c5397b7\">6)</span> Bevis for eux 1. del.</p>\r\n<p class=\"Paragraf\" id=\"idaa725d82-3edb-4765-8e03-9e9f28762fa3\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ved genberegning i medfør af lovens § 54, stk. 1, beregnes et gennemsnit af følgende karakterer:</p>\r\n<p class=\"Liste1\">\r\n   <span class=\"Liste1Nr\" id=\"id5b8f49df-a241-4a1b-8a61-e8e37492f08e\">1)</span> De karakterer, som indgår i ansøgerens adgangsgivende gymnasiale eksamensresultat.</p>\r\n<p class=\"Liste1\">\r\n   <span class=\"Liste1Nr\" id=\"id4991670f-24ef-4279-a63a-a0a7190b4670\">2)</span> Den eller de karakterer for fag på gymnasialt niveau (A, B eller C), som ansøgeren har opnået ved gymnasial supplering, jf. lovens § 65, eller anden enkeltfagsundervisning på gymnasialt niveau, og som er nødvendige for at opfylde specifikke adgangskrav til optagelse på den konkrete videregående uddannelse.</p>\r\n<p class=\"Stk2\">\r\n   <span class=\"StkNr\" id=\"id94e6c5e7-b955-4333-8e33-75cc2db2eca4\">Stk. 2.</span> Karakterer efter stk. 1, nr. 2, medregnes ved genberegning med den vægt, som karakteren i det pågældende fag skulle have været vægtet med i beregningen af det adgangsgivende gymnasiale eksamensresultat, hvis det supplerende fag havde været en del af den eksamen, som det adgangsgivende gymnasiale eksamensresultat er eksamensresultat for. Hvis det adgangsgivende gymnasiale eksamensresultat, der skal genberegnes, indeholder bonus for ekstra fag på A-niveau, multipliceres det genberegnede eksamensresultat med den samme faktor som det oprindelige resultat.</p>\r\n<p class=\"Paragraf\" id=\"idff7415d4-00cc-40f4-b967-53689f32b75e\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Til brug for en genberegning efter lovens § 54, stk. 1, indhenter den videregående uddannelsesinstitution, som en ansøger har ansøgt om optagelse på en eller flere videregående uddannelser på, oplysninger vedrørende genberegningen af det adgangsgivende gymnasiale eksamensresultat fra optagelsesportalen www.optagelse.dk. Den videregående uddannelsesinstitution gør dette i forbindelse med, at den behandler ansøgningen, og lægger disse oplysninger til grund for vurderingen i kvote 1, jf. § 1. Der foretages genberegning for hver videregående uddannelse, som ansøgeren søger om optagelse på, forudsat at betingelserne herfor i §§ 1-2 er opfyldt. Videregående uddannelser, hvor det specifikke adgangskrav vedrører forskellige sprog afhængigt af ansøgerens sprogvalg i den pågældende videregående uddannelse, er dog undtaget for genberegning. Genberegningen foretages på baggrund af de digitale eksamensbeviser.</p>\r\n<p class=\"Stk2\">\r\n   <span class=\"StkNr\" id=\"id5e5c8f6f-448f-4227-8636-bdc21c071fbc\">Stk. 2.</span> Ansøgeren kan ikke særskilt klage over, at det adgangsgivende eksamensresultat genberegnes eller over det genberegnede eksamensresultat. Hvis en ansøger mener, at der er fejl eller mangler i et digitalt prøve- eller eksamensbevis i Børne- og Undervisningsministeriets eksamensdatabase, skal ansøgeren søge det digitale bevis berigtiget hos den institution, der har udstedt prøve- eller eksamensbeviset, og institutionen skal levere det eventuelt berigtigede bevis til eksamensdatabasen. Hvis en genberegning i medfør af lovens § 54, stk. 1, indebærer, at ansøgeren får afslag på optagelse på den pågældende videregående uddannelse, kan ansøgeren begrunde en klage over afslaget med, at genberegningen ikke er foretaget i overensstemmelse med reglerne herom.</p>\r\n<p class=\"Paragraf\" id=\"id582e81a4-167a-4927-a6cb-12a47312b863\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Bekendtgørelsen træder i kraft den 1. maj 2021 og finder anvendelse på genberegning af gymnasiale eksamensresultater, der er opnået den 1. maj 2022 eller senere, og hvor prøvebeviset for suppleringen ligeledes er opnået på denne dag eller senere.</p>\r\n<p class=\"Stk2\">\r\n   <span class=\"StkNr\" id=\"id49622f81-bac6-4589-8955-74427240ae66\">Stk. 2.</span> Uddannelses- og forskningsministeren kan beslutte, at genberegning efter bekendtgørelsen suspenderes for et konkret sommer- eller vinteroptag, hvis der foreligger særlige forhold, som vurderes at gøre dette nødvendigt.</p><div class=\"Givet\" id=\"Givet\"><p class=\"Givet\" align=\"center\">Styrelsen for Undervisning og Kvalitet, den 26. april 2021</p><p class=\"Sign1\" align=\"center\">Direktør<br />Julie Elm Vig Albertsen</p><p class=\"Sign2\" align=\"right\">/ Birte Iversen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/04/2021"
        },
        {
            "displayName": "Accession",
            "displayValue": "B20210071405"
        },
        {
            "displayName": "Entydig dokumentidentifikation",
            "displayValue": "DA000522"
        },
        {
            "displayName": "Dato for førstegangsindlæggelse",
            "displayValue": "27/04/2021"
        },
        {
            "displayName": "Dato for indlæggelse",
            "displayValue": "27/04/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "714"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "26/04/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Undervisning og Kvalitet"
        },
        {
            "displayName": "Ressortministeriets journalnummer",
            "displayValue": "Børne- og Undervisningsmin.,<br />Styrelsen for Undervisning og Kvalitet, j.nr. 20/23605 "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}