{
    "id": 107202,
    "title": "1991 BTB 17   BETÆNKNING OVER FORSLAG TIL FOLKETINGSBESLUTNING OM OFFICIEL ANERKENDELSE   AF DE REPUBLIKKER I JUGOSLAVIEN, DER VED FLERTAL VED FRIE DEMOKRATISKE   AFSTEMNINGER HAR TRUFFET BESLUTNING OM AT OPNÅ UAFHÆNGIGHED OG SELVSTÆNDIGHED   (AF ANNETTE JUST (FP) M.FL.)    NR B 17 1991-92, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1991/1 BTB 17",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 17 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om officiel anerkendelse  \r\n\r\n af de republikker i Jugoslavien, der ved flertal ved frie demokratiske  \r\n\r\n afstemninger har truffet beslutning om at opnå uafhængighed og selvstændighed  \r\n\r\n (Af Annette Just (FP) m.fl.) <BR>  \r\n\r\n Nr B 17 1991-92, 1. samling </P>  \r\n\r\n<P></P>  \r\n\r\n<P>Afgivet af Udenrigsudvalget </P>  \r\n\r\n<P></P>  \r\n\r\n<P>Afgivet: 19911218 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i en række møder. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) beslutningsforslaget til <I>forkastelse</I> ved  \r\n\r\n 2. (sidste) behandling. </P>  \r\n\r\n<P>Et flertal inden for flertallet (Socialdemokratiets, Det Konservative  \r\n\r\n Folkepartis, Venstres, Centrum-Demokraternes, Det Radikale Venstres og  \r\n\r\n Kristeligt Folkepartis medlemmer af udvalget) udtaler: </P>  \r\n\r\n<P>Udenrigsministeren har i et enigt EF-ministerråd givet tilslutning til  \r\n\r\n anerkendelse af de enkelte republikker med virkning fra den 15. januar 1992  \r\n\r\n under visse forudsætninger, bl.a. respekt for menneskerettigheder og  \r\n\r\n mindretalsbeskyttelse. </P>  \r\n\r\n<P>Denne beslutning har været forelagt i Det Udenrigspolitiske Nævn den 17.  \r\n\r\n december 1991. </P>  \r\n\r\n<P>Flertallet finder herefter, at begivenhederne har overhalet  \r\n\r\n beslutningsforslaget. </P>  \r\n\r\n<P>Et mindretal inden for flertallet (Socialistisk Folkepartis medlem af  \r\n\r\n udvalget) går principielt ind for anerkendelse af Kroatien og Slovenien som  \r\n\r\n selvstændige stater, men tidspunkt og omstændigheder er af afgørende  \r\n\r\n betydning. Både de historiske og de aktuelle problemer i forholdet mellem de  \r\n\r\n etniske grupper i Kroatien er så komplicerede, at en anerkendelse må gøres  \r\n\r\n afhængig af at sikre garantier for mindretallenes rettigheder og skabelse af  \r\n\r\n instrumenter til overvågning heraf. Desuden må anerkendelsen af begge stater  \r\n\r\n tjene fredsprocessen. Valg af tidspunkt er derfor afgørende. Efter  \r\n\r\n mindretallets opfattelse vil en anerkendelse netop nu øge spændingerne,  \r\n\r\n vanskeliggøre mægling, føre til optrapning af krigshandlingerne og måske  \r\n\r\n internationalisere hele konflikten. I stedet bør anerkendelse indgå i en  \r\n\r\n samlet løsning, der er nået gennem forhandlinger. </P>  \r\n\r\n<P>Det kan nævnes, at FN's generalsekretær for ganske nylig har givet udtryk  \r\n\r\n for helt det samme synspunkt. </P>  \r\n\r\n<P>I øvrigt er beslutningsforslaget overflødigt i betragtning af EF-landenes  \r\n\r\n erklæring af 17. december 1991, en erklæring, som mindretallet beklager. De  \r\n\r\n her anførte bemærkninger er også en kritik af denne erklæring. </P>  \r\n\r\n<P>I konsekvens heraf indstiller mindretallet beslutningsforslaget til  \r\n\r\n forkastelse. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n beslutningsforslaget til <I>vedtagelse</I> ved 2. (sidste) behandling og  \r\n\r\n udtaler: </P>  \r\n\r\n<P>Danmark anerkender de republikker i Jugoslavien, der ved flertal ved frie  \r\n\r\n demokratiske afstemninger har truffet beslutning om at opnå uafhængighed og  \r\n\r\n selvstændighed, idet Danmarks tilslutning til principperne i  \r\n\r\n Helsinkiaftalerne og Parischarteret, herunder specielt princippet om  \r\n\r\n selvbestemmelse, bekræftes. </P>  \r\n\r\n<P>Danmarks villighed til at anerkende nye nationer i overensstemmelse med  \r\n\r\n den sædvanlige internationale praksis og i overensstemmelse med de politiske  \r\n\r\n realiteter, hvori nye nationer som følge af de historiske ændringer i deres  \r\n\r\n region har konstitueret sig på demokratisk grundlag, og såfremt de nye  \r\n\r\n nationer har accepteret de relevante internationale forpligtelser og har  \r\n\r\n forpligtet sig til med gode intentioner at indgå i en fredelig proces og  \r\n\r\n fredsforhandlinger, stadfæstes. </P>  \r\n\r\n<P>Det er en betingelse for, at Danmark kan anerkende de republikker i  \r\n\r\n Jugoslavien, der ved flertal ved frie demokratiske afstemninger har truffet  \r\n\r\n beslutning om at opnå uafhængighed og selvstændighed, at følgende betingelser  \r\n\r\n opfyldes: </P>  \r\n\r\n<P>- at FN's charter og de forpligtelser, som er tilsluttet i den sidste akt  \r\n\r\n i Helsinkiaftalerne og i Parischarteret, specielt med henblik på &#187;lighed  \r\n\r\n for loven&#171;, demokrati og menneskerettighederne, overholdes, </P>  \r\n\r\n<P>- at der opnås garantier for etniske og nationale gruppers og minoriteters  \r\n\r\n rettigheder i overensstemmelse med forpligtelserne, som er tiltrådt i CSCE's  \r\n\r\n netværk, </P>  \r\n\r\n<P>- at ukrænkeligheden af grænserne bevares, og at grænserne kun kan ændres  \r\n\r\n gennem fredelige metoder og fælles aftaler, </P>  \r\n\r\n<P>- at alle relevante indrømmelser gøres såvel med hensyn til nedrustning og  \r\n\r\n nukleare ikkeudvidelser som med hensyn til sikkerhed og regional stabilitet.  \r\n\r\n</P>  \r\n\r\n<P>Disse principper skal også bruges ved anerkendelse af andre kommende  \r\n\r\n nationer, bl.a. nu, hvor det tidligere Sovjetunionen opløses officielt ved  \r\n\r\n årsskiftet. </P>  \r\n\r\n<P>Mindretallet kan ikke tilslutte sig betænkningsbidraget fra flertallet,  \r\n\r\n idet mindretallets bidrag sikrer kommende nye stater samme retningslinjer,  \r\n\r\n som man på EF's ministerrådsmøde blev enig om. Disse retningslinjer vil få  \r\n\r\n stor betydning for de nye nationer efter Sovjetunionen. </P>  \r\n\r\n<P> <I>Helen Beim (S) Holger Graversen (S) Lotte Henriksen (S) Rosing (S)  \r\n\r\n Løvig Simonsen (S) Erik B. Smith (S) Pernille Forchhammer (S) Riishøj (SF)  \r\n\r\n Duetoft (CD) Agnete Laustsen (KF) Ahlmann-Ohlsen (KF) Hanne Severinsen (V)  \r\n\r\n Sønderby (V) Jørgen Winther (V)</I> fmd. <I>Kirsten Madsen (FP) Jørgen Estrup  \r\n\r\n (RV)</I> nfmd. <I>Glønborg (KRF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/01/1992"
        },
        {
            "displayName": "Accession",
            "displayValue": "19911DA00017"
        },
        {
            "displayName": "Entydig dokumentidentifikation",
            "displayValue": "CL002075"
        },
        {
            "displayName": "Dato for førstegangsindlæggelse",
            "displayValue": "16/01/1992"
        },
        {
            "displayName": "Dato for indlæggelse",
            "displayValue": "16/01/1992"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "17"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}