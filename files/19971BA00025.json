{
    "id": 106312,
    "title": "1997 BSF 25   FORSLAG TIL FOLKETINGSBESLUTNING OM REVISION AF DIREKTIV 90/220/EØF OM   UDSÆTNING I MILJØET AF GENETISK MODIFICEREDE ORGANISMER ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 25",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 25 </P>  \r\n\r\n<P></P>  \r\n\r\n<P>Forslag til folketingsbeslutning om revision af direktiv 90/220/EØF om  \r\n\r\n udsætning i miljøet af genetisk modificerede organismer </P>  \r\n\r\n<P></P>  \r\n\r\n<P>Fremsat af Jørn Jespersen (SF) Steen Gade (SF) Jes Lunde (SF) Kjeld Rahbæk  \r\n\r\n Møller (SF) </P>  \r\n\r\n<P></P>  \r\n\r\n<P>den 21. oktober 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I de kommende forhandlinger i EU om revision af direktiv 90/220/EØF af 23.  \r\n\r\n april 1990 om udsætning i miljøet af genetisk modificerede organismer  \r\n\r\n opfordrer Folketinget regeringen til at arbejde for følgende ændringer af  \r\n\r\n direktivet: </P>  \r\n\r\n<P>1. Komiteprocedure 3A i artikel 21 i direktivet skal som et minimum ændres  \r\n\r\n til komite-procedure 3B. </P>  \r\n\r\n<P>2. Vurderingskriterierne i bilagene og dermed mulighederne for at afvise  \r\n\r\n en ansøgning skal i markedsføringssager bygge på en samfundsmæssig  \r\n\r\n behovsvurdering, der indeholder socioøkonomiske forhold, nye  \r\n\r\n afhængighedsforhold og forsigtighedsprincippet. </P>  \r\n\r\n<P>3. Retsgrundlaget skal ændres fra artikel 100 A til artikel 130 S. </P>  \r\n\r\n<P>4. Offentligheden skal altid høres både i forsøgsudsætninger og i  \r\n\r\n markedsføringssager, og offentligheden i hele EU skal sikres fuld indsigt i  \r\n\r\n sagernes behandling. </P>  \r\n\r\n<P>5. De afledte og langsigtede miljøkonsekvenser af de enkelte beslutninger  \r\n\r\n skal indgå i godkendelsesvilkårene. </P>  \r\n\r\n<P>6. Produkter, der markedsføres, skal klart og entydigt mærkes, både når de  \r\n\r\n gensplejsede planter m.v. sælges til landmændene, og når landmændene  \r\n\r\n videresælger afgrøderne. </P>  \r\n\r\n<P>7. Regeringen skal i standardiseringsarbejdet i tilknytning til direktiv  \r\n\r\n 90/220/EØF og 90/219/EØF forelægge Folketinget udkast til mandater og danske  \r\n\r\n krav samt afsætte de nødvendige ressourcer til at deltage aktivt i dette  \r\n\r\n arbejde. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>ad 1. </P>  \r\n\r\n<P>Rådets afgørelse af 13. juni 1987 om fastsættelse af de nærmere vilkår for  \r\n\r\n udøvelsen af de gennemførelsesbeføjelser, der tillægges Kommissionen og  \r\n\r\n Kommissionens juridiske tjenestes fortolkning af disse regler, har betydet,  \r\n\r\n at Rådet kun med enstemmighed kan afvise en godkendelse, sådan som det var  \r\n\r\n tilfældet i Ciba Geigy majs-sagen. Derfor skal komiteproceduren i direktivet  \r\n\r\n ændres fra en 3A til som et minimum 3B. </P>  \r\n\r\n<P>ad 2. </P>  \r\n\r\n<P>Vurderingskriterierne i direktivets bilag indeholder ikke krav om en  \r\n\r\n samfundsmæssig behovsvurdering, der bl.a. vurderer de socioøkonomiske  \r\n\r\n konsekvenser for landbrugsbefolkningen og landbrugsstrukturen, skabelsen af  \r\n\r\n nye afhængighedsforhold m.v. Det skal imidlertid være muligt at afvise en  \r\n\r\n markedsføringsansøgning, alene fordi den ikke opfylder et samfundsmæssigt  \r\n\r\n behov, eller fordi den skaber nye samfundsmæssige problemer, ligesom det til  \r\n\r\n dels har været tilfældet med afvisningen af det gensplejsede kvægvæksthormon  \r\n\r\n BST. I Bowe-rapporten, som blev vedtaget med en resolution den 15. juli 1997  \r\n\r\n af Europa-Parlamentet, var disse krav også rejst, herunder vurderingen af  \r\n\r\n konsekvenserne af at anvende gensplejsede organismer, der skaber  \r\n\r\n antibiotikaresistens. </P>  \r\n\r\n<P>ad 3. </P>  \r\n\r\n<P>En ændring af retsgrundlaget fra artikel 100 A til artikel 130 S sikrer,  \r\n\r\n at det bliver muligt at gennemføre en minimumslovgivning, sådan som det er  \r\n\r\n tilfældet med direktiv 90/219/EØF om indesluttet anvendelse af genetisk  \r\n\r\n modificerede mikroorganismer. Det betyder samtidig, at det er muligt at  \r\n\r\n stille skærpede krav før og efter en evt. godkendelse. </P>  \r\n\r\n<P>ad 4. </P>  \r\n\r\n<P>Offentligheden har med det nuværende direktiv meget ringe muligheder for  \r\n\r\n at få indsigt i sagernes behandling. I Danmark er der indført en procedure,  \r\n\r\n hvor Folketinget orienteres. I de fleste andre lande bliver befolkningen  \r\n\r\n først orienteret, når tilladelsen er udstedt. Det er demokratisk helt  \r\n\r\n utilfredsstillende, og en obligatorisk høring af interesseorganisationer skal  \r\n\r\n derfor indarbejdes i direktivet, ligesom der skal være offentlighed i  \r\n\r\n komiteproceduren og embedsmandskomiteens arbejde og deres evt. afstemninger.  \r\n\r\n Der skal opbygges en database, der indeholder alle sagens akter, og som er  \r\n\r\n offentligt tilgængelig. </P>  \r\n\r\n<P>ad 5. </P>  \r\n\r\n<P>I dag er det ikke muligt at gøre en godkendelse betinget af, at  \r\n\r\n konsekvenserne for det samlede pesticidforbrug behandles samtidig med de  \r\n\r\n enkelte ansøgningssager. Det samme gælder f.eks. konsekvenserne for  \r\n\r\n biodiversitet. Disse forhold skal ændres. </P>  \r\n\r\n<P>ad 6. </P>  \r\n\r\n<P>Mærkningen af GMO'erne skal ikke kun omfatte frøparkerne, men også de  \r\n\r\n produkter, landmændene videresælger. Kravet om separation bør indgå i  \r\n\r\n mærkningsreglerne. </P>  \r\n\r\n<P>ad 7. </P>  \r\n\r\n<P>Der er en lang række standarder under udarbejdelse på  \r\n\r\n gensplejsningsområdet. Indtil nu har regeringen kun passivt fulgt arbejdet i  \r\n\r\n CEN igennem Dansk Standard. Da standarderne kan blive afgørende for  \r\n\r\n miljøbeskyttelsesniveauet m.v., ønsker SF, at regeringen opprioriterer dette  \r\n\r\n arbejde kraftigt. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Jørn Jespersen</B> (SF): </P>  \r\n\r\n<P>Som ordfører for forslagsstillerne tillader jeg mig herved at fremsætte  \r\n\r\n</P>  \r\n\r\n<P>: </P>  \r\n\r\n<P> <I>Forslag til folketingsbeslutning om revision af direktiv 90/220/EØF om  \r\n\r\n udsætning i miljøet af genetisk modificerede organismer.</I>  </P>  \r\n\r\n<P>(Beslutningsforslag nr. B 25). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/10/1997"
        },
        {
            "displayName": "Accession",
            "displayValue": "19971BA00025"
        },
        {
            "displayName": "Entydig dokumentidentifikation",
            "displayValue": "CL007980"
        },
        {
            "displayName": "Dato for førstegangsindlæggelse",
            "displayValue": "21/10/1997"
        },
        {
            "displayName": "Dato for indlæggelse",
            "displayValue": "21/10/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "25"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}