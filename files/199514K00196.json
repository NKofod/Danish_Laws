{
    "id": 108751,
    "title": "1995 BTL 196   BETÆNKNING OVER FORSLAG TIL LOV OM ANLÆG AF BRANDE OMFARTSVEJ SAMT   PROJEKTERING AF RUTE 9 ODENSE-SVENDBORG, RUTE 18 HOLSTEBRO-HERNING-VEJLE OG   RUTE 21 HOLBÆK-VIG M.V.    NR L 196 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 196",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 196 </P>  \r\n\r\n<P></P>  \r\n\r\n<P>Betænkning over Forslag til lov om anlæg af Brande omfartsvej samt  \r\n\r\n projektering af rute 9 Odense-Svendborg, rute 18 Holstebro-Herning-Vejle og  \r\n\r\n rute 21 Holbæk-Vig m.v. <BR>  \r\n\r\n Nr L 196 1995-96, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19960425 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til trafikministeren, som denne har besvaret skriftligt. Et af  \r\n\r\n udvalgets spørgsmål til trafikministeren og dennes svar herpå er optrykt som  \r\n\r\n bilag til betænkningen. </P>  \r\n\r\n<P>Endvidere har udvalget modtaget skriftlige og mundtlige henvendelser fra:  \r\n\r\n</P>  \r\n\r\n<P>Brande Kommune, </P>  \r\n\r\n<P>Danmarks Naturfredningsforening, </P>  \r\n\r\n<P>Noah-Trafik og </P>  \r\n\r\n<P>Kurt og Hans Ulbrichsen. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Enhedslistens medlem) lovforslaget til <I>vedtagelse uændret.</I>  </P>  \r\n\r\n<P>Flertallet kan for så vidt angår omfartsvejen ved Brande tilslutte sig, at  \r\n\r\n der ud over de i lovforslaget skitserede tilslutninger nord og syd for Brande  \r\n\r\n etableres en tredje tilslutning ved Ejstrupholmvej, som det fremgår af  \r\n\r\n ministerens svar på udvalgets spørgsmål 13, jf. bilag til betænkningen. </P>  \r\n\r\n<P>Et flertal inden for flertallet (Socialdemokratiets, Venstres, Det  \r\n\r\n Konservative Folkepartis, Det Radikale Vestres, Centrum-Demokraternes og  \r\n\r\n Dansk Folkepartis medlemmer af udvalget) udtaler, at med hensyn til  \r\n\r\n projekteringsbemyndigelsen til rute 18 har flertallet noteret sig  \r\n\r\n oplysningerne om den igangværende undersøgelse af de nord-sydlige  \r\n\r\n vejforbindelser til Billund. </P>  \r\n\r\n<P>Flertallet har forstået, at undersøgelsen blandt andet vil omfatte det  \r\n\r\n såkaldte borgmesterforslag om en motortrafikvej fra den jyske motorvej ved  \r\n\r\n Skærup til Ødsted samt behov og muligheder for en forbedring af den  \r\n\r\n eksisterende rute 176 nord og syd for Billund. </P>  \r\n\r\n<P>Flertallet inden for flertallet opfordrer til, at der i forlængelse af  \r\n\r\n undersøgelsen af vejforbindelserne til Billund gennemføres en supplerende  \r\n\r\n undersøgelse af behovet for med udgangspunkt i de eksisterende  \r\n\r\n vejforbindelser at skabe en god sammenhængende vejforbindelse fra en udbygget  \r\n\r\n rute 18 i A-linien nord for Give/Ris til motorvejsnettet syd for Vejle. </P>  \r\n\r\n<P>Et mindretal inden for flertallet (Socialistisk Folkepartis medlem af  \r\n\r\n udvalget) udtaler, at loven giver trafikministeren mulighed for at undersøge  \r\n\r\n forskellige vejføringer for senere at fremkomme med anlægslove til de  \r\n\r\n foreslåede veje. </P>  \r\n\r\n<P>Socialistisk Folkeparti er positivt over for undersøgelser med sigte på  \r\n\r\n forbedring af trafiksikkerheden på nogle af de i loven omtalte veje.  \r\n\r\n Undersøgelser viser, at det ud fra økonomiske og sikkerhedsmæssige kriterier  \r\n\r\n har størst effekt at bruge penge på bekæmpelse af &#187;black spots&#171;.  \r\n\r\n Derfor har det altid været Socialistisk Folkepartis politik, at der skal ske  \r\n\r\n forbedringer af &#187;black spots&#171;, hvor ulykkerne sker, samt af  \r\n\r\n cykelstier, omfartsveje og lign. </P>  \r\n\r\n<P>Mindretallet inden for flertallet har pointeret, at Socialistisk  \r\n\r\n Folkeparti ikke kan støtte motorvejsprojekter, men i nogle tilfælde  \r\n\r\n motortrafikveje, hvis de er nødvendige på strækningen. Vejstrækningerne  \r\n\r\n Holbæk-Vig og Odense-Svendborg har det tilfælles, at der har været mange  \r\n\r\n dødsulykker netop på disse strækninger inden for de sidste par år. </P>  \r\n\r\n<P>Holbæk-Vig-vejen er &#187;Danmarks farligste vej&#171; ifølge chefen for  \r\n\r\n Rigspolitiets Færdselsafdeling, politikommissær Asger Lund Kristensen. </P>  \r\n\r\n<P>Der må på strækningen forventes øget trafik efter år 2000, eftersom  \r\n\r\n Molslinien må forventes at overleve etableringen af den faste forbindelse  \r\n\r\n over Storebælt. </P>  \r\n\r\n<P>I Molsliniens årsberetning for 1995 siges det, at ruten årligt  \r\n\r\n &#187;sparer&#171; bilisterne for 125.000.000 km, som i modsat fald ville  \r\n\r\n være blevet kørt på de danske landeveje. </P>  \r\n\r\n<P>Odense-Svendborg er den vejstrækning, der har haft flest dødsulykker i  \r\n\r\n løbet af de sidste fem år. Socialistisk Folkeparti har tidligere peget på  \r\n\r\n nødvendigheden af at forbedre trafiksikkerheden så hurtigt som muligt. Bl.a.  \r\n\r\n derfor fremsatte Socialistisk Folkeparti et lovforslag i foråret om stop af  \r\n\r\n motorvejsbyggeriet i Vendsyssel med den hensigt, at de derved sparede 1,2  \r\n\r\n mia. kr. skulle bruges til udbedring af bl.a. Odense-Svendborg-vejen.  \r\n\r\n Socialistisk Folkeparti mener, at der ingen saglig trafikpolitisk begrundelse  \r\n\r\n er for motorvejene i Vendsyssel, men de er jo en del af forliget om den faste  \r\n\r\n forbindelse over Storebælt og derfor ikke sådan at ændre på, viste det sig.  \r\n\r\n</P>  \r\n\r\n<P>Socialistisk Folkeparti har også peget på nødvendigheden af to  \r\n\r\n jernbanespor på den eksisterende bane mellem Odense og Svendborg og  \r\n\r\n foreslået, at andre ensporede baner andre steder i landet bliver gjort  \r\n\r\n tosporede, bl.a. Vipperød-Tølløse. Endvidere har Socialitisk Folkeparti  \r\n\r\n foreslået genopretning af nedlagte jernbanestrækninger som f.eks.  \r\n\r\n Randers-Ryomgård-Grenå og Slagelse-Næstved, men det stod Socialistisk  \r\n\r\n Folkeparti meget alene med i Folketingssalen. Socialistisk Folkeparti mener  \r\n\r\n dog stadig, at netop forbedringer af den kollektive trafik kan flytte  \r\n\r\n passagererne fra pribatbilerne over i togene. </P>  \r\n\r\n<P>Socialistisk Folkeparti er positivt indstillet over for omfartsvejen ved  \r\n\r\n Brande, hvad der også fremgik af førstebehandlingen. Omfartsvejen vil  \r\n\r\n reducere antallet på 10.000 biler, der daglig kører igennem byen, med 3.000.  \r\n\r\n</P>  \r\n\r\n<P>For så vidt angår Brande Kommunes forslag om en yderligere tilslutning af  \r\n\r\n en tredje forbindelse henvises til det af flertallet fremførte. </P>  \r\n\r\n<P>Socialistisk Folkeparti mener ikke, at der er behov for motorveje eller  \r\n\r\n motortrafikveje på hele strækningen Holstebro-Herning-Vejle, men kan  \r\n\r\n selvfølgelig støtte, at sikkerheden forbedres der, hvor der er &#187;black  \r\n\r\n spots&#171;. </P>  \r\n\r\n<P>I den forbindelse vil Socialistisk Folkeparti pege på, at mange biler  \r\n\r\n kunne komme væk fra vejene, hvis der blev etableret en togstrækning  \r\n\r\n Vejle-Billund. Der kan forventes en stigning i trafiktætheden på denne  \r\n\r\n strækning, eftersom Billund Lufthavn har de bedste chancer for at overleve  \r\n\r\n som lufthavn efter færdiggørelsen af Storebæltsforbindelsen. </P>  \r\n\r\n<P>Hvis der skulle vise sig et flertal for vejføringen  \r\n\r\n Holstebro-Herning-Vejle, er Socialistisk Folkeparti imod, at vejen fra  \r\n\r\n Herning bliver ført nord om Vejlebroen, da det givet vil medføre trafikale  \r\n\r\n flaskehalsproblemer i næste årtusind og derfor flere krav om nye veje i  \r\n\r\n området. </P>  \r\n\r\n<P>Socialistisk Folkeparti beklager lovforslagets karakter af  \r\n\r\n &#187;bunkebryllup&#171; for fire forskellige vejføringer, men vil støtte  \r\n\r\n loven på nuværende tidspunkt. Dog vil Socialistisk Folkeparti forbeholde sig  \r\n\r\n sin endelige stilling til spørgsmålet, når anlægsloven bliver fremsat. </P>  \r\n\r\n<P>Et <I>mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse</I> ved 3. behandling. Mindretallet vil  \r\n\r\n stemme for de stillede ændringsforslag. </P>  \r\n\r\n<P>Mindretallet skal udtale, at Enhedslisten under alle omstændigheder er  \r\n\r\n imod, at forskellige projekter, der naturligt hører hjemme i hver sit  \r\n\r\n lovforslag, er samlet i et lovforslag. </P>  \r\n\r\n<P>ÆndringsforslagAf et <I>mindretal</I> (EL): </P>  \r\n\r\n<P>Til titlen <B>1)</B> I titlen indsættes efter &#187;m.v.&#171;: &#187;og  \r\n\r\n om projektering af en tosporet jernbane mellem Odense og Svendborg&#171;.  \r\n\r\n</P>  \r\n\r\n<P>Ny paragraf <B>2)</B> Efter § 2 indsættes som ny paragraf: </P>  \r\n\r\n<P> <B>&#187;§ 01.</B> Ministeren bemyndiges til at lade foretage  \r\n\r\n projektering til forberedelse af anlæg af en tosporet jernbane på hele eller  \r\n\r\n dele af strækningen Odense-Svendborg som et muligt alternativ til etablering  \r\n\r\n af en motorvej eller motortrafikvej på strækningen Odense-Svendborg.&#171;  \r\n\r\n</P>  \r\n\r\n<P>Bemærkninger </P>  \r\n\r\n<P>Til nr. 1 Ændringsforslaget er en konsekvens af det under nr. 2 stillede  \r\n\r\n ændringsforslag. </P>  \r\n\r\n<P>Til nr. 2 Ændringsforslaget om at gennemføre projektering af en motorvej  \r\n\r\n eller motortrafikvej fra Odense til Svendborg er et ganske godt eksempel på,  \r\n\r\n at regeringen tilsyneladende har et og kun et bud på løsning af  \r\n\r\n trafikproblemer, nemlig at udbygge vejkapaciteten. Enhedslisten erkender  \r\n\r\n fuldt ud, at den eksisterende vejforbindelse mellem Svendborg og Odense har  \r\n\r\n en alt for høj ulykkesstatistik, men efterlyser bare en smule vilje hos  \r\n\r\n regeringen til at give andre løsninger en chance, herunder til at se effekten  \r\n\r\n af de bevilgede 17 mio. kr. afsat til færdselssikkerhedsforanstaltninger på  \r\n\r\n strækningen. Enhedslisten anser hovedproblemet på den eksisterende  \r\n\r\n vejforbindelse mellem Svendborg og Odense for at være den alt for voldsomme  \r\n\r\n lastbiltrafik. Gennem en udbygning af jernbaneforbindelsen og en øget drift  \r\n\r\n kombineret med andre tiltag vil store dele af godstransporten kunne flyttes  \r\n\r\n fra vejen til skinnerne. Samtidig vil en forbedret drift af  \r\n\r\n jernbaneforbindelsen kunne blive et reelt alternativ til persontransporten i  \r\n\r\n bil mellem Svendborg og Odense. De 1.150 personer, der i den mest belastede  \r\n\r\n time kører på vejen, kan sidde i to IC3-tog. For de samme penge, som nu  \r\n\r\n tænkes anvendt til vejprojektet mellem Svendborg og Odense, kan der ikke  \r\n\r\n alene bygges dobbeltspor, men også foretages modernisering af  \r\n\r\n jernbaneskæringer og gennemføre øget drift til nedsat takst. </P>  \r\n\r\n<P>Et sådant tiltag vil formentlig give en væsentlig bedre effekt af en given  \r\n\r\n investering end bare at ombygge vejen til at kunne klare en større kapacitet.  \r\n\r\n Enhedslisten foreslår derfor de eksisterende projekteringer suppleret med en  \r\n\r\n projektering, der som alternativ til en motorvej eller motortrafikvej fra  \r\n\r\n Odense til Svendborg fokuserer på en opgradering af jernbanen mellem Odense  \r\n\r\n og Svendborg. Der kan således etableres et reelt beslutningsgrundlag forud  \r\n\r\n for behandlingen af en eventuel anlægslov. </P>  \r\n\r\n<P>Helge Mortensen (S) nfmd. <I>Poul Andersen (S) Børge Bakholt (S) Søren  \r\n\r\n Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  \r\n\r\n Jette Gottlieb (EL) Arne Melchior (CD)</I> fmd. <I>Svend Heiselberg (V) Jens  \r\n\r\n Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  \r\n\r\n Mikkelsen (KF) Stefan G. Rasmussen (KF) Ole Donner (DF) Fremskridtspartiet  \r\n\r\n havde ikke medlemmer i udvalget.</I>  </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til trafikministeren og dennes svar herpå </P>  \r\n\r\n<P> <I>Spørgsmål 13:</I>  </P>  \r\n\r\n<P>Ministeren bedes kommentere henvendelsen af 3. april 1996 fra Brande  \r\n\r\n Kommune og herunder redegøre for omkostningerne for staten, Ringkøbing Amt og  \r\n\r\n Brande Kommune ved en tredje tilslutning til Brande Omfartsvej ved  \r\n\r\n Ejstrupholmvej, jf. bilag 27. </P>  \r\n\r\n<P> <I>Svar:</I>  </P>  \r\n\r\n<P>Som det fremgår af henvendelsen fra Brande Kommune, har byrådet ønsket at  \r\n\r\n pege på argumenterne for etablering af en tredje tilslutning til Brande  \r\n\r\n Omfartsvej ved Ejstrupholmvej, idet der henvises til den netop udarbejdede  \r\n\r\n trafikhandlingsplan for Brande by. </P>  \r\n\r\n<P>Jeg kan oplyse, at etableringen af en tredje tilslutning som foreslået af  \r\n\r\n kommunen forventes at resultere i en yderligere aflastning af centrale dele  \r\n\r\n af vejnettet i Brande by på mellem 200 og 800 køretøjer. Dette skal ses i  \r\n\r\n forhold til, at omfartsvejen med to tilslutninger efter de seneste  \r\n\r\n vurderinger forventes at medføre en reduktion af trafikken i Storegade (den  \r\n\r\n centrale del af den nuværende hovedlandevej i Brande by) fra 10.300 til 6.000  \r\n\r\n køretøjer i døgnet. En tredje tilslutning vil også have konsekvenser for  \r\n\r\n trafikafviklingen på omfartsvejen, idet blandt andet mulighederne for  \r\n\r\n overhaling reduceres. Jeg har tidligere som svar på udvalgets spørgsmål 4 til  \r\n\r\n lovforslaget anført, at det derfor kan blive aktuelt at udvide vejprofilet på  \r\n\r\n en strækning med et overhalingsspor (til en såkaldt &#187;2+1-vej&#171;).  \r\n\r\n</P>  \r\n\r\n<P>Et anlæg som Brande Omfartsvej tjener to overordnede formål, nemlig dels  \r\n\r\n at lette forholdene for den gennemkørende trafik og dels at forbedre de  \r\n\r\n trafikale forhold i byen. Ved en vurdering af spørgsmålet om antallet af  \r\n\r\n tilslutninger til omfartsvejen er det således nødvendigt at foretage en  \r\n\r\n afvejning af disse forhold, idet en tredje tilslutning som nævnt indebærer en  \r\n\r\n vis yderligere forbedring af forholdene i byen, samtidig med at  \r\n\r\n fremkommeligheden på omfartsvejen reduceres en smule. </P>  \r\n\r\n<P>Som jeg anførte i forbindelse med min besvarelse af udvalgets spørgsmål 3  \r\n\r\n til lovforslaget, vil merudgifterne til etablering af en ekstra tilslutning  \r\n\r\n til omfartsvejen ved Ejstrupholmvej udgøre ca. 5 mio. kr. Hertil kan komme  \r\n\r\n eventuelle udgifter til udvidelse af vejprofilet med et overhalingsspor.  \r\n\r\n Udgifterne til et ekstra tilslutningsanlæg samt udgifterne til udvidelse af  \r\n\r\n vejprofilet vil efter sædvanlig praksis skulle afholdes af staten. Eventuelle  \r\n\r\n udgifter til trafiksanering i Brande by forudsættes afholdt af kommunen, idet  \r\n\r\n dog spørgsmålet om ændringer på den nuværende hovedlandevej gennem byen efter  \r\n\r\n omfartsvejens etablering skal drøftes nærmere mellem Vejdirektoratet og  \r\n\r\n kommunen. </P>  \r\n\r\n<P>Jeg vil gerne understrege, at uanset om omfartsvejen etableres med to  \r\n\r\n eller tre tilslutninger, vil projektet afgørende forbedre forholdene såvel  \r\n\r\n for den gennemkørende trafik som for borgerne i Brande by. Det er imidlertid  \r\n\r\n væsentligt, at vi i det videre projekteringsforløb overvejer, om projektet  \r\n\r\n kan gøres endnu bedre. Umiddelbart mener jeg ikke, at de ulemper, som en  \r\n\r\n tredje tilslutning vil medføre for trafikken på omfartsvejen, er større, end  \r\n\r\n at de bør kunne accepteres. </P>  \r\n\r\n<P>Såfremt der er bred politisk tilslutning til at etablere et tredje  \r\n\r\n tilslutningsanlæg ved Ejstrupholmvej, er jeg således indstillet på at  \r\n\r\n imødekomme Brande Kommunes ønske om på denne måde at opnå den nævnte  \r\n\r\n yderligere aflastning af trafikken i Brande. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/04/1996"
        },
        {
            "displayName": "Accession",
            "displayValue": "199514K00196"
        },
        {
            "displayName": "Entydig dokumentidentifikation",
            "displayValue": "CL006350"
        },
        {
            "displayName": "Dato for førstegangsindlæggelse",
            "displayValue": "30/04/1996"
        },
        {
            "displayName": "Dato for indlæggelse",
            "displayValue": "30/04/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "196"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}