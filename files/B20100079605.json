{
    "id": 132747,
    "title": "Bekendtgørelse om beregning og betaling af afgift ved bøjelastning af råolie og kondensat indvundet på grundlag af tilladelser til efterforskning og indvinding af kulbrinter, der ikke indeholder vilkår om betaling af produktionsafgift",
    "documentTypeId": "60",
    "isSagsforlobPeriodValid": true,
    "shortName": "BEK nr 796 af 25/06/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om beregning og betaling af afgift ved bøjelastning af råolie og kondensat indvundet på grundlag af tilladelser til efterforskning og indvinding af kulbrinter, der ikke indeholder vilkår om betaling af produktionsafgift</p>\n      <p class=\"Indledning2\">I medfør af § 2, stk. 4, i lov om etablering og benyttelse af en rørledning til transport af råolie og kondensat, jf. lovbekendtgørelse nr. 1100 af 18. november 2005, som ændret ved lov nr. 542 af 26. maj 2010, fastsættes følgende regler for beregning og betaling af afgift til staten:</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Afgiften udgør 5 % af værdien af den indvundne mængde råolie og kondensat, der er omfattet af dispensationen fra tilslutnings- og transportpligten.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Ved opgørelsen af de råolie- og kondensatmængder, hvoraf afgift beregnes, medregnes alle indvundne mængder råolie og kondensat, herunder de i indvindingsvirksomheden forbrugte mængder. Råolie og kondensat, der afbrændes eller på anden måde går tabt inden værdiansættelsesstedet, jf. § 2, stk. 1, medregnes dog ikke.</p>\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Råolie og kondensat omfattet af denne bekendtgørelse anses for indvundet, når det passerer skibets indløbsflange, dog således at afgiftspligten for en skibslast indtræder i den måned, hvor lastningen afsluttes. For råolie og kondensat, der forbruges i indvindingsvirksomheden, indtræder afgiftspligten i den måned, hvor forbruget sker.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Værdiansættelsen af den indvundne råolie og kondensat sker ved skibets indløbsflange.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Den del af de i måneden indvundne mængder råolie og kondensat, hvorom der, før opgørelse skal indsendes efter § 3, stk. 1, er indgået bindende aftale om salg uden forudgående raffinering eller anden videregående behandling, værdisættes til de ved salget opnåede priser, når levering skal ske ved skibets indløbsflange. Er salgsprisen fastsat på grundlag af vilkår om, at rettighedshaveren skal afholde udgifter i forbindelse med transport videre fra skibets indløbsflange, fradrages sådanne omkostninger. Såfremt salg er sket i fremmed valuta, lægges kursen på det tidspunkt, hvor risikoen for det solgte overgår til køber, til grund ved værdiberegningen. Dog anvendes kursen på det tidspunkt, hvor opgørelsen indsendes eller senest skal indsendes efter § 3, stk. 1, hvis risikoen først overgår senere end dette tidspunkt.</p>\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Skønner Energistyrelsen, at en aftalt salgspris ikke svarer til den pris, som rettighedshaveren kunne have opnået ved salg på det frie marked til en af denne uafhængig køber, ansætter Energistyrelsen værdien af den pågældende mængde. Ved værdiansættelsen anvender Energistyrelsen de i måneden efter stk. 2 ansatte værdier for tilsvarende kulbrinter, der er solgt til uafhængige købere, såfremt Energistyrelsen finder, at denne afsætning kan anses for repræsentativ for prisniveauet. I øvrigt ansættes værdien på grundlag af de priser, som er opnået ved salg på det frie marked i Europa til af sælgeren uafhængige købere til levering i det pågældende tidsrum.</p>\n      <p class=\"Stk2\"><span class=\"StkNr\" id=\"Par2_Stk4\">Stk. 4.</span> Den del af de indvundne mængder råolie og kondensat, som ikke er afhændet inden det i stk. 2, 1. pkt., nævnte tidspunkt, værdiansættes af Energistyrelsen efter samme regler som i stk. 3.</p>\n      <p class=\"Stk2\"><span class=\"StkNr\" id=\"Par2_Stk5\">Stk. 5.</span> Såfremt der i henhold til §§ 5 og 6 i lov nr. 175 af 28. april 1982 om beskatning af indkomst i forbindelse med kulbrinteindvinding i Danmark (kulbrinteskatteloven) med efterfølgende ændringer, er fastsat en normpris for indvundne flydende kulbrinter, ansættes værdien af disse altid på grundlag af normprisen.</p>\n      <p class=\"Stk2\"><span class=\"StkNr\" id=\"Par2_Stk6\">Stk. 6.</span> Såfremt nogen af de nødvendige oplysninger for afgiftsberegningen ikke er endelig kendt på opgørelsestidspunktet, skal der finde en foreløbig opgørelse sted, jf. § 3, stk. 1. Den foreløbige opgørelse skal udfærdiges således, at den så vidt muligt bliver udtryk for det endelige afgiftstilsvar for den pågældende måned. Energistyrelsen kan fastsætte nærmere regler om de principper, der skal følges i en foreløbig redegørelse.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Afgiften opgøres månedsvis. Senest 30 dage efter udløbet af hver måned skal rettighedshaveren til Energistyrelsen indsende en opgørelse over afgiften for den pågældende måned. I de tilfælde, hvor reglerne i § 2, stk. 6 finder anvendelse, skal opgørelsen indeholde en foreløbig beregning af afgiften efter retningslinierne i denne bestemmelse.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Sammen med opgørelsen skal rettighedshaveren indsende alle oplysninger, der er af betydning for afgiftsberegningen. Oplysningerne skal bl.a. gives om samtlige indvundne mængder af olie og kondensat med angivelse af kvaliteter og vægtfylde og om de indvundne mængders anvendelse, herunder om de med den enkelte aftager ved hvert salg aftalte pris- og leveringsvilkår m.v. samt om særlige omstændigheder, der kan have påvirket disse vilkår. Energistyrelsen kan fastsætte nærmere regler om meddelelse af oplysninger.</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Såfremt en endelig eller foreløbig opgørelse ikke er indsendt rettidigt efter stk. 1, eller oplysninger, der skal indgives efter stk. 2, ikke tilvejebringes inden en af Energistyrelsen fastsat frist, fastsætter Energistyrelsen afgiften. Er opgørelsen ikke foretaget i overensstemmelse med reglerne herom, og afhjælpes dette ikke inden en af Energistyrelsen fastsat frist, fastsætter Energistyrelsen afgiften. Fastsættes afgiften af Energistyrelsen, bestemmer denne samtidig dermed, om den således fastsatte afgift skal være endelig eller foreløbig, jf. stk. 4.</p>\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Såfremt der for en måned har fundet en foreløbig afgiftberegning sted, skal den endelige opgørelse ske i forbindelse med opgørelsen af afgiften for den sidste måned i det pågældende år. Skulle der på dette tidspunkt mangle oplysninger, der er nødvendige for den endelige afgiftsopgørelse, og tilvejebringes disse oplysninger ikke inden en af Energistyrelsen fastsat frist, fastsætter Energistyrelsen den endelige afgift.</p>\n      <p class=\"Stk2\"><span class=\"StkNr\" id=\"Par3_Stk5\">Stk. 5.</span> Foreløbig beregnede afgiftbeløb og skyldig afgift i henhold til en endelig afgiftsopgørelse skal indbetales til Energistyrelsen inden for den frist, der efter stk. 1 gælder for indsendelse af den pågældende opgørelse. Er afgiftsbeløbet fastsat af Energistyrelsen i medfør af stk. 3 eller stk. 4, skal indbetaling af skyldig afgift ske senest 7 dage efter, at rettighedshaveren har modtaget Energistyrelsens meddelelse om afgiftens størrelse.</p>\n      <p class=\"Stk2\"><span class=\"StkNr\" id=\"Par3_Stk6\">Stk. 6.</span> Ved betaling senere end den i stk. 1, 2. pkt., nævnte frist for indsendelse af opgørelsen skal der betales en årlig rente, der svarer til den af Danmarks Nationalbank til enhver tid fastsatte diskonto med tillæg af 6 %. Er afgiften fastsat af Energistyrelsen efter stk. 3 eller stk. 4, svares denne rente ligeledes fra udløbet af den i stk. 1, 2. pkt., nævnte frist.</p>\n      <p class=\"Stk2\"><span class=\"StkNr\" id=\"Par3_Stk7\">Stk. 7.</span> Er afgiftsbetaling sket på grundlag af en foreløbig beregning, skal der ved den endelige opgørelse beregnes rente af de for lidt eller for meget indbetalte beløb. Rente beregnes af forskellen mellem det foreløbige og det endelige afgiftsbeløb for hver måned fra betalingstidspunktet for månedens foreløbige afgift og indtil betaling i henhold til den endelige opgørelse finder sted. Rentefoden andrager den officielle diskonto med tillæg af 2 % p.a. Udviser den endelige opgørelse en saldo i rettighedshaverens favør, udbetales denne af Energistyrelsen senest 7 dage efter, at opgørelsen er godkendt af Energistyrelsen.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Bekendtgørelsen træder i kraft den 1. juli 2010.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Samtidig ophæves bekendtgørelse nr. 47 af 24. januar 1999 om beregning og betaling af afgift ved bøjelastning af råolie og kondensat indvundet på grundlag af tilladelser til efterforskning og indvinding af kulbrinter, der ikke indeholder vilkår om betaling af produktionsafgift.</p>\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Bekendtgørelse nr. 47 af 24. januar 1999 om beregning og betaling af afgift ved bøjelastning af råolie og kondensat indvundet på grundlag af tilladelser til efterforskning og indvinding af kulbrinter, der ikke indeholder vilkår om betaling af produktionsafgift finder uændret anvendelse i perioden til og med 30. juni 2010.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Energistyrelsen, den 25. juni 2010</P><P CLASS=SIGN1 ALIGN=\"CENTER\">Anne Højer Simonsen</P><P CLASS=SIGN2 ALIGN=\"RIGHT\">/ Rolf Kallesøe</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": true,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2010"
        },
        {
            "displayName": "Accession",
            "displayValue": "B20100079605"
        },
        {
            "displayName": "Entydig dokumentidentifikation",
            "displayValue": "BJ000304"
        },
        {
            "displayName": "Dato for førstegangsindlæggelse",
            "displayValue": "30/06/2010"
        },
        {
            "displayName": "Dato for indlæggelse",
            "displayValue": "01/07/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "796"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "25/06/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima- og Energimin., <br />Energistyrelsen, j.nr. 1113/1049-0001"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}