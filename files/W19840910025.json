{
    "id": 32770,
    "title": "Afstemninger om årsbudgettet og krav til specifikation af ændringsforslag til årsbudget. ",
    "documentTypeId": "240",
    "isSagsforlobPeriodValid": false,
    "shortName": "KEN nr 9100 af 11/05/1984",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at de almindelige afstemningsprincipper om den rækkefølge, i  \r\n\r\n hvilken der skal stemmes over ændrings- og underændringsforslag, også finder  \r\n\r\n anvendelse under budgetbehandlingen. Hvis der er enighed om det, kan  \r\n\r\n kommunalbestyrelsen dog vælge en anden rækkefølge for afstemningerne f.eks.  \r\n\r\n således at mindretallenes ændringsforslag sættes til afstemning først, eller  \r\n\r\n således at flere forslag sættes til afstemning under et. Ethvert medlem kan  \r\n\r\n imidlertid forlange, at underændringsforslag og ændringsforslag sættes til  \r\n\r\n afstemning konto for konto. </I> </P>  \r\n\r\n<P> <I>Endvidere præciseret, at ændringsforslag skal have en sådan  \r\n\r\n specifikationsgrad, at det umiddelbart fremgår, hvilken bevilling der  \r\n\r\n foreslås ændret og med hvilket beløb. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afstemninger om årsbudgettet og krav til  \r\n\r\n specifikation af ændringsforslag til årsbudget. </H1>  \r\n\r\n<P></P>  \r\n\r\n<P>I skrivelse af 2. oktober 1983 har De klaget til indenrigsministeriet dels  \r\n\r\n over den fremgangsmåde, som blev fulgt i Århus amtsråd ved afstemningen om  \r\n\r\n budgettet for 1984, dels over at en række af de ændringsforslag, der blev  \r\n\r\n fremsat ved 2. behandlingen af amtskommunens forslag til årsbudget for 1984,  \r\n\r\n var så upræcist formuleret, at de vanskeligt kunne henføres til de i  \r\n\r\n budgetforslaget opregnede bevillingsniveauer. </P>  \r\n\r\n<P>Deres klage har været sendt til udtalelse i amtsrådet, der har svaret  \r\n\r\n indenrigsministeriet ved skrivelse af 8. november 1983. Med amtsrådets svar  \r\n\r\n indsendes en udtalelse af 31. oktober 1983 fra et mindretal i amtsrådet.  \r\n\r\n Indenrigsministeriet har endvidere med amtsrådets skrivelse af 14. december  \r\n\r\n 1983 modtaget et eksemplar af amtskommunens budgetforslag for 1984. </P>  \r\n\r\n<P>For så vidt angår afstemningsproceduren, fremgår det af sagen, at  \r\n\r\n amtsrådet havde fastsat en frist for fremsættelse af ændringsforslag til det  \r\n\r\n ved 1. behandling forelagte budget til den 14. september 1983 kl. 12.00.  \r\n\r\n Ifølge det oplyste fremkom ca. 30 ændringsforslag fra et flertal og ca. 90  \r\n\r\n forslag fra mindretallene. Samtlige ændringsforslag udsendtes herefter til  \r\n\r\n amtsrådets medlemmer med en frist for fremsættelse af underændringsforslag  \r\n\r\n til den 19. september 1983 kl. 10.00. Den 19. september 1983 inden fristens  \r\n\r\n udløb fremsatte flertallet et antal underændringsforslag til nogle af samme  \r\n\r\n flertals ca. 30 ændringsforslag. Umiddelbart efter den 19. september 1983  \r\n\r\n udsendtes forslagene til amtsrådets medlemmer. Under amtsrådets 2. behandling  \r\n\r\n af budgettet blev først de ca. 90 ændringsforslag fra mindretallene sat til  \r\n\r\n afstemning. Herefter blev flertallets ændringsforslag og de senere af samme  \r\n\r\n flertal fremsatte underændringsforslag til flertallets egne ændringsforslag  \r\n\r\n sat til afstemning under et. </P>  \r\n\r\n<P>I Deres skrivelse har De anført, at det enkelte amtsrådsmedlem ved denne  \r\n\r\n afstemningsprocedure fratages muligheden for at stemme for eller imod hvert  \r\n\r\n enkelt forslag. De har endvidere gjort gældende, at den omhandlede  \r\n\r\n fremgangsmåde er i strid med bemærkningerne til § 38, stk. 2 i lovforslag om  \r\n\r\n ændring af lov om kommunernes styrelse, jfr. lov nr. 204 af 28. maj 1975,  \r\n\r\n hvoraf det fremgår, at det ikke med ophævelsen af ordene konto for konto i  \r\n\r\n den tidligere § 38, stk. 2, var hensigten at fastsætte ændrede principper for  \r\n\r\n afstemningen om budgetforslagene ved 2. behandlingen. </P>  \r\n\r\n<P>Århus amtsråd har i skrivelse af 8. november 1983 til Deres klage udtalt,  \r\n\r\n at man finder den fremgangsmåde, som er anvendt ved afstemningen, korrekt,  \r\n\r\n under henvisning til at flertallets forslag var udtryk for et kompromis, der  \r\n\r\n udgjorde et sammenhængende hele, at økonomiudvalgets flertal havde  \r\n\r\n indstillet, at forslagene blev tiltrådt som et samlet ændringsforslag, at  \r\n\r\n amtsrådets medlemmer havde en mulighed for at fremsætte underændringsforslag  \r\n\r\n til flertallets ændringsforslag, og at mindretallene ændringsforslag blev sat  \r\n\r\n til afstemning før flertallets samlede ændringsforslag. Amtsrådet har i  \r\n\r\n øvrigt henvist til det i Erik Harder, Dansk Kommunalforvaltning I, 4. udg.,  \r\n\r\n side 126, anførte om borgmesterens mulighed for at sætte ændringsforslag, der  \r\n\r\n udgør et samlet hele, til afstemning under et. </P>  \r\n\r\n<P>I den mindretalsudtalelse, der er vedlagt amtsrådets skrivelse af 8.  \r\n\r\n november 1983, er som kommentar til amtsrådets skrivelse bl.a. anført, at  \r\n\r\n mindretallet ikke har haft mulighed for at fremsætte ændringsforslag til de  \r\n\r\n underændringsforslag, som flertallet den 19. september 1983 stillede til sine  \r\n\r\n egne ændringsforslag. </P>  \r\n\r\n<P>I denne anledning skal indenrigsministeriet bemærke følgende: </P>  \r\n\r\n<P>Det fremgår af § 11, stk. 3, i indenrigsministeriets  \r\n\r\n normalforretningsorden for primærkommuner, at borgmesteren bestemmer, i  \r\n\r\n hvilken orden, der skal stemmes over ændrings- og underændringsforslag. Samme  \r\n\r\n regel gælder for amtskommuner. Selv om det ikke er nævnt i  \r\n\r\n normalforretningsordenen, må det imidlertid antages, at de almindelige  \r\n\r\n afstemningsprincipper for så vidt angår den rækkefølge, i hvilken der skal  \r\n\r\n stemmes over ændrings- og underændrings- forslag, også finder anvendelse  \r\n\r\n under budgetbehandlingen. Underændringsforslag vil herefter skulle sættes til  \r\n\r\n afstemning før ændringsforslag. I tilfælde af flere sideordnede  \r\n\r\n underændringsforslag eller flere sideordnede ændringsforslag sættes de mest  \r\n\r\n vidtgående underændringsforslag henholdsvis ændringsforslag til afstemning  \r\n\r\n først. Forslag (i samme bevillingsniveau) er sideordnede, hvis de vedrører  \r\n\r\n samme konto. Det forslag, der fjerner sig mest fra det forslag, ændringen  \r\n\r\n vedrører, skal følgelig sættes til afstemning først. </P>  \r\n\r\n<P>Hvis der er enighed om det, kan kommunalbestyrelsen vælge en anden  \r\n\r\n rækkefølge for afstemningen, f.eks. således at mindretallenes ændringsforslag  \r\n\r\n sættes til afstemning først, eller således at flere forslag sættes til  \r\n\r\n afstemning under et. Efter indenrigsministeriets opfattelse kan ethvert  \r\n\r\n medlem af amtsrådet imidlertid forlange, at underændringsforslag og  \r\n\r\n ændringsforslag sættes til afstemning konto for konto. Afstemning om flere  \r\n\r\n underændringsforslag/ændringsforslag kan således ikke mod et medlems protest  \r\n\r\n ske under eet. Baggrunden for denne regel er, at et medlem antages at have  \r\n\r\n pligt til at deltage i afstemninger i amtsrådet. Hvis flere forslag sættes  \r\n\r\n til afstemning under eet, vil et medlem i visse tilfælde være nødt ti at  \r\n\r\n stemme mod sin overbevisning. Medlemmet vil herved miste muligheden for  \r\n\r\n gennem afstemning at tilkendegive sit standpunkt til hvert af de fremsatte  \r\n\r\n forslag. </P>  \r\n\r\n<P>Indenrigsministeriet er på denne baggrund enigt med Dem i, at den  \r\n\r\n afstemningsprocedure, der blev anvendt under Århus amtsråds behandling af  \r\n\r\n budgettet for 1984, ikke har været i overensstemmelse med de gældende  \r\n\r\n afstemningsprincipper. </P>  \r\n\r\n<P>For så vidt angår Deres klage over, at en række af de ændringsforslag, der  \r\n\r\n blev fremsat ved 2. behanelingen, var så upræcist formuleret, at de  \r\n\r\n vanskeligt kunne henføres til de i budgetforslaget opregnede  \r\n\r\n bevillingsniveauer, bemærkes, at Århus amtsråd i sin udtalelse af 8. november  \r\n\r\n 1983 har anført, at samtlige poster, der indgik i ændringsforslagene, var  \r\n\r\n specificeret og beskrevet således, at der ikke var nogen begrundet tvivl om  \r\n\r\n forslagenes reelle indhold. </P>  \r\n\r\n<P>Vedrørende kravene til specifikationen af ændringsforslag til årsbudgettet  \r\n\r\n skal indenrigsministeriet henvise til vedlagte bekendtgørelse nr. 381 af 3.  \r\n\r\n august 1983 om kommunernes budget- og regnskabsvæsen (som ophæver  \r\n\r\n bekendtgørelse nr. 563 af 18. november 1975, hvortil De henviser). I  \r\n\r\n bekendtgørelsens § 2, stk. 2, er anført, at ændringsforslag til forslag til  \r\n\r\n årsbudget skal angive, hvilken bevilling forslaget retter sig imod, samt med  \r\n\r\n hvilket beløb bevillingen ønskes ændret. Dette betyder, at ændringsforslag  \r\n\r\n skal have en sådan specifikationsgrad, at det umiddelbart fremgår, hvilken  \r\n\r\n bevilling der foreslås ændret og med hvilket beløb. Endvidere henvises til  \r\n\r\n budget- og regnskabssystem for kommuner og amtskommuner , hvori det i afsnit  \r\n\r\n 6.3., side 1, anført, at driftsbevillinger som mindstekrav skal knyttes til  \r\n\r\n de 4 første cifre i den autoriserede kontoplan. Det fremgår herudover af  \r\n\r\n afsnit 6.3., side 4, at samtlige driftsposter er omfattet af reglerne  \r\n\r\n vedrørende driftsbevillinger, hvorfor der i forbindelse med årsbudgettets  \r\n\r\n endelige vedtagelse skal tages bevillingsmæssig stilling til samtlige  \r\n\r\n årsbudgettets driftsposter. </P>  \r\n\r\n<P>I amtskommunens budgetforslag for 1984 er de enkelte bevillinger angivet  \r\n\r\n dels ved et strukturkontonummer dels ved en tekst. De ændringsforslag til  \r\n\r\n forslag til årsbudget, hvortil der henvises i klagen, og som ifølge det  \r\n\r\n oplyste har været lagt til grund ved 2. behandling af budgetforslaget, er  \r\n\r\n ikke betegnet ved kontonummer, ligesom de anvendte tekster ikke er de samme,  \r\n\r\n som er anvendt i budgetforslaget. Indenrigsministeriet finder derfor ikke, at  \r\n\r\n de beløb, der er angivet i de nævnte ændringsforslag, umiddelbart kan  \r\n\r\n henføres til de enkelte bevillinger i budgetforslaget, og bevillingskravene  \r\n\r\n er derfor ikke fuldt ud opfyldt i forbindelse med amtsrådets behandling af  \r\n\r\n ændringsforslagene til årsbudgettet for 1984. Indenrigsministeriet finder det  \r\n\r\n på denne baggrund vigtigt at understrege, at bevillingsreglerne nøje skal  \r\n\r\n overholdes, hvilket for driftsbevillinger bl.a. indebærer, at de som et  \r\n\r\n mindstekrav knyttes til de 4 første cifre i den autoriserede kontoplan. </P>  \r\n\r\n<P>Indenrigsministeriet finder ikke grundlag for at foretage sig yderligere i  \r\n\r\n anledning af sagen. </P>  \r\n\r\n<P>Kopi af denne skrivelse er tilsendt Århus amtsråd. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Johan Erichsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Indenrigsministeriets afgørelser og udtalelser om kommunale forhold 1984  \r\n\r\n 6.2. </P>  \r\n\r\n<P>(* 1) ophæver den i skrivelsen citerede bekendtgørelse. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19840910025"
        },
        {
            "displayName": "Entydig dokumentidentifikation",
            "displayValue": "CA000683"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9100"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "11/05/1984"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "1.k.kt.1983/1070/1400-1"
        },
        {
            "displayName": "Stikord",
            "displayValue": "NORMALFORRETNINGSORDEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}