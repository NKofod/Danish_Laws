{
    "id": 107113,
    "title": "1990 BSF 55   FOLKETINGSBESLUTNING OM AT ÅBNE ADGANG TIL HJERTE- OG   LEVERTRANSPLANTATIONER I ÅRHUS AMTSKOMMUNE ",
    "documentTypeId": "480",
    "isSagsforlobPeriodValid": false,
    "shortName": "1990/2 BSF 55",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 55 </P>  \r\n\r\n<P></P>  \r\n\r\n<P>Folketingsbeslutning om at åbne adgang til hjerte- og  \r\n\r\n levertransplantationer i Århus Amtskommune </P>  \r\n\r\n<P></P>  \r\n\r\n<P>Fremsat af Køpke Christensen (FP) Kim Behnke (FP) Pia Kjærsgaard (FP) </P>  \r\n\r\n<P></P>  \r\n\r\n<P>Poul Nørgaard (FP) </P>  \r\n\r\n<P></P>  \r\n\r\n<P>den 8. marts 1991 </P>  \r\n\r\n<P></P>  \r\n\r\n<P>Vedtaget ved anden (sidste) behandling den 24. maj 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger sundhedsministeren at drage omsorg for, at der </P>  \r\n\r\n<P>gives Århus Amtskommune mulighed for at udføre hjerte- og </P>  \r\n\r\n<P>levertransplantationer. </P>  \r\n\r\n<P>Det pålægges således sundhedsministeren at drage omsorg for, at  \r\n\r\n godkendelse til udtagelse af hjerter og lever, jf. § 15 i lov om ligsyn,  \r\n\r\n obduktion og transplantation m.v., inden 14 dage efter modtagelse af  \r\n\r\n ansøgningerne meddeles de 2 overlæger, som Sundhedsstyrelsen tidligere har  \r\n\r\n nægtet godkendelse på et usagligt grundlag. </P>  \r\n\r\n<P>Folketinget opfordrer til, at der etableres et ligeværdigt samarbejde  \r\n\r\n vedrørende hjerte- og levertransplantationer mellem Århus Universitets  \r\n\r\n Hospital og Rigshospitalet. </P>  \r\n\r\n<P>Oprindeligt fremsat forslag </P>  \r\n\r\n<P>Folketinget pålægger sundhedsministeren at drage omsorg for, at der </P>  \r\n\r\n<P>gives Århus Amtskommune mulighed for at udføre hjerte- og </P>  \r\n\r\n<P>levertransplantationer. </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Det må konstateres, at de lægefaglige forudsætninger er til stede i Århus  \r\n\r\n Amtskommune til gennemførelse af hjerte- og levertransplantationer. Det må  \r\n\r\n ligeledes konstateres, at behovet for at få foretaget hjerte- og  \r\n\r\n levertransplantationer i Danmark for hver af transplantationstyperne ligger  \r\n\r\n på ca. 50 baseret på både de hidtidige danske erfaringer og internationale  \r\n\r\n erfaringer. Tilsvarende skønnes, at det nødvendige antal hjerte- og  \r\n\r\n leverdonorer potentielt er til stede. 25 års erfaring med transplantationer  \r\n\r\n af nyrer understreger vigtigheden af, at et nært og lokalt samarbejde mellem  \r\n\r\n sygehusene har afgørende betydning for at få tilstrækkelige organer til  \r\n\r\n transplantation. Ved etablering af den udvidede transplantationsvirksomhed på  \r\n\r\n to centre sikres den bedst mulige udnyttelse af de til rådighed værende  \r\n\r\n lægefaglige ressourcer på området. Sundhedsministeriets redegørelse  \r\n\r\n vedrørende økonomiske konsekvenser ved transplantationsvirksomhed på  \r\n\r\n henholdsvis Rigshospitalet og i Århus Amtskommune illustrerer, at der ikke er  \r\n\r\n væsentlig forskel på omkostningsniveauet de to steder. Derimod synes der at  \r\n\r\n være mulighed for at spare transportomkostninger ved at etablere et  \r\n\r\n samarbejde mellem lægehold på Rigshospitalet og lægehold i Århus. </P>  \r\n\r\n<P> <I>Juridiske/tekniske bemærkninger </I></P>  \r\n\r\n<P> Den 1. juli 1990 trådte den nye lov om ligsyn, obduktion og  \r\n\r\n transplantation m.v. i kraft. Ved denne lov indførtes hjernedødskriteriet, og  \r\n\r\n hermed åbnedes der mulighed for i Danmark bl.a. at transplantere hjerte og  \r\n\r\n lever. </P>  \r\n\r\n<P>Udtagelsen af væv fra personer sker efter lovens §§ 13 og 14 på nærmere  \r\n\r\n angivne betingelser. Det kræves endvidere, jf. lovens § 15, at udtagelser af  \r\n\r\n væv efter §§ 13 og 14 kun må foretages af læger, der er ansat på sygehuse  \r\n\r\n eller lignende institutioner, og som Sundhedsstyrelsen har godkendt dertil.  \r\n\r\n</P>  \r\n\r\n<P>§ 15, stk. 1, i lov nr. 402 af 13. juni 1990 om ligsyn, obduktion og  \r\n\r\n transplantation m.v. (L 149, jf. Folketingstidende forhandlingerne sp. 4635,  \r\n\r\n 5206, 9431 og 9991, tillæg A, sp. 3787, tillæg B, sp. 1217 samt tillæg C, sp.  \r\n\r\n 763) svarer til den tidligere transplantationslovs § 6 med en lille sproglig  \r\n\r\n ændring, som tilsigter at præcisere den gældende praksis, hvorefter det er  \r\n\r\n lægerne (afdelingens lægechef), der godkendes til at foretage  \r\n\r\n transplantationer, og ikke sygehusene, jf. bemærkningerne til lovforslaget,  \r\n\r\n side 14, spalte 1. Der er efter Justitsministeriets opfattelse ikke tale om  \r\n\r\n nogen indholdsmæssig ændring af godkendelseskravet. I de almindelige  \r\n\r\n bemærkninger til lovforslaget, punkt 2 B, side 6 konstateres: </P>  \r\n\r\n<P>&#187;Justitsministeriet kan i den forbindelse efter drøftelse med  \r\n\r\n Sundhedsministeriet oplyse, at spørgsmålet om, hvorvidt disse  \r\n\r\n behandlingsformer skal indføres i Danmark - og i bekræftende fald på  \r\n\r\n hvilke(t) sygehus(e) og i hvilken takt - er et generelt sundhedspolitisk  \r\n\r\n spørgsmål, som der derfor ikke tages stilling til med dette forslag. </P>  \r\n\r\n<P>Det er i øvrigt regeringens opfattelse, at det bør være de myndigheder,  \r\n\r\n der er ansvarlige for sygehusenes drift - det vil sige amtsrådene og  \r\n\r\n Københavns og Frederiksberg Kommuner - som ud fra en prioritering af behov og  \r\n\r\n ressourcer tager stilling til indførelse af de nævnte  \r\n\r\n behandlingsformer.&#171; </P>  \r\n\r\n<P>Godkendelsesreglen i § 15, stk. 1, indeholder således ikke hjemmel til at  \r\n\r\n påtvinge sygehusejerne en koncentration af behandlingsstederne. Lovforslaget  \r\n\r\n tager simpelt hen ikke stilling til generelle sundhedspolitiske spørgsmål af  \r\n\r\n denne karakter. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/05/1991"
        },
        {
            "displayName": "Accession",
            "displayValue": "19902BA00055"
        },
        {
            "displayName": "Entydig dokumentidentifikation",
            "displayValue": "CL006501"
        },
        {
            "displayName": "Dato for førstegangsindlæggelse",
            "displayValue": "24/05/1991"
        },
        {
            "displayName": "Dato for indlæggelse",
            "displayValue": "24/05/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "55"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}