{
    "id": 75638,
    "title": "Skrivelse om tjenestetid, overtimebetaling og aflønning af børnehaveklasseledere ved friskoler, private grundskoler samt private gymnasier med grundskoleafdeling (Til alle friskoler, private grundskoler samt private gymnasier med    grundskoleafdeling)",
    "documentTypeId": "200",
    "isSagsforlobPeriodValid": false,
    "shortName": "SKR nr 22004 af 14/01/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om tjenestetid, overtimebetaling og  \r\n\r\n aflønning af børnehaveklasseledere ved friskoler, private grundskoler samt  \r\n\r\n private gymnasier med grundskoleafdeling </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle friskoler, private  \r\n\r\n grundskoler samt private gymnasier med </P>  \r\n\r\n<P CLASS=TITEL-KOMMENTAR ALIGN=CENTER>grundskoleafdeling) </P>  \r\n\r\n<BR>  \r\n\r\n<P>Hermed følger Undervisningsministeriets cirkulære af 14. januar 1988 om  \r\n\r\n tjenestetid, overtimebetaling og aflønning af børnehaveklasseledere ved  \r\n\r\n friskoler, private grundskoler samt private gymnasier med grundskoleafdeling.  \r\n\r\n</P>  \r\n\r\n<P> Cirkulæret har virkning fra 1. august 1987 </P>  \r\n\r\n<P>Reglerne finder anvendelse for alle børnehaveklasseledere samt årsvikarer  \r\n\r\n for disse, også når der er tillagt de pågældende undervisning i forbindelse  \r\n\r\n med samordnet indskoling, jf. lov nr. 270 af 6. juni 1985 om ændring af lov  \r\n\r\n om folkeskolen m.m. (skolegangens påbegyndelse m.v.) og  \r\n\r\n Undervisningsministeriets cirkulære af 14. november 1985 om ændring af lov om  \r\n\r\n folkeskolen m.m. (skolegangens påbegyndelse m.v.). Som bilag er optrykt  \r\n\r\n afsnit 1. Skolegangens påbegyndelse, i cirkulæret af 14, november 1985. </P>  \r\n\r\n<P>Ved Undervisningsministeriets cirkulære af 23. juni 1987 om tjenestetid,  \r\n\r\n m.v. for børnehaveklasseledere i folkeskolen skete der en udvidelse af de  \r\n\r\n arbejdsopgaver, der kan indgå i en børnehaveklasseleders pligtige timetal.  \r\n\r\n Der blev bl.a. indsat bestemmelser om undervisning i samordnede  \r\n\r\n indskolingsforløb for børn fra børnehaveklasser og 1. og 2. klassetrin.  \r\n\r\n Samordningen kan gennemføres på flere måder, som har det tilfælles, at lærere  \r\n\r\n i eet eller andet omfang virker i børnehaveklassen, og at  \r\n\r\n børnehaveklasselederen i eet eller andet omfang virker i 1. og 2. klasse.  \r\n\r\n</P>  \r\n\r\n<P>Den ugentlige undervisningstid i et samordnet indskolingsforløb skal ved  \r\n\r\n årgangsdelte skoler være mindst 20 timer. Det er endvidere en forudsætning,  \r\n\r\n at undervisningen i det samordnede indskolingsforløb varetages både af af en  \r\n\r\n børnehaveklasseleder og en eller flere lærere. </P>  \r\n\r\n<P>Baggrunden for indførelse af bestemmelserne om indskolingsforløbet er, at  \r\n\r\n skolerne hermed får en almindelig adgang til at udjævne det skarpe skel  \r\n\r\n mellem børnehaveklasse og 1. og 2. klassetrin. </P>  \r\n\r\n<P>For så vidt angår børnehaveklasseledere og lærere ved frie  grundskoler er  \r\n\r\n der en generel adgang til at læse timer både i børnehaveklassen og i 1.-10.  \r\n\r\n klasse, idet der her ikke er knyttet et uddannelseskrav til stillingen som  \r\n\r\n henholdsvis børnehaveklasseleder og lærer. </P>  \r\n\r\n<P>Deraf følger, at undervisere m.fl. ved de frie grundskoler ikke ansættes  \r\n\r\n og aflønnes efter deres uddannelse, men efter deres funktion. </P>  \r\n\r\n<P>Som børnehaveklasseleder betegnes den, der forestår undervisningen i en  \r\n\r\n børnehaveklasse. </P>  \r\n\r\n<P>Som lærer betegnes den, der underviser på 1.-10. klassetrin, Den, der både  \r\n\r\n forestår undervisningen i en børnehaveklasse, og som underviser på 1.-10.  \r\n\r\n klassetrin, er ansat og aflønnes som børnehaveklasseleder for undervisningen  \r\n\r\n i børnehaveklassen og er ansat og aflønnes som lærer for undervisningen på  \r\n\r\n 1.-10. klassetrin. </P>  \r\n\r\n<P>Den pågældende skal have en indplacering både som børnehaveklasseleder og  \r\n\r\n som lærer. </P>  \r\n\r\n<P>Denne grundregel om aflønning efter funktion vil fortsat være gældende.  \r\n\r\n</P>  \r\n\r\n<P>Med virkning fra 1. august 1987 fraviges reglen dog, hvis der etableres et  \r\n\r\n samordnet indskolingsforløb på en fri grundskole. Således vil en  \r\n\r\n børnehaveklasseleder, der medvirker i et samordnet indskolingsforløb, fungere  \r\n\r\n og aflønnes som børnehaveklasseleder for alle sine timer i  \r\n\r\n indskolingsordningen. </P>  \r\n\r\n<P>Tilsvarende aflønnes en lærer, for de undervisningstimer, der indgår i et  \r\n\r\n samordnet indskolingsforløb, som lærer, også for så vidt angår  \r\n\r\n undervisningstimerne i børnehaveklassen i indskolingsforløbet. </P>  \r\n\r\n<P>Opmærksomheden henledes på følgende: </P>  \r\n\r\n<P>Det pligtige timetal er fastsat som en årsnorm. </P>  \r\n\r\n<P>Det pligtige timetal er timer af 60 minutters varighed. For  \r\n\r\n undervisningsopgaver er der fastsat en omregning for at tage hensyn til  \r\n\r\n lektionslængde, forberedelse m.v. </P>  \r\n\r\n<P>Undervisningslektioner i børnehaveklassen er nedsat til 45 minutter,  \r\n\r\n svarende til lektionslængden i 1. - 10. klasse. Børnehaveklasselederen er som  \r\n\r\n hidtil forpligtet til af føre tilsyn med børnehaveklasseeleverne i  \r\n\r\n frikvartererne uden for undervisningstiden. </P>  \r\n\r\n<P> Bemærkninger til de enkelte bestemmelser </P>  \r\n\r\n<P> Det pligtige årlige timetal </P>  \r\n\r\n<P> § 2, stk. 2 </P>  \r\n\r\n<P>Antallet af skoledage udgør for tiden normalt 200. </P>  \r\n\r\n<P> § 3, stk. 1 </P>  \r\n\r\n<P>Timerne er omregnet til timer af 60 minutters varighed og fastsat som en  \r\n\r\n årsnorm. </P>  \r\n\r\n<P> § 3, stk. 2 </P>  \r\n\r\n<P>Der henvises til Undervisningsministeriet cirkulære af 10. marts 1987 om  \r\n\r\n nedsættelse af det pligtige timetal for lærere i friskoler, private  \r\n\r\n grundskoler m.v. ved deltagelse i videre uddannelse. </P>  \r\n\r\n<P> § 3, stk. 3 </P>  \r\n\r\n<P>Der henvises til den mellem Finansministeriet og tjenestemændenes  \r\n\r\n centralorganisationer indgåede aftale af 29. juni 1982 om indregning af tid  \r\n\r\n til sikkerhedsarbejde i tjenestetiden for lærer. Aftalen finder tilsvarende  \r\n\r\n anvendelse for lærere ved friskoler, private grundskoler m.v. </P>  \r\n\r\n<P> Opgørelse af det pligtige årlige timetal </P>  \r\n\r\n<P> § 6, stk. 3 </P>  \r\n\r\n<P>Overtimebetaling kan kun udbetales, såfremt det årlige opgjorte timetal  \r\n\r\n som børnehaveklasseleder overstiger det pligtige årlige timetal for  \r\n\r\n børnehaveklasseledere. </P>  \r\n\r\n<P>Der kan således ikke udbetales overtimebetaling på grundlag af en  \r\n\r\n sammenlægning af to forskellige stillingers pligtige årlige timetal. </P>  \r\n\r\n<P> § 6, stk. 4, litra a </P>  \r\n\r\n<P>For de arbejdsopgaver, der er fastsat i ugeskema for skoleåret (f.eks.  \r\n\r\n undervisning i børnehaveklassen), opgøres det årlige timetal for disse  \r\n\r\n arbejdsopgaver ved at multiplicere det ugentlige timetal efter omregning med  \r\n\r\n 40. </P>  \r\n\r\n<P> Overtimebetaling </P>  \r\n\r\n<P> § 7, stk. 2 </P>  \r\n\r\n<P>Tillæg for skemalagte undervisningstimer, jfr. cirkulære af 8. juli 1987  \r\n\r\n om tillæg til ledere, lærer og børnehaveklasseledere i friskoler, private  \r\n\r\n grundskoler m.v. for skemalagte undervisningstimer, samt tillæg for  \r\n\r\n indskoling indgår ikke ved beregning af overtimebetalingen. </P>  \r\n\r\n<P> § 10, stk. 1, litra a, og stk. 2, litra a </P>  \r\n\r\n<P>For de arbejdsopgaver, der er fastlagt i ugeskema for skoleåret (f.eks.  \r\n\r\n undervisning i børnehaveklasser), beregnes periodens timetal for disse  \r\n\r\n arbejdsopgaver således: </P>  \r\n\r\n<PRE>  \r\n\r\n ugentligt timetal efter omregning x antal forløbne skoledage  \r\n\r\n -----------------------------------------------------------  \r\n\r\n                          5 x 200  \r\n\r\n</PRE>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 14. januar  \r\n\r\n 1988 </I> </P>  \r\n\r\n<P ALIGN=CENTER>P. m. v. </P>  \r\n\r\n<P ALIGN=CENTER>e. b. </P>  \r\n\r\n<P CLASS=UNDERSKREVET-AF ALIGN=CENTER>Susanne Boe </P>  \r\n\r\n</DIV>  \r\n\r\n<P>Bilag </P>  \r\n\r\n<P>Som bilag er optrykt afsnit 1. Skolegangens påbegyndelse i  \r\n\r\n undervisningsministeriets cirkulære af 14. november 1985 om ændring af lov om  \r\n\r\n folkeskolen m.m. (Skolegangens påbegyndelse m.v.) </P>  \r\n\r\n<P>Bilagene udelades her. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19882200454"
        },
        {
            "displayName": "Entydig dokumentidentifikation",
            "displayValue": "CM034844"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22004"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "14/01/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Økonomiafdelingen"
        },
        {
            "displayName": "Ressortministeriets journalnummer",
            "displayValue": "2. AFD.1.kt. journal nr. 1987-4401-46"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}