{
    "id": 52563,
    "title": "Civilforsvarsstyrelsens cirkulærskrivelse om orientering om beskyttelsesrum ",
    "documentTypeId": "210",
    "isSagsforlobPeriodValid": false,
    "shortName": "CIS nr 9506 af 19/11/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Civilforsvarsstyrelsens cirkulærskrivelse om  \r\n\r\n orientering om beskyttelsesrum </H1>  \r\n\r\n<P></P>  \r\n\r\n<BR>  \r\n\r\n<P>I denne meddelelse ajourføres og udbygges cirkulærskrivelse herfra af 13.  \r\n\r\n december 1983 om beskyttelsesrum, der hervd ophæves. Det tilstræbes stadig på  \r\n\r\n landsplan, at den størst mulige del af befolkningen skal have adgang til  \r\n\r\n beskyttelsesrum. </P>  \r\n\r\n<P>Ved tilvejebringelsen af beskyttelsesrummene skal der lægges vægt på, at  \r\n\r\n de er placeret i de områder, hvor civilbefolkningen henholdsvis bor og  \r\n\r\n arbejder, og at afstanden (adgangsvejen) til det nærmeste rum ikke overstiger  \r\n\r\n 200-300 m. </P>  \r\n\r\n<P>Rummene skal kunne tages i anvendelse inden for 24 timer. </P>  \r\n\r\n<P>Til beskyttelse af civilbefolkningen i en beredskabssituation (krise- og  \r\n\r\n krigssituation) arbejder civilforsvaret nu med følgende former for  \r\n\r\n beskyttelsesrum: </P>  \r\n\r\n<PRE>  \r\n\r\n                           BESKYTTELSESRUM  \r\n\r\n                     OFFENTLIGE BESKYTTELSESRUM  \r\n\r\n Betondæk-            Kombinerede            Supplerende  \r\n\r\n ningsgrave           offentlige             offentlige  \r\n\r\n og andre             beskyttel-             beskyttel-  \r\n\r\n fritlig-             sesrum, der            sesrum  \r\n\r\n gende be-            også omfat-  \r\n\r\n skyttelses-          ter er-  \r\n\r\n rum                  statnings-  \r\n\r\n                      rum for ned-  \r\n\r\n                      lagte be-  \r\n\r\n                      tondæknings-  \r\n\r\n                      grave samt  \r\n\r\n                      offentlige  \r\n\r\n                      beskyttel-  \r\n\r\n                      sesrum i kæl-  \r\n\r\n                      dre i nybyg-  \r\n\r\n                      geri  \r\n\r\n                           BESKYTTELSESRUM  \r\n\r\n                       PRIVATE BESKYTTELSESRUM  \r\n\r\n Sikringsrum          Suppleren-             Nødbe-  \r\n\r\n (lovlig-             de sik-                skyttel-  \r\n\r\n tige)                ringsrum               sesrum  \r\n\r\n</PRE>  \r\n\r\n<P>ad 1) OFFENTLIGE BESKYTTELSESRUM </P>  \r\n\r\n<P>Målsætningen er på landsplan at tilvejebringe beskyttelsesrumspladser i de  \r\n\r\n offentlige beskyttelsesrum svarende til en dækningsprocent på 25 af alle  \r\n\r\n kommunens indbyggere. Denne dækningsprocent skal anvendes ved udarbejdelse af  \r\n\r\n civilforsvarsplan for det kommunale civilforsvar for så vidt angår offentlige  \r\n\r\n beskyttelsesrum. </P>  \r\n\r\n<P>For at opnå rimelig dækning bør det tilstræbes, at der indenfor en  \r\n\r\n ganglinieafstand af højst 200 - 300 m findes en beskyttelsesrumsplads til 25  \r\n\r\n % af den største befolkning, der opholder sig der i løbet af døgnet, enten  \r\n\r\n dag- eller natbefolkningen, der langt fra er identiske. </P>  \r\n\r\n<P>For at finde frem til det omtrentlige nødvendige samlede antal offentlige  \r\n\r\n beskyttelsesrumspladser kan kommunen f.eks. opdeles i mindre områder som  \r\n\r\n angivet i kapitel 3 i &#187;Retningslinier for civilforsvarsmæssig  \r\n\r\n byanalyse&#171;, dog ikke at størrelse over ca. 300 X 300 m, svarende til ca.  \r\n\r\n ganglinieafstanden. </P>  \r\n\r\n<P>De EKSISTERENDE offentlige beskyttelsesrum opdeles i a) BETONDÆKNINGSGRAVE  \r\n\r\n og andre fritliggende beskyttelsesrum og b) KOMBINEREDE OFFENTLIGE  \r\n\r\n BESKYTTELSESRUM. </P>  \r\n\r\n<P>AD A) Betondækningsgravene er fritliggende kuppel- eller rørformede  \r\n\r\n beskyttelsesrum opført i perioden 1944-45 og 1950-51 for offentlige midler.  \r\n\r\n Antallet af pladser i betondækningsgrave udgør i dag ca. 186.500. </P>  \r\n\r\n<P>Andre fritliggende beskyttelsesrum kan være erstatningsrum for nedlagte  \r\n\r\n betondækningsgrave, helt nedgravede betondækningsgrave eller nye fritliggende  \r\n\r\n offentlige beskyttelsesrum. </P>  \r\n\r\n<P>AD B). Kombinerede offentlige beskyttelsesrum er fortrinsvis forstærkede  \r\n\r\n rum indrettet i perioden 1952-72 i kældre i nybygninger. De med  \r\n\r\n forstærkningen af rummene forbundne udgifter er betalt af staten i form af  \r\n\r\n tilskud til den pågældende bygherre. Antallet af pladser i kombinerede  \r\n\r\n offentlige beskyttelsesrum udgør i dag ca. 60.000. Hertil kommer foreløbig  \r\n\r\n ca. 3.065 pladser i beskyttelsesrum i kældre i nybygninger opført under  \r\n\r\n CF-forliget samt et mindre antal erstatningsrum for betondækningsgrave, der  \r\n\r\n er tilladt fjernet mod opførelse af et tilsvarende antal pladser i egnet  \r\n\r\n nybyggeri. </P>  \r\n\r\n<P>Antallet af pladser i eksisterende offentlige beskyttelsesrum udgør  \r\n\r\n således i alt ca. 250.000. </P>  \r\n\r\n<P>Klargøringen i en beredskabssituation af betondækningsgrave, andre  \r\n\r\n fritliggende beskyttelsesrum samt kombinerede offentlige beskyttelsesrum  \r\n\r\n påhviler kommunalbestyrelsen og udføres i overensstemmelse med kommunens  \r\n\r\n beredskabsplan. Da ikke alt inventar for tiden er indkøbt til de offentlige  \r\n\r\n beskyttelsesrum skal fremskaffelse af sådant i en beredskabssituation indgå i  \r\n\r\n kommunens beredskabsplan. Denne skal også omfatte expropriation af de  \r\n\r\n kombinerede offentlige beskyttelsesrum i en beredskabssituation, jfr.  \r\n\r\n CF-lovens § 29. </P>  \r\n\r\n<P>Civilforsvarsstyrelsen er bekendt med, at ikke alle kombinerede offentlige  \r\n\r\n beskyttelsesrum er fuldt færdige og styrelsen har derfor påbegyndt en  \r\n\r\n gennemgang af alle disse rum for at få en oversigt over manglerne. Styrelsen  \r\n\r\n vil undersøge de bevillingsmæssige muligheder for at kunne færdiggøre  \r\n\r\n rummene. </P>  \r\n\r\n<P>Alle udgifter ved disse typer rum, herunder projektering og klargøring,  \r\n\r\n afholdes af staten. </P>  \r\n\r\n<P>AD C. SUPPLERENDE OFFENTLIGE BESKYTTELSESRUM </P>  \r\n\r\n<P>Da der ikke findes tilstrækkeligt mange pladser i de eksisterende  \r\n\r\n offentlige beskyttelsesrum, søges antallet øget ved at finde frem til egnede  \r\n\r\n kælderrum i eksisterende bygninger (supplerende offentlige beskyttelsesrum)  \r\n\r\n for på denne måde at nå målsætningen, en dækningsprocent på 25. </P>  \r\n\r\n<P>De supplerende offentlige beskyttelsesrum er kælderlokaliteter, herunder  \r\n\r\n underjordiske garageanlæg m.v., i bestående bygninger, der udpeges med  \r\n\r\n henblik på indretning i en beredskabssituation som offentlige  \r\n\r\n beskyttelsesrum. </P>  \r\n\r\n<P>Udpegningen, der foretages af de kommunale civilforsvarsmyndigheder, er  \r\n\r\n påbegyndt i 1977 og endnu ikke afsluttet i alle kommuner. </P>  \r\n\r\n<P>Der er i dag udpeget ca. 692.000 pladser i hele landet. </P>  \r\n\r\n<P>For hvert enkelt rum må der efter udpegningen foretages en  \r\n\r\n detailprojektering af, hvilke arbejder der i en beredskabssituation skal  \r\n\r\n udføres i rummet for at gøre dette egnet som beskyttelsesrum.  \r\n\r\n Detailprojekteringer er påbegyndt. </P>  \r\n\r\n<P>Indretningen i en beredskabssituation af de supplerende offentlige  \r\n\r\n beskyttelsesrum påhviler kommunalbestyrelsen og skal udføres efter de af de  \r\n\r\n kommunale civilforsvarsmyndigheder i fredstid udarbejdede planer og i  \r\n\r\n overensstemmelse med ovennævnte detailprojektering. </P>  \r\n\r\n<P>Disse rum er omfattet af § 12 i lov om bygningsmæssige  \r\n\r\n civilforsvarsforanstaltninger (sikringsrumsloven), jf. lovbekendtgørelse nr.  \r\n\r\n 536 af 3. november 1981. Loven er senest ændret ved lov nr. 649 af 19.  \r\n\r\n december 1984. Bygningsmyndigheden varetager i en beredskabssituation  \r\n\r\n bygherrefunktionen ved indretningen af rummene. </P>  \r\n\r\n<P>Efterhånden som detailprojekteringen skrider frem, vil kommunerne til det  \r\n\r\n kommunale civilforsvar få tilsendt materialet i 2 sæt. Et sæt udleveres i en  \r\n\r\n beredskabssituation til bygningsmyndigheden. Da det er en stor opgave at  \r\n\r\n klargøre et supplerende offentligt beskyttelsesrum med egentlige  \r\n\r\n byggearbejder bør der allerede nu i fredstid lægges beredskabsplaner for,  \r\n\r\n hvorledes klargøringen skal gennemføres i en beredskabssituation ved  \r\n\r\n samarbejde mellem civilforsvaret, bygningsmyndigheden og lokale  \r\n\r\n entreprenører. Beredskabsplanerne skal også omfatte expropriation af rummene  \r\n\r\n i en beredskabssituation, jf. CF-lovens § 29. </P>  \r\n\r\n<P>Det er civilforsvarsstyrelsens tanke i takt med de udarbejdede  \r\n\r\n detailprojekter, at forsøge at få midler til at indkøbe de nødvendige  \r\n\r\n materialer, f.eks. stålstøttepiller/bjælker, sandsække, ståldøre og lemme  \r\n\r\n m.v. i fredstid for at lette klargøringen af rummene i en krigssituation. Men  \r\n\r\n indtil dette er sket, må den lokale beredskabsplanlægning også omfatte  \r\n\r\n materialer til den foreløbige klargøring (1. fase) af de supplerende  \r\n\r\n offentlige beskyttelsesrum, jævnfør f.eks. den alternative løsning med  \r\n\r\n afstivning af træ i de udarbejdede detailprojekter. </P>  \r\n\r\n<P>Alle udgifter til detailprojektering og indretning af disse rum afholdes  \r\n\r\n af staten. </P>  \r\n\r\n<P>Det henstilles, at ejeren af et anlæg, hvor der detailprojekteres et  \r\n\r\n supplerende offentligt beskyttelsesrum, underrettes om udpegningen. </P>  \r\n\r\n<P>Ved cirkulærskrivelse af 1. juni 1983 har civilforsvarsstyrelsen bedt  \r\n\r\n samtlige kommunalbestyrelser om at foretage reservation af arealer til  \r\n\r\n civilforsvarsmæssige formål (beskyttelsesrum) i forbindelse med gennemførelse  \r\n\r\n af bl.a. lokalplaner. Der er allerede nu af mange kommuner indberettet om  \r\n\r\n sådanne reservationer af arealer, der vil gøre det muligt senere at opføre  \r\n\r\n fritliggende beskyttelsesrum i områder, der ellers ikke ville kunne dækkes  \r\n\r\n med beskyttelsesrum. Men der er brug for mange flere reservationer. </P>  \r\n\r\n<P>AD 2 PRIVATE BESKYTTELSESRUM </P>  \r\n\r\n<P>De private beskyttelsesrum opdeles i a) sikringsrum, b) supplerende  \r\n\r\n sikringsrum og c) nødbeskyttelsesrum. Målsætningen er på landsplan i disse  \r\n\r\n typer rum at tilvejebringe beskyttelsesrumspladser, således at der i ethvert  \r\n\r\n bolig- og erhvervsområde inden for en ganglinieafstand af højst 200 m findes  \r\n\r\n mindst 1 sikringsrumsplads til hver person af den største befolkning, der  \r\n\r\n opholder sig i løbet af døgnet, enten dag- eller natbefolkningen. </P>  \r\n\r\n<P>Ad A) SIKRINGSRUM </P>  \r\n\r\n<P>Disse rum er lovpligtige private kælderrum i forstærket konstruktion, der  \r\n\r\n er udført i visse nybygninger siden 1. juli 1950 i henhold til  \r\n\r\n sikringsrumsloven. Kælderrummene er forberedt til i en beredskabssituation at  \r\n\r\n kunne klargøres til brug som beskyttelsesrum for personerne i bygningen. </P>  \r\n\r\n<P>Sikringsrummene er indtil 1985 indrettet i visse bygninger i landets  \r\n\r\n tidligere sikringsrumspligtige kommuner. Fra 1985 er alle områder i alle  \r\n\r\n kommuner sikringsrumspligtige. </P>  \r\n\r\n<P>Antallet af sikringsrumspladser udgør pr. 1. januar 1986 ca. 3.124 mio.  \r\n\r\n</P>  \r\n\r\n<P>Det er ejeren af den ejendom, hvor sikringsrummet er beliggende, der i en  \r\n\r\n beredskabssituation er ansvarlig for, at klargøring til beskyttelsesrum  \r\n\r\n finder sted, samt at det nødvendige materiel og inventar er til stede. De med  \r\n\r\n ovennævnte foranstaltningers gennemførelse forbundne udgifter påhviler  \r\n\r\n ejeren. </P>  \r\n\r\n<P>For at lette klargøringen udsender civilforsvarsstyrelsen i 1986/87  \r\n\r\n informationsmateriale herom. Det anbefales heri alle sikringsrumsejere at  \r\n\r\n planlægge klargøringen allerede i fredstid. Vejledning i fredstid om  \r\n\r\n planlægningen gives af det kommunale civilforsvar. </P>  \r\n\r\n<P>Tilsynet med klargøringen af sikringsrummene i beredskabsfasen påhviler  \r\n\r\n bygningsmyndigheden, jf. § 22 i sikringsrumsloven. Bygningsmyndigheden vil  \r\n\r\n bestå ejerne af ejendommene med råd og vejledning. </P>  \r\n\r\n<P>Når klargøringen af det enkelte sikringsrum i en beredskabssituation har  \r\n\r\n fundet sted, meddeles dette af bygningsmyndigheden til den kommunale  \r\n\r\n civilforsvarsmyndighed. </P>  \r\n\r\n<P>For at klargøringen også af de nedenfor nævnte supplerende sikringsrum kan  \r\n\r\n gennemføres, vil civilforsvarsstyrelsen i fredstid, under forudsætning af  \r\n\r\n fornødne bevillinger, indkøbe og oplægge sandsække på lokale depoter.  \r\n\r\n Sikringsrumsejere kan så i en given situation afhente disse sække. </P>  \r\n\r\n<P>AD B. SUPPLERENDE SIKRINGSRUM </P>  \r\n\r\n<P>Som led i byanalysen, jævnfør &#187;Retningslinier for civilforsvarsmæssig  \r\n\r\n byanalyse&#171;, kap. 6 - kælderanalyse, skal der i bygninger, virksomheder  \r\n\r\n og anlæg opført før 1950, eller efter 1950 i områder, hvor der på  \r\n\r\n opførelsestidspunktet ikke var sikringsrumspligt og derfor uden sikringsrum  \r\n\r\n eller uden tilstrækkelig sikringsrumskapacitet i muligt omfang udpeges  \r\n\r\n kælderrum, der i påkommende tilfælde kan indrettes til beskyttelsesrum. I  \r\n\r\n cirkulære herfra af 12. september 1985 er der givet retningslinier for  \r\n\r\n udpegningen, som forventes færdiggjort inden udgangen af 1987. Der vil inden  \r\n\r\n udgangen af 1986 blive udsendt en meddelelse om de erfaringer, der er gjort  \r\n\r\n under den igangværende udpegning. </P>  \r\n\r\n<P>De supplerende sikringsrum skal efter klargøringen i en  \r\n\r\n beredskabssituation være nedstyrtningssikre, sprængstyksikre, yde en rimelig  \r\n\r\n beskyttelse med brand og mod stråling fra radioaktivt nedfald og have  \r\n\r\n rimelige flugtmuligheder. </P>  \r\n\r\n<P>Det er ejeren af den ejendom, hvor det udpegede rum er beliggende, der er  \r\n\r\n ansvarlig for, at klargøring og indretning til beskyttelsesrum finder sted i  \r\n\r\n en beredskabssituation, samt at det nødvendige materiel og inventar er til  \r\n\r\n stede. De med ovennævnte foranstaltningers gennemførelse forbundne udgifter  \r\n\r\n påhviler ejeren. </P>  \r\n\r\n<P>Tilsynet med klargøringen og indretningen i en beredskabssituation af de  \r\n\r\n supplerende sikringsrum påhviler bygningsmyndigheden, jf. § 22 i  \r\n\r\n sikringsrumsloven, der bistår ejerne af ejendommene med råd og vejledning.  \r\n\r\n</P>  \r\n\r\n<P>Når klargøringen af det enkelte rum i en beredskabssituation har fundet  \r\n\r\n sted, meddeles dette af bygningsmyndigheden til den kommunale  \r\n\r\n civilforsvarsmyndighed. </P>  \r\n\r\n<P>Der vil herfra sandsynligvis i 1988 blive udsendt informationsmateriale om  \r\n\r\n disse rums klargøring. </P>  \r\n\r\n<P>Det tilstræbes, at der skal findes en sikringsrumsplads eller supplerende  \r\n\r\n sikringsrumsplads til hver indbygger både i den bygning, hvor han bor, og  \r\n\r\n hvor han arbejder, og hvor han i øvrigt måtte opholde sig. </P>  \r\n\r\n<P>For at opnå dette tilstræbes det, at der inden for en ganglinieafstand af  \r\n\r\n højst 200 m findes mindst 1 sikringsrumsplads til hver person af den største  \r\n\r\n befolkning, der opholder sig der i løbet af døgnet, enten dag- eller  \r\n\r\n natbefolkningen. Det er dette tal, der skal anvendes ved udarbejdelse af  \r\n\r\n civilforsvarsplan for det kommunale civilforsvar for så vidt angår private  \r\n\r\n beskyttelsesrum. </P>  \r\n\r\n<P>For at finde frem til det omtrentlige nødvendige samlede antal  \r\n\r\n sikringsrumspladser kan kommunen f.eks. opdeles i mindre områder som angivet  \r\n\r\n i kapitel 3.1 i &#187;Retningslinier for civilforsvarsmæssig byanalyse&#171;,  \r\n\r\n dog ikke af størrelse over ca. 300 x 300 m. Inden for hvert af disse mindre  \r\n\r\n områder opgøres det nødvendige antal sikringsrumspladser efter det største  \r\n\r\n befolkningsantal i området i løbet af døgnet. På basis af det eksisterende  \r\n\r\n antal sikringsrumspladser i det enkelte område kan manglen på  \r\n\r\n sikringsrumspladser da opgøres for hele området. </P>  \r\n\r\n<P>AD C. NØDBESKYTTELSESRUM </P>  \r\n\r\n<P>Der er store områder med parcel- og rækkehuse som det vil være vanskeligt  \r\n\r\n at dække med ovennævnte beskyttelsesrumstyper. I dag er der ikke pligt til at  \r\n\r\n bygge sikringsrum i disse hustyper. Derfor må de enkelte husejere selv  \r\n\r\n planlægge, hvorledes de kan indrette beskyttelsesrum. For tiden kan hjælp  \r\n\r\n hertil hentes i civilforsvarsstyrelsens pjece &#187;Vejledning om, hvorledes  \r\n\r\n private beskyttelsesrum kan indrettes i og uden for bygninger, 1962&#171;.  \r\n\r\n Civilforsvarsstyrelsen er ved at udarbejde en moderniseret udgave af  \r\n\r\n vejledningen, og denne forventes udsendt i 1987. Det må meget anbefales ejere  \r\n\r\n af parcel- og rækkehuse at forberede klargøring af beskyttelsesrum enten i  \r\n\r\n kælderrum eller i haverne. I en beredskabssituation er der hjemmel til at  \r\n\r\n indføre pligt til indretning af disse beskyttelsesrum jf. § 12 i  \r\n\r\n sikringsrumsloven. </P>  \r\n\r\n<P>Det er styrelsens opfattelse, at der er interesse og behov for uddannelse  \r\n\r\n i beskyttelsesrumsplanlægning. Det viser også interessen for deltagelse i  \r\n\r\n kurser for bygningsinspektører på civilforsvarets højskole i Snekkersten,  \r\n\r\n hvor kurser af 2 dage afholdes 2-4 gange årligt. </P>  \r\n\r\n<P>For at endnu flere kan fa orientering om beredskabsplanlægning m.v. for  \r\n\r\n beskyttelsesrum er man derfor for tiden ved at udarbejde program for et  \r\n\r\n kursus udelukkende om beskyttelsesrum. Kurset et beregnet for alle fra  \r\n\r\n kommunerne, der skal inddrages i beredskabsarbejdet med beskyttelsesrum, det  \r\n\r\n være sig personale fra det kommunale civilforsvar eller andre af kommunens  \r\n\r\n afdelinger. </P>  \r\n\r\n<P>Med venlig hilsen </P>  \r\n\r\n<P>L. Hvidt </P>  \r\n\r\n<P>vicedirektør </P>  \r\n\r\n<P>/Lahn Høyer </P>  \r\n\r\n<P>kontorchef </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19860950610"
        },
        {
            "displayName": "Entydig dokumentidentifikation",
            "displayValue": "CM011399"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "13/07/2004"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9506"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "19/11/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Civilforsvarsstyrelsen 2.kt.j.nr.86-3130-b.8"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}