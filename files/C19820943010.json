{
    "id": 52553,
    "title": "Civilforsvarsstyrelsens cirkulærskrivelse om rekognoscering efter egnede rum til supplerende offentlige beskyttelsesrum (Til samtlige kommunalbestyrelser i kommuner uden udvidet hjælpetjeneste) ",
    "documentTypeId": "210",
    "isSagsforlobPeriodValid": false,
    "shortName": "CIS nr 9430 af 17/09/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Civilforsvarsstyrelsens cirkulærskrivelse om  \r\n\r\n rekognoscering efter egnede rum til supplerende offentlige beskyttelsesrum  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommunalbestyrelser i  \r\n\r\n kommuner uden udvidet </P>  \r\n\r\n<P CLASS=TITEL-KOMMENTAR ALIGN=CENTER>hjælpetjeneste) </P>  \r\n\r\n<BR>  \r\n\r\n<P>Efter civilforsvarslovens § 17, stk. 1, er det en pligt for alle kommuner  \r\n\r\n at udarbejde en plan for kommunens civilforsvars organisation og omfang.  \r\n\r\n Indenrigsministeriet har i henhold til civilforsvarslovens § 17, stk. 3,  \r\n\r\n udsendt bekendtgørelse nr. 395 af 8. juli 1982 om planer for det kommunale  \r\n\r\n civilforsvar. I bekendtgørelsens § 1 er det fastsat, at civilforsvarsplanen  \r\n\r\n skal redegøre for, hvorledes kommunens civilforsvar vil blive dimensioneret,  \r\n\r\n herunder om beskyttelsesrum for kommunens befolkning. Vejledende  \r\n\r\n retningslinier fra Civilforsvarsstyrelsen for udarbejdelse af disse planer  \r\n\r\n forventes udsendt omkring årskiftet 1982-83. </P>  \r\n\r\n<P>Efter civilforsvarslovens § 21 skal der udfærdiges en vedtægt for det  \r\n\r\n kommunale civilforsvars virksomhed og organisation. Indenrigsministeriet har  \r\n\r\n med cirkulære af 21. maj 1982 udsendt en normalcivilforsvarsvedtægt. Efter §  \r\n\r\n 6 i normalcivilforsvarsvedtægten skal civilforsvarskommissionen (eller det  \r\n\r\n pågældende udvalg) udarbejde forslag og foretage indstilling til  \r\n\r\n kommunalbestyrelsen om bl.a. udpegning af supplerende offentlige  \r\n\r\n beskyttelsesrum. </P>  \r\n\r\n<P>Civilforsvarsstyrelsen har tidligere anmodet om, at der tilvejebringes  \r\n\r\n offentlige beskyttelsesrum i fredstid til i gennemsnit 25 % af befolkningen i  \r\n\r\n de bymæssigt bebyggede dele af kommuner med udvidet hjælpetjeneste. Disse 25  \r\n\r\n % kan udgøres af betondækningsgrave, kombinerede offentlige beskyttelsesrum  \r\n\r\n og supplerende offentlige beskyttelsesrum. </P>  \r\n\r\n<P>Styrelsen er nu af den opfattelse, at behovet for beskyttelse af  \r\n\r\n civilbefolkningen under krigsforhold er lige stort, uanset hvor i landet man  \r\n\r\n opholder sig, og at kravet om etablering af offentlige beskyttelsesrum derfor  \r\n\r\n ikke længere bør være begrænset kun til de bymæssigt bebyggede områder i  \r\n\r\n kommuner med udvidet hjælpetjeneste. Derimod bør kravet udvides til alle  \r\n\r\n bymæssigt bebyggede områder i hele landet, uanset om disse områder er  \r\n\r\n beliggende inden for eller uden for kommuner med udvidet hjælpetjeneste. </P>  \r\n\r\n<P>For at give befolkningen i kommuner uden udvidet hjælpetjeneste samme  \r\n\r\n beskyttelse med offentlige beskyttelsesrum skal man derfor, selvom  \r\n\r\n Civilforsvarsstyrelsens vejledning for udarbejdelse af civilforsvarsplaner  \r\n\r\n først påregnes udsendt ved årskiftet, forlods anmode kommunalbestyrelsen om  \r\n\r\n at iværksætte en planlægning af supplerende offentlige beskyttelsesrum i de  \r\n\r\n bymæssigt bebyggede områder af kommunen i lighed med den planlægning, der  \r\n\r\n foretages i kommuner med udvidet hjælpetjeneste. </P>  \r\n\r\n<P>Planen skal udarbejdes efter Civilforsvarsstyrelsens &#187;Vejledning af  \r\n\r\n marts 1977 i rekognoscering efter og udpegning af egnede lokaliteter til  \r\n\r\n supplerende offentlige beskyttelsesrum&#171;, der er indeholdt i det vedlagte  \r\n\r\n tillæg (CF 77.17) til Civilforsvarsstyrelsens &#187;Retningslinier for  \r\n\r\n civilforsvarsmæssig byanalyse&#171;. </P>  \r\n\r\n<P>De tekniske krav i vejledningen af marts 1977 til de udpegede lokaliteter  \r\n\r\n er senere blevet lempet på nogle punkter som anført i styrelsens vedlagte  \r\n\r\n cirkulærskrivelse af 6. august 1981. </P>  \r\n\r\n<P>Når planen over de supplerende offentlige beskyttelsesrum er udarbejdet,  \r\n\r\n udbeder man sig en plantegning og oversigt over, i hvilket omfang der ad  \r\n\r\n denne vej kan fremskaffes offentlige beskyttelsesrum omfattende </P>  \r\n\r\n<UL CLASS=PLAIN-LIST>  \r\n\r\n<LI>1) Det samlede behov for offentlige beskyttelsesrumspladser i de  \r\n\r\n bymæssigt bebyggede områder af kommunen. </LI>  \r\n\r\n<LI>2) Det antal rum, der skønnes egnede som supplerende offentlige  \r\n\r\n beskyttelsesrum, med opgivelse af rummenes kapacitet. </LI>  \r\n\r\n<LI>3) Det eventuelt eksisterende antal offentlige beskyttelsesrum og disses  \r\n\r\n kapacitet. </LI>  \r\n\r\n</UL>  \r\n\r\n<P>Man skal anmode om at måtte modtage resultatet af planlægningen inden 1.  \r\n\r\n juni 1983. </P>  \r\n\r\n<P>Man skal i denne forbindelse henlede opmærksomheden på lov nr. 286 af 9.  \r\n\r\n juni 1982 om jobskabelse samt på cirkulærskrivelse herfra af 26. februar 1982  \r\n\r\n om statstilskud til ekstraordinære beskæftigelsesarbejder, hvorefter der er  \r\n\r\n mulighed for, at kommunen kan opnå statstilskud til at udføre arbejdet med  \r\n\r\n rekognoscering efter og udpegning af de supplerende offentlige  \r\n\r\n beskyttelsesrum. </P>  \r\n\r\n<P>P. D. V. </P>  \r\n\r\n<P>Lauritz Hvidt </P>  \r\n\r\n<P>/Lahn Høyer </P>  \r\n\r\n<P>--------------------------------------------------------------------- </P>  \r\n\r\n<P>BILAG </P>  \r\n\r\n<P>(Udelades her) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19820943010"
        },
        {
            "displayName": "Entydig dokumentidentifikation",
            "displayValue": "CM011389"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "13/07/2004"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9430"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "17/09/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Civilforsvarsstyrelsen 2.kt.j.nr.319/17/o-b.1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}