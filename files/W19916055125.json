{
    "id": 36072,
    "title": "Registeroprettelse, indberetning, telefax, registeradgang, samkøring (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60551 af 13/12/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at Registertilsynet ikke havde indvendinger imod visse  \r\n\r\n ændringer af Det Centrale Kriminalregister, således at indberetning kan finde  \r\n\r\n sted via telefax, at statsadvokaturene får adgang til via terminal at på Det   \r\n\r\n Centrale Kriminalregister, samt at Hjemmeværnet får adgang til oplysninger i   \r\n\r\n Det Centrale  Kriminalregister ved samkøring  \r\n\r\n med Hjemmeværnets Medlemsregister. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Registeroprettelse, indberetning, telefax,  \r\n\r\n registeradgang, samkøring (* 1) </H1>  \r\n\r\n<P></P>  \r\n\r\n<BR>  \r\n\r\n<P> Justitsministeriet anmodede i beretningsåret om en udtalelse vedrørende  \r\n\r\n et udkast til ændrede forskrifter for Det Centrale  Kriminalregister. </P>  \r\n\r\n<P>Det fremgik, at der var tale om ændringer på følgende 3 hovedområder i  \r\n\r\n forhold til de eksisterende forskrifter for Det Centrale  Kriminalregister:  \r\n\r\n</P>  \r\n\r\n<P>- indberetning til Det Centrale Kriminalregister via telefax </P>  \r\n\r\n<P>- statsadvokaturenes adgang til via terminal at forespørge på Det  \r\n\r\n  Centrale  Kriminalregister og </P>  \r\n\r\n<P>- Hjemmeværnets adgang til oplysninger i Det Centrale  Kriminalregister og  \r\n\r\n samkøring af Det Centrale Kriminalregister med Hjemmeværnets Medlemsregister.  \r\n\r\n</P>  \r\n\r\n<P>Med hensyn til de ændringer, der vedrører Hjemmeværnet henvises til den  \r\n\r\n generelle omtale af Hjemmeværnets Medlemsregister afsnit 4.2.8. </P>  \r\n\r\n<P>For så vidt angår indberetning til kriminalregisteret via telefax havde  \r\n\r\n Registertilsynet i beretningsåret 1990 udtalt, at indberetning til  \r\n\r\n  kriminalregisteret på denne måde gav anledning til visse betænkeligheder, og  \r\n\r\n at Registertilsynet var af den opfattelse, at der ikke burde være adgang til  \r\n\r\n indberetning til  kriminalregisteret via telefax. Justitsministeriet  \r\n\r\n fremsendte herefter et revideret udkast til forskrifter for  \r\n\r\n  kriminalregisteret, idet man foranlediget af rigspolitichefen anmodede  \r\n\r\n Registertilsynet om en fornyet udtalelse, ligesom man nærmere redegjorde for  \r\n\r\n sikkerhedsspørgsmålet ved etablering af politiets telefaxnet. </P>  \r\n\r\n<P>For så vidt angår statsadvokaturernes adgang til via terminal at  \r\n\r\n forespørge på kriminalregisteret, fremgik det, at forskrifternes § 20, stk.  \r\n\r\n 1, var ændret således, at bestemmelsen var udvidet til at omfatte en pligt  \r\n\r\n for statsadvokaturerne til at fastsætte sikkerhedsforanstaltninger i de  \r\n\r\n respektive statsadvokaturer. Det var anført, at denne ændring skulle ses som  \r\n\r\n en konsekvens af, at  statsadvokaturerne fik forespørgselsadgang via  \r\n\r\n skærmterminal til  Det Centrale Kriminalregister. </P>  \r\n\r\n<P> Rigsadvokaten havde i en skrivelse til Justitsministeriet anført, at der  \r\n\r\n var et stadigt mere påtrængende behov for, at  statsadvokaturerne i  \r\n\r\n forbindelse med behandlingen af mere end 3.000 ankesager på årsbasis, heraf  \r\n\r\n knapt 2.000 sager i Østre  Landsret, selv kunne sikre de fornødne aktuelle  \r\n\r\n oplysninger lige op til domsforhandlingen om eventuelle andre verserende  \r\n\r\n sigtelser mod den tiltalte i landsretssagen. </P>  \r\n\r\n<P>Sagen blev behandlet på to møder i Registerrådet. </P>  \r\n\r\n<P>Registertilsynet udtalte herefter, at man ikke havde indvendinger imod de  \r\n\r\n foreslåede ændringer af forskrifterne for Det Centrale  Kriminalregister,  \r\n\r\n idet man dog fremkom med følgende bemærkninger: </P>  \r\n\r\n<P>1. Registertilsynet forudsatte, at indberetning til  kriminalregisteret  \r\n\r\n via telefax sker under anvendelse af kortnummer, og at der bliver opstillet  \r\n\r\n en telefax i  kriminalregisteret alene til brug for hastende indberetninger  \r\n\r\n  kriminalregisteret. </P>  \r\n\r\n<P>Registertilsynet lagde endvidere til grund, at denne telefax som oplyst  \r\n\r\n ville blive forudindkodet med et hemmeligt telefonnummer, som kun vil være en  \r\n\r\n snæver kreds bekendt, og at dette telefonnummer af særligt udvalgte teknikere  \r\n\r\n vil blive indkodet i samtlige politiets og kriminalforsorgens anstalter  \r\n\r\n og arresthuses telefaxer under kortnummer-1. Endelig lagde man til grund, at  \r\n\r\n telefaxen i Det Centrale Kriminalregister blev kodet, således at der ved  \r\n\r\n opkald fra en telefax i en politikreds eller  anstalt/arresthus på dennes  \r\n\r\n display alene vil fremstå teksten,  &#187;krim-reg.&#171;, når forbindelsen  \r\n\r\n etableres, ligesom der i kundgørelsesform ville finde en orientering af  \r\n\r\n samtlige  politikredse sted om indberetning til kriminalregisteret ved brug  \r\n\r\n af telefax. Registertilsynet udtalte i den forbindelse, at en lignende  \r\n\r\n orientering af de personer i kriminalforsorgen, der er beskæftiget med  \r\n\r\n indberetning til kriminalregisteret, burde finde sted. </P>  \r\n\r\n<P>Registertilsynet anmodede om at blive orienteret om denne kundgørelse om  \r\n\r\n indberetning til Det Centrale Kriminalregister via telefax. </P>  \r\n\r\n<P>2. De sikkerhedsforanstaltninger, der i henhold til forskriftsudkastets §  \r\n\r\n 20, stk. 1, skulle fastsættes i de enkelte  statsadvokaturer i henhold til §  \r\n\r\n 20, stk. 6, skulle - forinden det nye anlæg blev taget i brug - indsendes til  \r\n\r\n Registertilsynet. </P>  \r\n\r\n<P>Der er efterfølgende fastsat nye forskrifter for Det Centrale  \r\n\r\n  Kriminalregister. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1991 side 61. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19916055125"
        },
        {
            "displayName": "Entydig dokumentidentifikation",
            "displayValue": "CA004007"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60551"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "13/12/1991"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1991-420-020"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}