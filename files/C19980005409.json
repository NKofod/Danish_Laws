{
    "id": 13183,
    "title": "Cirkulære om vurderingsplan for den almindelige vurdering pr. 1. januar 1999 (1999-vurderingen)",
    "documentTypeId": "150",
    "isSagsforlobPeriodValid": false,
    "shortName": "CIR nr 54 af 30/03/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Cirkulære om vurderingsplan for den almindelige vurdering pr.  \r\n\r\n 1. januar 1999 (99-vurderingen)  \r\n\r\n</P>  \r\n\r\n<P class=\"Tekst\">  \r\n\r\n Ligningsrådet har vedtaget følgende plan for den almindelige  \r\n\r\n vurdering pr. 1. januar 1999, jf. skattestyrelseslovens § 13.  \r\n\r\n</P>  \r\n\r\n<P class=\"Afsnitsoverskrift\">  \r\n\r\n 1. Indledning:  \r\n\r\n</P>  \r\n\r\n<P class=\"Tekst\">  \r\n\r\n Den næste almindelige vurdering (99-vurderingen) af samtlige  \r\n\r\n faste ejendomme i landet finder sted pr. 1. januar 1999 og sker efter  \r\n\r\n reglerne  \r\n\r\n i lov om vurdering af landets faste ejendomme, jf. lovbekendtgørelse nr. 810  \r\n\r\n af  \r\n\r\n 10. september 1996 med de ændringer som følger af lov nr. 1113 af 21.  \r\n\r\n december  \r\n\r\n 1994, lov nr. 491 af 12. juni 1996 og lov nr. 1098 af 29. december 1997.  \r\n\r\n</P>  \r\n\r\n<P class=\"Tekst\">  \r\n\r\n Tilrettelæggelsen af ejendomsvurderingen skal i videst muligt  \r\n\r\n omfang sikre, at ansættelsen sker ensartet og korrekt på grundlag af  \r\n\r\n ejendommenes tilstand og prisforholdene pr. 1. januar 1999, således at  \r\n\r\n ejendomsvurderingerne er i overensstemmelse med ejendommenes aktuelle  \r\n\r\n markedsværdi.  \r\n\r\n</P>  \r\n\r\n<P class=\"Tekst\">  \r\n\r\n Told- og skatteregionerne påser på Ligningsrådets og Told- og  \r\n\r\n Skattestyrelsens vegne, at der i de enkelte vurderingskredse fastsættes  \r\n\r\n korrekte vurderingsniveauer, og at der er ensartethed i ansættelserne.  \r\n\r\n Vurderingen skal gennemføres efter såvel de materielle som de formelle regler  \r\n\r\n på vurderingsområdet.  \r\n\r\n</P>  \r\n\r\n<P class=\"Tekst\">  \r\n\r\n Vurderingsmyndigheder og sekretariater skal fortsat fungere i et  \r\n\r\n godt samspil og i forhold til borgerne og virksomhederne optræde og fungere  \r\n\r\n som  \r\n\r\n en helhed, og den enkelte sag skal gennemføres hurtigst muligt. Der henvises  \r\n\r\n til vurderingsloven med tilhørende bekendtgørelser nr. 972 af 1. december  \r\n\r\n 1994  \r\n\r\n af forretningsorden for vurderingsråd og nr. 973 af 1. december 1994 af  \r\n\r\n forretningsorden for skyldråd.  \r\n\r\n</P>  \r\n\r\n<P class=\"Tekst\">  \r\n\r\n Ved vurderingsmyndighedernes informations- og  \r\n\r\n instruktionsvirksomhed skal det tilstræbes, at reglerne for vurderingen gøres  \r\n\r\n forståelige for ejerne, så vurderingssystemet opfattes retfærdigt.  \r\n\r\n</P>  \r\n\r\n<P class=\"Tekst\">  \r\n\r\n Ligningsrådet fastlægger retningslinier for Told- og  \r\n\r\n Skattestyrelsens administration på vurderingsområdet og udøver sammen med  \r\n\r\n styrelsen tilsyn med vurderingen og de lokale vurderingsmyndigheders  \r\n\r\n virksomhed.  \r\n\r\n</P>  \r\n\r\n<P class=\"Afsnitsoverskrift\">  \r\n\r\n 2. Den lokale vurderingsopgave  \r\n\r\n</P>  \r\n\r\n<P class=\"Kapiteloverskrift\">  \r\n\r\n 2.1. Vurderingsrådenes ansættelse  \r\n\r\n</P>  \r\n\r\n<P class=\"Tekst\">  \r\n\r\n Som vurderingsmyndighed i første instans værdiansætter  \r\n\r\n vurderingsrådet efter reglerne i vurderingsloven alle vurderingspligtige  \r\n\r\n ejendomme i vurderingskredsen, og vurderingsrådet foretager de efter  \r\n\r\n vurderingsloven nødvendige ansættelser og fordelinger.  \r\n\r\n</P>  \r\n\r\n<P class=\"Tekst\">  \r\n\r\n Bygninger på fremmed grund kan dog forbigås ved vurderingen,  \r\n\r\n hvis deres værdi skønnes at være mindre end 100.000 kr.  \r\n\r\n</P>  \r\n\r\n<P class=\"Tekst\">  \r\n\r\n Følgende fordelinger skal foretages uden særlig anmodning:  \r\n\r\n</P>  \r\n\r\n<P class=\"Litra\">  \r\n\r\n a)  \r\n\r\n &#9;  \r\n\r\n For ejendomme  \r\n\r\n beliggende i flere kommuner angives fordelingen af grundværdi og fradrag for  \r\n\r\n forbedringer på de kommuner, hvori ejendommens jord er beliggende.  \r\n\r\n</P>  \r\n\r\n<P class=\"Litra\">  \r\n\r\n b)  \r\n\r\n &#9;  \r\n\r\n Fritagelser efter § 7  \r\n\r\n i lov om beskatning til kommunerne af faste ejendomme.  \r\n\r\n</P>  \r\n\r\n<P class=\"Litra\">  \r\n\r\n c)  \r\n\r\n &#9;  \r\n\r\n Dækningsafgiftspligtig  \r\n\r\n forskelsværdi.  \r\n\r\n</P>  \r\n\r\n<P class=\"Litra\">  \r\n\r\n d)  \r\n\r\n &#9;  \r\n\r\n Fordelinger efter  \r\n\r\n vurderingslovens § 33, stk. 4, 5 og 6, henholdsvis stuehusfordeling og  \r\n\r\n ejerboligfordeling.  \r\n\r\n</P>  \r\n\r\n<P class=\"Litra\">  \r\n\r\n e)  \r\n\r\n &#9;  \r\n\r\n Fordelinger efter  \r\n\r\n vurderingslovens § 33 A.  \r\n\r\n</P>  \r\n\r\n<P class=\"Litra\">  \r\n\r\n f)  \r\n\r\n &#9;  \r\n\r\n For  \r\n\r\n skovbrugsejendomme foretages fordeling af ejendomsværdien på den del, der  \r\n\r\n tjener til bolig for ejeren og på den øvrige ejendom. (For ejendomme med  \r\n\r\n mindst  \r\n\r\n 25 ha skov, som ejes af andre end stat og kommune, skal der desuden foretages  \r\n\r\n fordeling af ejendomsværdien på den del af ejendommen, der benyttes til skov,  \r\n\r\n og på den øvrige del af ejendommen).  \r\n\r\n</P>  \r\n\r\n<P class=\"Tekst\">  \r\n\r\n Følgende fordelinger skal foretages efter anmodning:  \r\n\r\n</P>  \r\n\r\n<P class=\"Litra\">  \r\n\r\n a)  \r\n\r\n &#9;  \r\n\r\n Hvor anden lovgivning  \r\n\r\n forudsætter, at fordeling skal foretages.  \r\n\r\n</P>  \r\n\r\n<P class=\"Litra\">  \r\n\r\n b)  \r\n\r\n &#9;  \r\n\r\n Hvor en ejendom  \r\n\r\n bevillingsmæssigt fritages delvis for grundskyld til kommunen.  \r\n\r\n</P>  \r\n\r\n<P class=\"Tekst\">  \r\n\r\n Arbejdet med enkeltansættelser skal afsluttes, således at  \r\n\r\n samtlige ansættelser er godkendt og indberettet af vurderingssekretariatet  \r\n\r\n til  \r\n\r\n vurderingssystemet senest den 31. marts 1999. Det bemærkes, at det med årlige  \r\n\r\n almindelige vurderinger er nødvendigt, at denne frist overholdes.  \r\n\r\n</P>  \r\n\r\n<P class=\"Kapiteloverskrift\">  \r\n\r\n 2.2. Særlig indsats  \r\n\r\n</P>  \r\n\r\n<P class=\"Tekst\">  \r\n\r\n Vurderingsrådet foretager hvert år en  \r\n\r\n<I>  \r\n\r\n almindelig  \r\n\r\n</I>  \r\n\r\n gennemgang af samtlige ejendomme, hvor der maskinelt  \r\n\r\n dannes et forslag til vurdering. Heraf udtages ejendomme, der tidligere ville  \r\n\r\n være blevet udtaget til årsomvurdering, til behandling. Desuden kan der være  \r\n\r\n behov for at efterse særlige grupper af ejendomme, f.eks. solgte ejendomme,  \r\n\r\n ejendomme med særlige fravigelser o.lign.  \r\n\r\n</P>  \r\n\r\n<P class=\"Tekst\">  \r\n\r\n Herudover udtager vurderingsrådet hvert år et antal ejendomme,  \r\n\r\n hvor der ikke gives forslag til ejendomsværdi, til  \r\n\r\n<I>  \r\n\r\n særlig  \r\n\r\n</I>  \r\n\r\n gennemgang, således at det sikres, at denne gruppe ejendomme  \r\n\r\n gennemgås over en 4-årig periode.  \r\n\r\n</P>  \r\n\r\n<P class=\"Tekst\">  \r\n\r\n Den særlige gennemgang vil normalt indebære besigtigelse af de  \r\n\r\n pågældende ejendomme samt en nærmere efterprøvelse af vurderingsniveau og  \r\n\r\n formulering af begrundelse.  \r\n\r\n</P>  \r\n\r\n<P class=\"Tekst\">  \r\n\r\n Ligningsrådet udmelder hvert år grupper af ejendomme til  \r\n\r\n vurderingsrådets  \r\n\r\n<I>  \r\n\r\n særlige  \r\n\r\n</I>  \r\n\r\n gennemgang.  \r\n\r\n Disse ejendomme skal indgå som en del af de ejendomme, som vurderingsrådet  \r\n\r\n udtager.  \r\n\r\n</P>  \r\n\r\n<P class=\"Tekst\">  \r\n\r\n Ved 99-vurderingen har Ligningsrådet vedtaget, at følgende  \r\n\r\n ejendomme skal udtages til særlig gennemgang af vurderingsrådet:  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n Beboelses- og forretningsejendomme  \r\n\r\n (benyttelseskode 02-ejendomme)  \r\n\r\n</P>  \r\n\r\n<P class=\"Pind\">  \r\n\r\n Ligningsrådet anbefaler i øvrigt, at vurderingsrådet ved  \r\n\r\n udtagelsen af ejendomme har opmærksomheden henledt på, at der kan være  \r\n\r\n ejendomme, hvor ændringen i lejeværdiknækket har haft betydning for  \r\n\r\n prisudviklingen.  \r\n\r\n</P>  \r\n\r\n<P class=\"Tekst\">  \r\n\r\n Det er fortsat et mål gennem besigtigelser og dialog med ejerne  \r\n\r\n at få registreret vurderingsrelevante oplysninger med henblik på at kunne  \r\n\r\n give  \r\n\r\n korrekt begrundede vurderingsmeddelelser.  \r\n\r\n</P>  \r\n\r\n<P class=\"Tekst\">  \r\n\r\n Vurderingsrådet skal tilvejebringe dokumentation for vurderingsniveauerne  \r\n\r\n ved løbende at holde sig ajour med salgsprisniveauet i vurderingskredsen.  \r\n\r\n Dette  \r\n\r\n indebærer en grundig undersøgelse af de enkelte salg og koordinering af  \r\n\r\n vurderingsniveau med omkringliggende vurderingskredse.  \r\n\r\n</P>  \r\n\r\n<P class=\"Kapiteloverskrift\">  \r\n\r\n 2.3. Den lokale vurderingsplan  \r\n\r\n</P>  \r\n\r\n<P class=\"Tekst\">  \r\n\r\n Siden den 1. januar 1996 har vurderingsrådet haft pligt til at  \r\n\r\n udfærdige en vurderingsplan forud for hver almindelig vurdering.  \r\n\r\n Vurderingsplanen for 99-vurderingen skal omfatte perioden 17. april 1998 til  \r\n\r\n 16. april 1999 samt den efterfølgende klagebehandling.  \r\n\r\n</P>  \r\n\r\n<P class=\"Tekst\">  \r\n\r\n Vurderingsrådet skal for 99-vurderingen vedtage en  \r\n\r\n vurderingsplan inden den 1. juli 1998 og fastlægge vurderingsniveauer i  \r\n\r\n vurderingskredsen på grundlag af de af Ligningsrådet og Told- og  \r\n\r\n Skattestyrelsen givne anvisninger.  \r\n\r\n</P>  \r\n\r\n<P class=\"Tekst\">  \r\n\r\n I vurderingsplanen skal vurderingssekretariatets bemyndigelse  \r\n\r\n fastlægges. Vurderingsplanen skal i øvrigt tilpasses de lokale forhold og kan  \r\n\r\n udover de i loven fastsatte forhold indeholde overordnede beslutninger og mål  \r\n\r\n for vurderingsrådet.  \r\n\r\n</P>  \r\n\r\n<P class=\"Tekst\">  \r\n\r\n Ved fastlæggelsen af vurderingsniveauer skal vurderingsrådet  \r\n\r\n bl.a. godkende følgende:  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n inddelingen i  \r\n\r\n grundværdiområder,  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n fastlæggelse af  \r\n\r\n vurderingsprincipper for det enkelte område,  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n fastlæggelse af  \r\n\r\n prisgrupper i områder, hvor byggeretsprincippet anvendes,  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n områdepriser for  \r\n\r\n samtlige grundværdiområder,  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n evt. inddeling i  \r\n\r\n lokalkorrektionsområder (kun ejendomme med vurderingsforslag),  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n lejeværdier og  \r\n\r\n kapitalisationsfaktorer vedrørende beboelsesudlejningsejendomme og  \r\n\r\n erhvervsejendomme  \r\n\r\n og  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n &quot;tillægsparcelværdiprocenter&quot;  \r\n\r\n for landbrugsejendomme.  \r\n\r\n</P>  \r\n\r\n<P class=\"Tekst\">  \r\n\r\n Fatslæggelse af vurderingsniveauer sker i en løbende proces  \r\n\r\n forud for vurderingsåret. Grundværdiniveauerne fastlægges i tiden frem til  \r\n\r\n den  \r\n\r\n 1. november. Niveauet for ejendomsværdi for ejendomme, hvor der beregnes  \r\n\r\n forslag til ejendomsværdi i december måned, fastlægges af Told- og  \r\n\r\n Skattestyrelsen. For ejendomme, hvor der ikke beregnes forslag til  \r\n\r\n ejendomsværdi, fastlægges ejendomsværdiniveauet af vurderingsrådet i november  \r\n\r\n måned. Det sker gennem vedtagelse af en række reguleringsfaktorer der  \r\n\r\n afspejler  \r\n\r\n prisudviklingen fra den 1. januar 1998 til den 1. januar 1999.  \r\n\r\n</P>  \r\n\r\n<P class=\"Tekst\">  \r\n\r\n Vurderingsplanen indsendes efter vedtagelsen til den  \r\n\r\n tilsynsførende told- og skatteregion. Tilsvarende fremsendes de ændringer og  \r\n\r\n tilføjelser til vurderingsplanen, som vurderingsrådet måtte vedtage i løbet  \r\n\r\n af  \r\n\r\n vurderingsplanperioden.  \r\n\r\n</P>  \r\n\r\n<P class=\"Kapiteloverskrift\">  \r\n\r\n 2.4. Vurderingssekretariaterne  \r\n\r\n</P>  \r\n\r\n<P class=\"Tekst\">  \r\n\r\n Kommunen yder vurderingsrådet kontormæssig bistand. Der henvises  \r\n\r\n til Skatteministeriets cirkulære nr. 214 af 1. december 1994 om kommunernes  \r\n\r\n sekretariatsbistand i henhold til § 39 A i lov om vurdering af landets faste  \r\n\r\n ejendomme.  \r\n\r\n</P>  \r\n\r\n<P class=\"Tekst\">  \r\n\r\n Sagsbehandlingen ved vurderingen af enkeltejendomme - bortset  \r\n\r\n fra besigtigelser - foretages af det kommunale vurderingssekretariat på  \r\n\r\n vurderingsrådets ansvar og i dettes navn på grundlag af de maskinelle forslag  \r\n\r\n og de af vurderingsrådet godkendte niveauer og principper.  \r\n\r\n</P>  \r\n\r\n<P class=\"Tekst\">  \r\n\r\n Vurderingssekretariatet kan kun deltage i besigtigelser sammen  \r\n\r\n med vurderingsrådet eller mindst et medlem af vurderingsrådet, og kun såfremt  \r\n\r\n det findes påkrævet.  \r\n\r\n</P>  \r\n\r\n<P class=\"Tekst\">  \r\n\r\n Vurderingssekretariatet varetager i øvrigt alle under et sekretariat  \r\n\r\n hørende opgaver, herunder udarbejdelse af oplæg vedrørende områder, niveauer  \r\n\r\n m.v.  \r\n\r\n</P>  \r\n\r\n<P class=\"Kapiteloverskrift\">  \r\n\r\n 2.5. Bemyndigelse  \r\n\r\n</P>  \r\n\r\n<P class=\"Tekst\">  \r\n\r\n Herudover kan vurderingssekretariatet efter bemyndigelse udføre  \r\n\r\n særligt afgrænsede opgaver på vurderingsrådets vegne, hvor dette vil gøre  \r\n\r\n arbejdsdelingen mellem sekretariat og vurderingsråd mere fleksibel.  \r\n\r\n</P>  \r\n\r\n<P class=\"Tekst\">  \r\n\r\n Delegationen kan f.eks. omfatte berigtigelse af objektivt  \r\n\r\n konstaterbare fejl, mens egentlig skønsudøvelse og besigtigelser ikke kan  \r\n\r\n delegeres.  \r\n\r\n</P>  \r\n\r\n<P class=\"Kapiteloverskrift\">  \r\n\r\n 2.6. Klagesagsbehandling  \r\n\r\n</P>  \r\n\r\n<P class=\"Tekst\">  \r\n\r\n Af hensyn til en smidig og hurtig klagesagsbehandling er det  \r\n\r\n vigtigt, at vurderingsrådene går aktivt ind i klagesagsbehandlingen.  \r\n\r\n</P>  \r\n\r\n<P class=\"Tekst\">  \r\n\r\n Vurderingssekretariatet/vurderingsrådet foretager umiddelbart  \r\n\r\n efter modtagelse og registrering af klagerne en gennemgang heraf. I sager,  \r\n\r\n hvori det skønnes, at der kan opnås enighed med klager om en anden ansættelse  \r\n\r\n genoptages denne. I sager, hvor der ikke skønnes at kunne opnås enighed med  \r\n\r\n ejer, videresendes klagen straks til skyldrådet.  \r\n\r\n</P>  \r\n\r\n<P class=\"Tekst\">  \r\n\r\n Vurderingsrådenes klagesagsbehandling skal være tilendebragt  \r\n\r\n senest den 1. november 1999.  \r\n\r\n</P>  \r\n\r\n<P class=\"Afsnitsoverskrift\">  \r\n\r\n 3. Den regionale vurderingsopgave  \r\n\r\n</P>  \r\n\r\n<P class=\"Kapiteloverskrift\">  \r\n\r\n 3.1. Skyldrådenes opgaver  \r\n\r\n</P>  \r\n\r\n<P class=\"Tekst\">  \r\n\r\n Det er skyldrådenes opgave i samarbejde med told- og  \r\n\r\n skatteregionen at vejlede vurderingsrådene ved vurderingen samt at påkende  \r\n\r\n klager over vurderingsrådenes ansættelser og fordelinger.  \r\n\r\n</P>  \r\n\r\n<P class=\"Tekst\">  \r\n\r\n Skyldrådenes klagesagsbehandling skal være afsluttet senest den  \r\n\r\n 1. februar 2000.  \r\n\r\n</P>  \r\n\r\n<P class=\"Tekst\">  \r\n\r\n Det samlede skyldråd skal gennem klagebehandlingen og  \r\n\r\n vejledningen af vurderingsrådene sikre, at skyldkredsens vurderingsniveau er  \r\n\r\n korrekt, og at der er ensartethed i vurderingerne. Skyldrådsformanden har i  \r\n\r\n denne henseende et særligt ansvar.  \r\n\r\n</P>  \r\n\r\n<P class=\"Tekst\">  \r\n\r\n Bliver skyldrådene i forbindelse med klagebehandlingen eller på  \r\n\r\n anden måde opmærksom på områder, hvor der er behov for en revisionsmæssig  \r\n\r\n indsats, bør tilsynsmyndighederne (told- og skatteregionerne) orienteres om  \r\n\r\n de  \r\n\r\n pågældende ejendomme samt om baggrunden for revisionsbehovet.  \r\n\r\n</P>  \r\n\r\n<P class=\"Tekst\">  \r\n\r\n Skyldrådene medvirker endvidere ved behandlingen af  \r\n\r\n landsskatteretssager med erklæringer og oplysning af sagerne.  \r\n\r\n</P>  \r\n\r\n<P class=\"Kapiteloverskrift\">  \r\n\r\n 3.2. Told- og skatteregionernes opgaver  \r\n\r\n</P>  \r\n\r\n<P class=\"Tekst\">  \r\n\r\n Told- og skatteregionerne varetager på Ligningsrådet og Told- og  \r\n\r\n Skattestyrelsens vegne tilsynet med vurderingsmyndighedernes vurdering.  \r\n\r\n Herunder skal det påses, at vurderinger sker i overensstemmelse med lovens  \r\n\r\n regler og de af skatteministeren, Ligningsrådet og Told- og Skattestyrelsen  \r\n\r\n givne bestemmelser og anvisninger. Tilsynet udøves ved samarbejde,  \r\n\r\n instruktion  \r\n\r\n og vejledning.  \r\n\r\n</P>  \r\n\r\n<P class=\"Tekst\">  \r\n\r\n Told- og skatteregionerne har adgang til indsigt i de lokale  \r\n\r\n vurderingsmyndigheders konkrete arbejde - herunder uden stemmeret at deltage  \r\n\r\n i  \r\n\r\n vurderingsrådenes og skyldrådenes møder og forhandlinger. Regionerne kan  \r\n\r\n endvidere udtage en vurderingssag til gennemgang, og regionen kan indbringe  \r\n\r\n udtagne sager for Ligningsrådet.  \r\n\r\n</P>  \r\n\r\n<P class=\"Tekst\">  \r\n\r\n De tilsynsførende told- og skatteregioner skal i forbindelse med  \r\n\r\n tilsynsopgaven særligt påse,  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n at den lokale  \r\n\r\n vurderingsplan opfyldes. Told- og skatteregionerne skal umiddelbart efter  \r\n\r\n modtagelsen  \r\n\r\n af den lokale vurderingsplan give vurderingsrådet en individuel  \r\n\r\n tilbagemelding  \r\n\r\n på vurderingsplanens indhold og udformning.  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n at vurderingsrådene  \r\n\r\n udtager og gennemgår det fornødne antal ejendomme.  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n at reglerne for  \r\n\r\n genoptagelse efter vurderingslovens § 41 og reglerne i forbindelse med klage  \r\n\r\n overholdes, herunder at der ikke i forbindelse med klagebehandlingen ændres  \r\n\r\n på  \r\n\r\n vurderingsniveauet.  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n at  \r\n\r\n klagesagsbehandlingen sker efter ensartede retningslinier, herunder at  \r\n\r\n vurderingsrådene administrerer genoptagelsesadgangen efter § 42 ensartet.  \r\n\r\n</P>  \r\n\r\n<P class=\"Tekst\">  \r\n\r\n Told- og skatteregionerne gennemfører på baggrund af  \r\n\r\n tilsynsarbejdet fornødne revisioner i overensstemmelse med Told- og  \r\n\r\n Skattestyrelsens anvisninger.  \r\n\r\n</P>  \r\n\r\n<P class=\"Tekst\">  \r\n\r\n Told- og skatteregionerne varetager i øvrigt i samarbejde med  \r\n\r\n skyldrådsformændene og vurderingsrådene koordineringen af den samlede  \r\n\r\n vurderingsindsats i den enkelte region.  \r\n\r\n</P>  \r\n\r\n<P class=\"Tekst\">  \r\n\r\n Regionerne skal udbygge og intensivere samarbejdet med  \r\n\r\n vurderingsmyndighederne og derved bl.a. sikre en ensartet vurdering.  \r\n\r\n</P>  \r\n\r\n<P class=\"Tekst\">  \r\n\r\n Regionerne vejleder og instruerer vurderingsmyndighederne om ny  \r\n\r\n lovgivning og praksis. Herigennem skal det bl.a. sikres, at  \r\n\r\n forvaltningslovens  \r\n\r\n krav til begrundelse opfyldes i forbindelse med såvel ansættelse som klage.  \r\n\r\n</P>  \r\n\r\n<P class=\"Tekst\">  \r\n\r\n Endelig yder told- og skatteregionerne sekretariatsbistand til  \r\n\r\n skyldrådene.  \r\n\r\n</P>  \r\n\r\n<P class=\"Afsnitsoverskrift\">  \r\n\r\n 4. Told- og Skattestyrelsen  \r\n\r\n</P>  \r\n\r\n<P class=\"Tekst\">  \r\n\r\n Told- og Skattestyrelsen har ansvaret for den samlede  \r\n\r\n planlægning og koordinering af ejendomsvurdering - herunder indberetningen  \r\n\r\n til  \r\n\r\n vurderingsregistrene.  \r\n\r\n</P>  \r\n\r\n<P class=\"Tekst\">  \r\n\r\n Told- og Skattestyrelsen forsyner vurderingsmyndighederne og  \r\n\r\n told- og skatteregionerne med de fornødne oplysninger til brug for  \r\n\r\n vurderingen  \r\n\r\n og giver anvisninger om den formelle fremgangsmåde.  \r\n\r\n</P>  \r\n\r\n<P class=\"Tekst\">  \r\n\r\n Told- og Skattestyrelsen kan gribe ind i konkrete sager og  \r\n\r\n udtage dem til behandling og forelæggelse til Ligningsrådets afgørelse. Dette  \r\n\r\n kan ske af egen drift eller på foranledning af told- og skatteregionerne.  \r\n\r\n</P>  \r\n\r\n<P class=\"Kapiteloverskrift\">  \r\n\r\n 4.1. Særlig indsats  \r\n\r\n</P>  \r\n\r\n<P class=\"Tekst\">  \r\n\r\n Told- og Skattestyrelsen vil i samarbejde med  \r\n\r\n vurderingsmyndighederne sikre, at der ved 99-vurderingen fortsat gives ejere  \r\n\r\n af  \r\n\r\n fast ejendom forbedret information om, hvorledes vurderingsmyndigheden er  \r\n\r\n kommet frem til ejendommens ansættelse.  \r\n\r\n</P>  \r\n\r\n<P class=\"Tekst\">  \r\n\r\n Vurderingsmeddelelsen er forbedret og udbygget for at styrke  \r\n\r\n borgernes retssikkerhed gennem bedre oplysning om grundlaget for vurderingen.  \r\n\r\n Det skal samtidig give en forbedret kvalitet af vurderingerne gennem større  \r\n\r\n samspil med ejerne om forhold, der indgår i vurderingen.  \r\n\r\n</P>  \r\n\r\n<P class=\"Tekst\">  \r\n\r\n Styrelsen skal således fortsat tilrettelægge mere fyldig og  \r\n\r\n korrekt registrering af vurderingsrelevante oplysninger, der udgør en  \r\n\r\n forudsætning for 99-vurderingen og kommende årlige vurderinger.  \r\n\r\n</P>  \r\n\r\n<P class=\"Tekst\">  \r\n\r\n Told- og Skattestyrelsen vil fortsætte sine undersøgelser af de  \r\n\r\n betydende forhold for vurderingen af forurenede grunde.  \r\n\r\n</P>  \r\n\r\n<P class=\"Tekst\">  \r\n\r\n Told- og Skattestyrelsen og told- og skatteregionerne vil også i  \r\n\r\n samarbejde med vurderingsmyndighederne fortsætte arbejdet med at forbedre  \r\n\r\n vurderingen af erhvervsejendomme.  \r\n\r\n</P>  \r\n\r\n<P class=\"Kapiteloverskrift\">  \r\n\r\n 4.2. Vejledninger og registre  \r\n\r\n</P>  \r\n\r\n<P class=\"Tekst\">  \r\n\r\n Told- og Skattestyrelsen udarbejder vejledning om vurdering og  \r\n\r\n udsender cirkulærer og anvisninger til brug for tilrettelæggelse og  \r\n\r\n gennemførelse af vurderingen. Vejledningen om Ejendomsvurdering opdateres og  \r\n\r\n udsendes løbende.  \r\n\r\n</P>  \r\n\r\n<P class=\"Tekst\">  \r\n\r\n Særligt ønsker Ligningsrådet, at der i forbindelse med, at en  \r\n\r\n ejendoms status ændres fra 05 (landbrug) til 01 (beboelse), sendes en  \r\n\r\n begrundelse for ændringen samt en gennemgang af de skattemæssige konsekvenser  \r\n\r\n til ejeren af den pågældende ejendom.  \r\n\r\n</P>  \r\n\r\n<P class=\"Tekst\">  \r\n\r\n Told- og Skattestyrelsen sørger for udvikling og drift af de  \r\n\r\n centrale vurderingssystemer. Oplysningerne fra disse registre stilles under  \r\n\r\n hensyntagen til indgåede aftaler til rådighed for vurderingsmyndighederne.  \r\n\r\n</P>  \r\n\r\n<P class=\"Tekst\">  \r\n\r\n Styrelsen orienterer om ny lovgivning m.v. på vurderingsområdet.  \r\n\r\n Der lægges vægt på, at regler og vurderinger gøres forståelige for borgere og  \r\n\r\n virksomheder gennem det materiale, som udsendes.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Told- og Skattestyrelsen, den 30. marts  \r\n\r\n 1998</I></P>  \r\n\r\n<P CLASS=SIGN1 ALIGN=\"CENTER\">Frantz Howitz</P>  \r\n\r\n<P CLASS=SIGN2 ALIGN=\"RIGHT\">/Jens Mørkegaard</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [
        "1) I Told- og Skatteministeriets egen fortløbende nummerrække har cirkulæret nr. 1998-8"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/04/1998"
        },
        {
            "displayName": "Accession",
            "displayValue": "C19980005409"
        },
        {
            "displayName": "Entydig dokumentidentifikation",
            "displayValue": "AN000004"
        },
        {
            "displayName": "Dato for førstegangsindlæggelse",
            "displayValue": "19/05/1998"
        },
        {
            "displayName": "Dato for indlæggelse",
            "displayValue": "10/01/2007"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "54"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "30/03/1998"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Told- og Skattestyrelsen"
        },
        {
            "displayName": "Ressortministeriets journalnummer",
            "displayValue": "Skattemin., Told- og Skattestyrelsen j.nr. 99/98-7051-00001"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}