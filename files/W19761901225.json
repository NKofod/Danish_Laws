{
    "id": 33089,
    "title": "Omregning af folkepension (* 1) (* 4) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19012 af 31/05/1976",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Det kunne ikke pålægges det sociale udvalg at foretage omregning af  \r\n\r\n folkepension fra et tidligere tidspunkt end det, på hvilket socialudvalget  \r\n\r\n havde fået kendskab til, at pensionistens økonomiske forhold varigt var  \r\n\r\n ændret. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Omregning af folkepension (* 1) (* 4) </H1>  \r\n\r\n<P></P>  \r\n\r\n<BR>  \r\n\r\n<P>MEDDELELSE OM AFGØRELSEN: </P>  \r\n\r\n<P>En folkepensionist indankede en af et amt truffet afgørelse, hvorved amtet  \r\n\r\n havde tiltrådt, at det sociale udvalg havde afslået en anmodning fra ham om  \r\n\r\n omregning af hans folkepension med virkning fra den 1. september 1973 og  \r\n\r\n først ladet en omregning få virkning fra den 1. marts 1975. </P>  \r\n\r\n<P>Det var oplyst, at pensionisten den 1. september 1973 i forbindelse med  \r\n\r\n forskudsopgørelsen meddelte skattevæsenet, at han fra samme dag ikke mere  \r\n\r\n havde lønindtægt. I januar 1975 rejste pensionisten spørgsmål om fritagelse  \r\n\r\n for licensbetaling, men fik af socialforvaltningen oplyst, at dette ikke  \r\n\r\n kunne ske, da hans indtægt var for stor. Senere, da pensionisten endvidere  \r\n\r\n forespurgte, om der var mulighed for at opnå tilskud til deltagelse i et  \r\n\r\n pensionisthøjskoleophold, fik han påny at vide, at hans 1973-indtægt var for  \r\n\r\n høj. </P>  \r\n\r\n<P>Den 17. februar 1975 henvendte pågældende sig påny til  \r\n\r\n socialforvaltningen, og forvaltningen omregnede herefter pensionen fra 1.  \r\n\r\n marts 1975. </P>  \r\n\r\n<P>Pensionisten anførte, at han havde opfattet forskellige meddelelser fra  \r\n\r\n socialforvaltningen vedrørende ændringer i indkomstforhold m.v. som tagende  \r\n\r\n sigte på ekstraindtægten. </P>  \r\n\r\n<P>Det var telefonisk over for ankestyrelsen af skattevæsenet oplyst, at  \r\n\r\n pensionisten i tiden 1. oktober - 31. december 1973 oppebar  \r\n\r\n arbejdsløshedsunderstøttelse med 10.374 kr. Hans arbejdsindtægt i den  \r\n\r\n resterende del af året udgjorde 30.310 kr. Der var desuden ydet  \r\n\r\n strejkeunderstøttelse med 1.802 kr. og pension og ATP med 9.268 kr. </P>  \r\n\r\n<P>Ifølge folkepensionslovens § 23, stk. 1, som affattet ved lov nr. 129 af  \r\n\r\n 13. marts 1974, der trådte i kraft den 1. april 1974, sker regulering af  \r\n\r\n pensionen, herunder pensionstillæg, ægteskabstillæg og hustrutillæg, på  \r\n\r\n grundlag af det foregående kalenderårs indtægt hver 1. oktober med virkning  \r\n\r\n fra denne dato. </P>  \r\n\r\n<P>Ved denne almindelige årlige omregning er der kun praktisk mulighed for at  \r\n\r\n foretage en vurdering ud fra det foregående kalenderårs faktiske indtægt,  \r\n\r\n medmindre pensionisten har givet socialforvaltningen meddelelse om særlige  \r\n\r\n forhold som ophør med erhvervsarbejde. </P>  \r\n\r\n<P>Den bortfaldne erhvervsindtægt i 1974 ville således få virkning ved den  \r\n\r\n almindelige omregning pr. 1. oktober 1975. </P>  \r\n\r\n<P>Ankestyrelsen fandt ikke grundlag for at pålægge det sociale udvalg at  \r\n\r\n foretage omregning af folkepensionen fra et tidligere tidspunkt end det, på  \r\n\r\n hvilket udvalget var blevet underrettet om den skete varige ændring i  \r\n\r\n pågældendes økonomiske forhold, jfr. folkepensionslovens § 24. </P>  \r\n\r\n<P>Ankestyrelsen fandt imidlertid, at allerede pensionistens første  \r\n\r\n henvendelse i januar 1975 burde have givet anledning til en vurdering af hans  \r\n\r\n økonomiske forhold, og ankestyrelsen fandt herefter, at pensionen burde  \r\n\r\n omregnes fra tidspunktet for denne henvendelse. </P>  \r\n\r\n</DIV>",
    "isHistorical": true,
    "editorialNotes": [
        "(* 4) Overført til historisk base ved saneringsrunden marts 1993.",
        "(* 3) Dagældende retsforskrift: Lov om social pension af 4. juli 1989.",
        "(* 2) Dagældende retsforskrift: Lov om folkepension § 23, stk. 1, og § 24.",
        "(* 1) Offentliggjort af Sikringsstyrelsen i SM P-006-76 05/08/1976.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19761901225"
        },
        {
            "displayName": "Entydig dokumentidentifikation",
            "displayValue": "CA001014"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19012"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "31/05/1976"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "12863-75"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}