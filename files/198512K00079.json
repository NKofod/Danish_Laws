{
    "id": 112662,
    "title": "1985 LSF 79   FORSLAG TIL LOV OM ERSTATNING FOR SKADER VED LSD-BEHANDLING ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 79",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 79 </P>  \r\n\r\n<P></P>  \r\n\r\n<P>Forslag til Lov om erstatning for skader ved LSD-behandling </P>  \r\n\r\n<P></P>  \r\n\r\n<P>Fremsat af Alice Faber (SF) Agerschou (SF) Leif Hermann (SF) Ebba Strange  \r\n\r\n (SF) </P>  \r\n\r\n<P></P>  \r\n\r\n<P>den 20. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Staten skal yde erstatning for psykisk og fysisk skade, som er </P>  \r\n\r\n<P>forårsaget af behandlingen med LSD inden for det offentlige </P>  \r\n\r\n<P>sundhedsvæsen. </P>  \r\n\r\n<P>Stk. 2. Erstatning ydes dog kun i det omfang, skaden er mere </P>  \r\n\r\n<P>omfattende, end hvad der kunne påregnes som en følge af personens </P>  \r\n\r\n<P>sygdom. </P>  \r\n\r\n<P>Stk. 3. For skade, som er eller kan være forårsaget af behandlingen </P>  \r\n\r\n<P>med LSD, anses behandlingen for at være årsagen, medmindre det er </P>  \r\n\r\n<P>overvejende sandsynligt, at skaden har anden årsag. </P>  \r\n\r\n<P>§ 2. Ansøgning om ydelse efter denne lov indsendes til </P>  \r\n\r\n<P>sikringsstyrelsen, der varetager administrationen af loven. </P>  \r\n\r\n<P>Stk. 2. Forinden sikringsstyrelsen træffer afgørelse af spørgsmål </P>  \r\n\r\n<P>vedrørende tilkendelse af ydelse efter § 4, skal sikringsstyrelsen </P>  \r\n\r\n<P>give skadelidte samt andre vedkommende lejlighed til at gøre sig </P>  \r\n\r\n<P>bekendt med de foreliggende oplysninger og til at udtale sig om </P>  \r\n\r\n<P>sagen. </P>  \r\n\r\n<P>Stk. 3. Sikringsstyrelsens afgørelse kan indbringes for den sociale </P>  \r\n\r\n<P>ankestyrelse. </P>  \r\n\r\n<P>§ 3. Det påhviler indenrigsministeren at orientere offentligheden om </P>  \r\n\r\n<P>denne lov, bl.a. gennem dagspressen og andre medier. </P>  \r\n\r\n<P>Stk. 2. Det påhviler enhver læge samt enhver offentlig myndighed, som </P>  \r\n\r\n<P>i sin virksomhed bliver bekendt med skader, som må antages at </P>  \r\n\r\n<P>kunne give ret til ydelser efter loven, at gøre skadelidte </P>  \r\n\r\n<P>opmærksom herpå samt i fornødent omfang bistå med ansøgning til </P>  \r\n\r\n<P>sikringsstyrelsen. </P>  \r\n\r\n<P>§ 4. Erstatning efter § 1 ydes som et kapitalbeløb. Erstatningens </P>  \r\n\r\n<P>størrelse fastsættes afhængigt af skadens omfang og kan normalt </P>  \r\n\r\n<P>ikke overstige 500.000 kr. </P>  \r\n\r\n<P>Stk. 2. Sikringsstyrelsen kan endvidere træffe afgørelse om, at </P>  \r\n\r\n<P>bestemte former for sygebehandling, optræning samt hjælpemidler </P>  \r\n\r\n<P>skal ydes vederlagsfrit. Sikringsstyrelsen kan endvidere bestemme, </P>  \r\n\r\n<P>at skadelidte kan modtage behandling på sygehuse i andre </P>  \r\n\r\n<P>amtskommuner eller i udlandet. </P>  \r\n\r\n<P>§ 5. Loven træder i kraft 1. januar 1986. </P>  \r\n\r\n<P>Stk. 2. Loven finder anvendelse på skader, der er indtruffet ved en </P>  \r\n\r\n<P>behandling med LSD, der er foretaget efter 1. januar 1960. </P>  \r\n\r\n<P>Stk. 3. Ansøgning om ydelser efter loven skal være sikringsstyrelsen </P>  \r\n\r\n<P>i hænde inden 1. januar 1988. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Generelle bemærkninger </P>  \r\n\r\n<P>Lovforslaget skal ses i forlængelse af det i folketingsåret 1984-85 </P>  \r\n\r\n<P>fremsatte beslutningsforslag nr. B 110, forslag til </P>  \r\n\r\n<P>folketingsbeslutning om erstatningsydelser til patienter, der er </P>  \r\n\r\n<P>kommet til skade ved LSD-behandling og LSD-forsøg (af Alice Faber </P>  \r\n\r\n<P>(SF) m.fl.), se Folketingstidende 1984-85, forhandlingerne sp. </P>  \r\n\r\n<P>6058 og 10314 og tillæg A sp. 3569. </P>  \r\n\r\n<P>Der henvises således tillige til de bemærkninger, der ledsager dette </P>  \r\n\r\n<P>forslag. </P>  \r\n\r\n<P>Under kommunaludvalgets behandling af beslutningsforslaget modtog </P>  \r\n\r\n<P>udvalget en redegørelse fra indenrigsministeren. </P>  \r\n\r\n<P>Redegørelsen indeholdt: </P>  \r\n\r\n<P>Baggrunden for - historisk og lægeligt set - at LSD blev taget i </P>  \r\n\r\n<P>anvendelse i patientbehandlingen. </P>  \r\n\r\n<P>Hvad henholdsvis forsøg og behandling er med en uddybning af dansk </P>  \r\n\r\n<P>retstilstand og procedure herfor, henholdsvis på tidspunktet for </P>  \r\n\r\n<P>LSD-behandlingen i 1960erne og i dag. </P>  \r\n\r\n<P>LSD-behandlingens omfang og art i Danmark. </P>  \r\n\r\n<P>En beskrivelse af &#187;LSD-sagens&#171; behandling ved de forskellige  \r\n\r\n</P>  \r\n\r\n<P>offentlige myndigheder, herunder de særlige spørgsmål, som de </P>  \r\n\r\n<P>respektive myndigheder har taget stilling til i sagen. </P>  \r\n\r\n<P>Forslagsstillerne finder imidlertid ikke, at indenrigsministeren med </P>  \r\n\r\n<P>denne redegørelse på nogen måde har bragt nye momenter ind i </P>  \r\n\r\n<P>sagen. </P>  \r\n\r\n<P>Forslagsstillerne har derfor fundet det nødvendigt at fremsætte et </P>  \r\n\r\n<P>egentligt lovforslag om erstatning til patienter, der har fået </P>  \r\n\r\n<P>skader på grund af behandling med LSD inden for det offentlige </P>  \r\n\r\n<P>sundhedsvæsen. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Ad § 1 </P>  \r\n\r\n<P>Efter denne bestemmelse er staten erstatningsansvarlig for såvel </P>  \r\n\r\n<P>fysiske som psykiske skader, som er forårsaget af en behandling </P>  \r\n\r\n<P>med LSD. Ved psykiske skader forstås også belastninger, som ligger </P>  \r\n\r\n<P>væsentligt ud over de ulemper, der normalt følger af lægelig </P>  \r\n\r\n<P>behandling. Dette indebærer, at den person, der ønsker erstatning </P>  \r\n\r\n<P>på en eller anden måde ved fremlæggelse af journal, førelse af </P>  \r\n\r\n<P>vidner eller efterfølgende behandling hos læge eller andre, skal </P>  \r\n\r\n<P>sandsynliggøre, at den pågældende rent faktisk har været udsat for </P>  \r\n\r\n<P>behandling med LSD. </P>  \r\n\r\n<P>Stk. 2 begrænser erstatningen, således at der kun ydes erstatning for </P>  \r\n\r\n<P>den skade, der er forårsaget ved anvendelse af LSD, medens der </P>  \r\n\r\n<P>ikke ydes erstatning for de skadevirkninger, der må tilskrives </P>  \r\n\r\n<P>den grundlæggende psykiske sygdom. </P>  \r\n\r\n<P>I stk. 3 fastslås det, at der skal udbetales erstatning, medmindre </P>  \r\n\r\n<P>staten repræsenteret ved sundhedsstyrelsen kan godtgøre, at det er </P>  \r\n\r\n<P>overvejende sandsynligt, at skaden har en anden årsag end </P>  \r\n\r\n<P>behandlingen med LSD. Der foreligger med andre ord såkaldt omvendt </P>  \r\n\r\n<P>bevisbyrde ved bedømmelsen af erstatningskravet efter stk. 1 og </P>  \r\n\r\n<P>stk. 2. </P>  \r\n\r\n<P>Ad § 2 </P>  \r\n\r\n<P>Bestemmelsen angiver den administrative placering af opgaven med </P>  \r\n\r\n<P>fastlæggelse og udbetaling af erstatning samt tilsigter at give en </P>  \r\n\r\n<P>vis retssikkerhed i form af indsigt i sagen tillige med </P>  \r\n\r\n<P>klageadgang. </P>  \r\n\r\n<P>Ad § 3 </P>  \r\n\r\n<P>Under 1. behandling af forslag til folketingsbeslutning om </P>  \r\n\r\n<P>erstatningsydelse til patienter, der er kommet til skade ved </P>  \r\n\r\n<P>LSD-behandling og LSD-forsøg, blev det fra flere sider fremhævet, </P>  \r\n\r\n<P>at mange patienter ikke ønskede at blive mindet om den behandling, </P>  \r\n\r\n<P>de havde været udsat for, samt den sygdomsperiode, behandlingen </P>  \r\n\r\n<P>var iværksat på baggrund af. </P>  \r\n\r\n<P>Forslagsstillerne har derfor valgt at overlade det til de ramte </P>  \r\n\r\n<P>personer selv at rette henvendelse til sikringsstyrelsen med </P>  \r\n\r\n<P>henblik på udbetaling af erstatning. </P>  \r\n\r\n<P>Da forudsætningen herfor imidlertid er, at der informeres bredt om </P>  \r\n\r\n<P>denne mulighed, således at de pågældende personer får en reel </P>  \r\n\r\n<P>mulighed for at gøre sig bekendt med den, fastslås det, at </P>  \r\n\r\n<P>indenrigsministeren særskilt skal orientere om denne lov, f.eks. </P>  \r\n\r\n<P>gennem OBS-udsendelser. </P>  \r\n\r\n<P>Endvidere pålægges læger samt offentlige myndigheder herudover at </P>  \r\n\r\n<P>gøre opmærksom på loven samt bistå med ansøgning til </P>  \r\n\r\n<P>sikringsstyrelsen. </P>  \r\n\r\n<P>Ad § 4 </P>  \r\n\r\n<P>Bestemmelsen fastsætter et maksimum for den erstatning, der normalt </P>  \r\n\r\n<P>kan ydes. Beløbet er fastsat til 500.000 kr., da det for denne </P>  \r\n\r\n<P>gruppe personer ofte er svært at fastsætte tabet af erhvervsevne </P>  \r\n\r\n<P>samt eventuelle varige meön. </P>  \r\n\r\n<P>I stk. 2 bestemmes det endvidere, at sikringsstyrelsen kan træffes </P>  \r\n\r\n<P>bestemmelse om, at der vederlagsfrit skal ydes bestemte former for </P>  \r\n\r\n<P>sygebehandling m.v., herunder psykologbehandling. Bestemmelsen </P>  \r\n\r\n<P>indeholder endvidere en hjemmel til, at skadelidte kan blive </P>  \r\n\r\n<P>behandlet på sygehuse i andre amtskommuner eller i udlandet. </P>  \r\n\r\n<P>Finansieringen heraf er en statsopgave. </P>  \r\n\r\n<P>Ad § 5 </P>  \r\n\r\n<P>Loven får virkning for de skader, der er sket ved behandling med LSD </P>  \r\n\r\n<P>efter 1960. Loven skal kun have virkning i 2 år. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00079"
        },
        {
            "displayName": "Entydig dokumentidentifikation",
            "displayValue": "CL006064"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "79"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}