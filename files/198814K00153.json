{
    "id": 107712,
    "title": "1988 BTL 153   BETÆNKNING OVER FORSLAG TIL LOV OM STYRELSEN AF DANMARKS   MILJØUNDERSØGELSER    NR L 153 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 153",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 153 </P>  \r\n\r\n<P></P>  \r\n\r\n<P>Betænkning over Forslag til lov om styrelsen af Danmarks  \r\n\r\n Miljøundersøgelser <BR>  \r\n\r\n Nr L 153 1988-89, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19890315 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse uændret. </I></P>  \r\n\r\n<P>Et mindretal (Fremskridtspartiets medlem af udvalget) indstiller  \r\n\r\n lovforslaget til <I>vedtagelse</I> med de af mindretallet stillede  \r\n\r\n ændringsforslag. </P>  \r\n\r\n<P>Hvis de stillede ændringsforslag mod forventning ikke skulle blive  \r\n\r\n vedtaget, indstiller mindretallet lovforslaget til forkastelse, idet  \r\n\r\n Fremskridtspartiet ikke vil lægge navn til yderligere forskningsmæssig  \r\n\r\n slendrian og miljøfråds inden for hele det miljømæssige område. </P>  \r\n\r\n<P>Fremskridtspartiet finder det f.eks. helt forkasteligt, at man ikke har  \r\n\r\n kunnet få tilkendegivet, hvad indholdet er af NPO-programmet, som blev sat i  \r\n\r\n værk sidste år med et totalbeløb på ca. 50 mio. kr., og som skal løbe frem  \r\n\r\n til 1991. Vi må give kritikerne ret, især når de skriver, at ledelsen af  \r\n\r\n NPO-programmet er for dårlig. Den består af personer fra de involverede  \r\n\r\n institutter i stedet for personer, der kan være loyale over for programmet.  \r\n\r\n</P>  \r\n\r\n<P>Det er også helt urimeligt, at Instituttet for Petrologi ved Københavns  \r\n\r\n Universitet startede et projekt i 1974, som var på sit højeste i 1979, gående  \r\n\r\n ud på at udforske uran i det grønlandske Kvanefjeld, uden at projektet blev  \r\n\r\n fuldført. De oplysninger, der således er blevet hentet hjem for  \r\n\r\n skatteborgernes regning, blev kun i begrænset omfang studeret indtil 1983. På  \r\n\r\n det tidspunkt sluttede det hele, blot fordi de otte studerende var blevet  \r\n\r\n færdige. Resultatet er, at nu foreligger der en masse ubearbejdede,  \r\n\r\n upublicerede data, og at uranprojektet er skrinlagt. Det er helt uhyrligt, at  \r\n\r\n der på Center for Jordøkologi under DMU skal være en styregruppe på 12  \r\n\r\n mennesker til at overvåge 4 forskeres arbejde. Det tør siges at være  \r\n\r\n bureaukratisk rekord udført for skatteborgernes midler. Det skal bemærkes, at  \r\n\r\n kritikken af styringen er næsten enslydende med den kritik, OECD-rapporten  \r\n\r\n fra sidste år har fremført. Det vil sige, at den ene hånd ikke rigtig ved,  \r\n\r\n hvad den anden gør. Fremskridtspartiet skal til slut påpege, at dette  \r\n\r\n miljøfråds på skatteborgernes regning og denne bureaukratiske slendrian og  \r\n\r\n ugidelighed kun har kunnet finde sted med og på miljøministerens ansvar. </P>  \r\n\r\n<P>Den virkelige politiske baggrund skal findes i den realitet, at  \r\n\r\n KVR-regeringens miljøminister er illoyal over for den øvrige del af  \r\n\r\n regeringen, idet miljøministeren fortsætter med at føre miljøpolitik sammen  \r\n\r\n med det gamle flertal, som eksisterede under firkløverregeringen, uanset at  \r\n\r\n Det Radikale Venstre er indgået i KVR-regeringen som ligestillet partner.  \r\n\r\n</P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (FP): </P>  \r\n\r\n<P>Til § 3 </P>  \r\n\r\n<P>1) <I>Stk. 2</I> affattes således: </P>  \r\n\r\n<P>&#187;Stk. 2. Formanden og indtil 5 medlemmer udpeges af miljøministeren.  \r\n\r\n 2 medlemmer udpeges af de kommunale organisationer. 2 medlemmer udpeges af  \r\n\r\n industri- og erhvervsorganisationerne. Disse indtil 9 medlemmer skal i  \r\n\r\n bredeste forstand repræsentere forskningen og brugerinteresserne. 1 medlem  \r\n\r\n vælges af og blandt medarbejderne på DMU.&#171; </P>  \r\n\r\n<P>Til § 5 </P>  \r\n\r\n<P>2) Paragraffen affattes således: </P>  \r\n\r\n<P>&#187; <B>§ 5.</B> DMU afgiver en gang årligt til miljøministeren en  \r\n\r\n beretning om institutionens virksomhed, resultater og forskningsmæssige  \r\n\r\n effektivitet set i relation til et samfundsøkonomisk behov. </P>  \r\n\r\n<P>Stk. 2. Miljøministeren afgiver årligt en redegørelse til Folketinget om  \r\n\r\n DMU's virksomhed, effektivitet og økonomi.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget skal fremme forståelsen for den erhvervsorienterede  \r\n\r\n forskning og samtidig skabe bedre kontakt mellem erhvervslivets  \r\n\r\n organisationer og forskningssektoren. Denne meget vigtige kontakt vil kunne  \r\n\r\n få betydning for en eventuel senere eksport af dansk miljø-knowhow. </P>  \r\n\r\n<P>Til nr. 2 </P>  \r\n\r\n<P>Ændringsforslaget skal ses i relation til de meget dårlige karakterer, som  \r\n\r\n sektorforskningsinstitutterne under Danmarks Miljøundersøgelser har fået af  \r\n\r\n et internationalt bedømmelsesudvalg. </P>  \r\n\r\n<P>Ændringsforslaget skal højne den forskningsmæssige effektivitet og  \r\n\r\n standard, set i relation til erhvervslivet og det reelle økonomiske behov for  \r\n\r\n de forskeliige forskningsprojekter. </P>  \r\n\r\n<P>Ændringsforslaget skal endvidere bevirke, at Folketinget så hurtigt som  \r\n\r\n muligt kan gribe ind over for forskningsmæssig slendrian og miljøfråds i  \r\n\r\n lighed med, hvad der netop er angivet af det internationale bedømmelsesudvalg  \r\n\r\n i forbindelse med udvalgets besøg på 77 danske miljølaboratorier. </P>  \r\n\r\n<P>Ahlmann-Ohlsen (KF) fmd. <I>Ole Bernt Henriksen (KF) Rønholt (KF) Svend  \r\n\r\n Erik Hovmand (V) Hanne Severinsen (V) Knud Lind (FP) Marianne Jelved (RV) Lis  \r\n\r\n Noer Holmberg (CD) Glønborg (KRF) Helen Beim (S) Dorte Bennedsen (S) Erik  \r\n\r\n Holst (S) Helge Mortensen (S) Henning Nielsen (S) Trøjborg (S) Margrete Auken  \r\n\r\n (SF)</I> nfmd. <I>Leif Hermann (SF) </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder stillet spørgsmål til miljøministeren, som denne har </P>  \r\n\r\n<P>besvaret i samråd. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse uændret. </I></P>  \r\n\r\n<P>Et mindretal (Fremskridtspartiets medlem af udvalget) indstiller  \r\n\r\n lovforslaget til <I>vedtagelse</I> med det af mindretallet stillede  \r\n\r\n ændringsforslag. Ændringsforslaget sikrer, at dansk industri og erhvervsliv  \r\n\r\n bliver repræsenteret i bestyrelsen. Denne repræsentation har stor betydning  \r\n\r\n for eksport af dansk miljøknowhow til f.eks. Østlandene, hvis forurening  \r\n\r\n langt overstiger den danske. Hvis der ikke skabes en reel kontaktmulighed  \r\n\r\n mellem industrien og miljøforskningen, vil Danmark tabe markedsandele. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (FP): </P>  \r\n\r\n<P>Til § 3 </P>  \r\n\r\n<P>1) I <I>stk. 2</I> indsættes som nyt punktum efter første punktum: </P>  \r\n\r\n<P>&#187;Heraf skal to af disse medlemmer komme fra industri- og  \r\n\r\n erhvervsorganisationerne.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Forslagsstillerne ønsker med ændringsforslaget at sikre, at industri- og  \r\n\r\n erhvervsorganisationerne repræsenteres i bestyrelsen. Ændringsforslaget er i  \r\n\r\n overensstemmelse med de intentioner, ministeren tilkendegav under 2.  \r\n\r\n behandling af lovforslaget. </P>  \r\n\r\n<P>Ahlmann-Ohlsen (KF) fmd. <I>Ole Bernt Henriksen (KF) Rønholt (KF) Svend  \r\n\r\n Erik Hovmand (V) Hanne Severinsen (V) Knud Lind (FP) Marianne Jelved (RV) Lis  \r\n\r\n Noer Holmberg (CD) Glønborg (KRF) Helen Beim (S) Dorte Bennedsen (S) Erik  \r\n\r\n Holst (S) Helge Mortensen (S) Henning Nielsen (S) Trøjborg (S) Margrete Auken  \r\n\r\n (SF)</I> nfmd. <I>Leif Hermann (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00153"
        },
        {
            "displayName": "Entydig dokumentidentifikation",
            "displayValue": "CL004060"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "153"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}