{
    "id": 77219,
    "title": "Bekendtgørelse om fremstilling af fiskeensilage m.v. ",
    "documentTypeId": "60",
    "isSagsforlobPeriodValid": false,
    "shortName": "BEK nr 222 af 10/08/1956",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om fremstilling af fiskeensilage  \r\n\r\n m.v. </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 39 i lov nr. 150 af 11. maj 1954 om kvalitetskontrol med  \r\n\r\n fisk og fiskevarer fastsættes herved følgende bestemmelser: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1 </B> </P>  \r\n\r\n<P>OMRÅDE. </P>  \r\n\r\n<P>Nærværende bekendtgørelse omfatter al erhvervsmæssig ensilering af fisk.  \r\n\r\n</P>  \r\n\r\n<P>Ved ENSILERING AF FISK forstås enhver vådkonservering af fisk eller  \r\n\r\n fiskeaffald med det formål at fremstille en til dyrefoder beregnet vare. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> </P>  \r\n\r\n<P>AUTORISATION. </P>  \r\n\r\n<P>Ensilering af fisk må kun finde sted i en af fiskeriministeriet dertil  \r\n\r\n autoriseret virksomhed. Der kræves ikke autorisation til opblanding af  \r\n\r\n ensileret fisk med andre foderstoffer. </P>  \r\n\r\n<P>Ved autorisationen tildeler fiskeriministeriet virksomheden et  \r\n\r\n autorisationsnummer, der skal anvendes ved mærkning af de fremstillede varer,  \r\n\r\n jfr. nedenfor i § 9. </P>  \r\n\r\n<P>For autorisation betales en af fiskeriministeren fastsat årlig afgift.  \r\n\r\n</P>  \r\n\r\n<P>Autorisationen må ikke overdrages og kan tilbagekaldes, såfremt  \r\n\r\n virksomheden gør sig skyldig i grov eller gentagen tilsidesættelse af de for  \r\n\r\n autorisationen stillede vilkår. </P>  \r\n\r\n<P>Væsentlige ændringer af en autoriseret virksomheds indretning og udstyr må  \r\n\r\n ikke foretages, forinden forslag hertil er godkendt af fiskeriministeriet.  \r\n\r\n</P>  \r\n\r\n<P>Det er iøvrigt en betingelse for autorisationens opretholdelse, at  \r\n\r\n fremstilling og salg foregår i overensstemmelse med reglerne i lov nr.  \r\n\r\n 135/1939 af 13. april 1938 om handel med foder- og gødningsstoffer samt  \r\n\r\n grundforbedringsmidler med tillæg af 30. maj 1940 og 24. maj 1955 og de i  \r\n\r\n medfør af nævnte love udstedte bestemmelser. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3 </B> </P>  \r\n\r\n<P>ANSØGNING. </P>  \r\n\r\n<P>Ansøgning om autorisation indsendes til fiskeriministeriet, Borgergade 16,  \r\n\r\n København K. Ansøgningen, der skal være bilagt tegning og beskrivelse i 3  \r\n\r\n eksemplarer over virksomheden, skal indeholde oplysning om virksomhedens og  \r\n\r\n den ansvarlige indehavers navn og adresse, hvilken sagkyndig arbejdskraft  \r\n\r\n virksomheden råder over, hvilken fremstillingsmetode der agtes anvendt ved  \r\n\r\n produktionen, samt hvorvidt virksomheden er tilsluttet en  \r\n\r\n brancheorganisation. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4 </B> </P>  \r\n\r\n<P>BETINGELSER FOR OPNÅELSE AF AUTORISATION. </P>  \r\n\r\n<P>Autorisation meddeles alene virksomheder, der er indrettet i  \r\n\r\n overensstemmelse med de nedenfor i § 5 anførte forskrifter samt med de af  \r\n\r\n fiskeriministeriet efter forhandling med sundhedsmyndighederne og  \r\n\r\n direktoratet for arbejdstilsynet givne anvisninger for de enkelte  \r\n\r\n virksomheder. </P>  \r\n\r\n<P>Ensilering af fisk og opbevaring af råvarer hertil samt opbevaring af det  \r\n\r\n færdige produkt skal holdes fuldstændig adskilt fra tilvirkning eller  \r\n\r\n opbevaring af levnedsmidler. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5 </B> </P>  \r\n\r\n<P>INDRETNING OG UDSTYR. </P>  \r\n\r\n<P>En virksomhed, der foretager ensilering af fisk, skal råde over egnet  \r\n\r\n aflæsnings- og opbevaringsplads for råvarer, egnede produktionslokaler samt  \r\n\r\n egnet lagerrumsplads for den i salgsemballage pakkede færdigvare.  \r\n\r\n Virksomheden skal være forsynet med det nødvendige udstyr af en sådan  \r\n\r\n kapacitet, at fremstillingen kan foregå som anført nedenfor i § 7. </P>  \r\n\r\n<P>Gulvene i produktions- og lagerlokaler skal være forsynet med fast,  \r\n\r\n slidstærk og for vand uigennemtrængelig belægning med mindst 20 0/00 fald til  \r\n\r\n afløb til kloak. Aflæsningspladser, herunder pladser foran ramper eller  \r\n\r\n lignende tilkørselspladser, skal i et af tilsynet nærmere fastsat omfang være  \r\n\r\n forsynet med tilsvarende belægning med passende fald til afløb. </P>  \r\n\r\n<P>Virksomheden skal have rigelig adgang til rindende vand, og der skal i og  \r\n\r\n ved lokalerne være opsat et passende antal haner med forskruning til  \r\n\r\n spuleslange til brug ved rengøring af virksomheden, pladsen uden om denne og  \r\n\r\n eventuel returemballage. Af apparatur skal følgende forefindes: </P>  \r\n\r\n</DIV>  \r\n\r\n<P CLASS=PUNKT> <B>1.</B> Apparatur til sønderdeling af fisken til en  \r\n\r\n passende finhedsgrad. </P>  \r\n\r\n<P CLASS=PUNKT> <B>2.</B> En beholder, hvori den findelte fisk og syre eller  \r\n\r\n andre konserveringsmidler kan blandes effektivt. Beholderen skal have en i  \r\n\r\n forhold til produktionen passende kapacitet og skal være forsynet med  \r\n\r\n mekanisk omrøring. </P>  \r\n\r\n<P CLASS=PUNKT> <B>3.</B> Lagerbeholdere (siloer) i et antal og en størrelse,  \r\n\r\n som svarer til produktionskapaciteten, således at ensilagen kan nå at blive  \r\n\r\n stabiliseret, inden den tappes på salgsemballage. Disse beholdere skal kunne  \r\n\r\n omrøres mekanisk og kan eventuelt være kombineret med den under 2 nævnte  \r\n\r\n beholder. </P>  \r\n\r\n<P>Endvidere skal virksomheden råde over midler til kontrol af surhedsgraden  \r\n\r\n i varen. </P>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6 </B> </P>  \r\n\r\n<P>RÅVARER. </P>  \r\n\r\n<P>Til ensilering må kun anvendes frisk, fersk fisk eller friskt, ferskt  \r\n\r\n fiskeaffald. </P>  \r\n\r\n<P>Fisk og fiskeaffald bestemt til ensilering skal transporteres og opbevares  \r\n\r\n på en sådan måde, at varens kvalitet ikke unødig forringes. Fisk og  \r\n\r\n fiskeaffald skal i sol og under nedbør holdes tildækket. Hvor forholdene gør  \r\n\r\n det påkrævet, skal fisken og fiskeaffaldet ises. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7 </B> </P>  \r\n\r\n<P>FREMSTILLINGSMETODER. </P>  \r\n\r\n<P>Ensilering af fisk skal foregå på en sådan måde, at fisken konserveres  \r\n\r\n snarest muligt efter råvarens ankomst til virksomheden. </P>  \r\n\r\n<P>Der må alene anvendes ensileringsmetoder, der er godkendt af  \r\n\r\n fiskeriministeriets industritilsyn. </P>  \r\n\r\n<P>Kun metoder, som efter foretagne undersøgelser har vist sig at give  \r\n\r\n færdigvaren den fornødne homogenitet og stabilitet samt en sådan holdbarhed,  \r\n\r\n at den kan opbevares, forhandles og anvendes i absolut frisk tilstand, kan  \r\n\r\n godkendes. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8 </B> </P>  \r\n\r\n<P>FÆRDIGVARER. </P>  \r\n\r\n<P>Ensileret fisk, der er i forrådnelse, i gæring, eller af anden årsag ikke  \r\n\r\n er i absolut frisk tilstand, må ikke forhandles, men skal straks  \r\n\r\n tilintetgøres. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9 </B> </P>  \r\n\r\n<P>MÆRKNING M.V. </P>  \r\n\r\n<P>Under betegnelsen fiskeensilage må kun forhandles varer, der er  \r\n\r\n fremstillet ved ensilering af fisk, og som ikke indeholder andre bestanddele  \r\n\r\n end: </P>  \r\n\r\n<P>a. fisk eller fiskeaffald, </P>  \r\n\r\n<P>b. vand, </P>  \r\n\r\n<P>c. syre eller andre konserveringsmidler, </P>  \r\n\r\n<P>d. uorganiske neutralisationsmidler. </P>  \r\n\r\n<P>Fiskeensilage omfatter således ikke foderstoffer, der foruden nævnte  \r\n\r\n bestanddele indeholder andre bestanddele som f.eks. melasse og hvedeklid.  \r\n\r\n</P>  \r\n\r\n<P>Fiskeensilage, hvori mindst 90 pct. af fiskebestanddelene hidrører fra en  \r\n\r\n bestemt fiskeart, kan endvidere betegnes med denne fiskearts navn i  \r\n\r\n forbindelse med ordet ensilage. Betegnelsen &#187;sildeensilage&#171; kan  \r\n\r\n således anvendes for fiskeensilage, hvori mindst 90 pct. af  \r\n\r\n fiskebestanddelene består af sild eller sildeaffald. </P>  \r\n\r\n<P>En vare, der indeholder fiskeensilage i overvejende mængde foruden andre  \r\n\r\n foderstoffer, kan betegnes &#187;fiskeensilage med (navnet for  \r\n\r\n tilsætningsstoffet eller -stofferne)&#187;. &#187;Fiskeensilage med  \r\n\r\n melasse&#171; kan således benyttes som betegnelse for en vare, der foruden de  \r\n\r\n for fiskeensilage tilladte bestanddele indeholder melasse. Det er dog en  \r\n\r\n forudsætning, at hele betegnelsen angives med samme skrifttype og på ensartet  \r\n\r\n iøjnefaldende måde. </P>  \r\n\r\n<P>Emballage til fiskeensilage m.v. skal forsynes med etikette eller udvendig  \r\n\r\n påtryk med angivelse af nettovægt, producentens navn og adresse samt de  \r\n\r\n øvrige oplysninger, der ifølge de i § 2, stk. 6, nævnte love og bestemmelser  \r\n\r\n skal gives ved salg af foderblandinger, herunder navnene på og vægtforholdet  \r\n\r\n mellem bestanddele, der indgår i varen. Fiskeensilage med en pH-værdi under  \r\n\r\n 3,5 skal endvidere mærkes &#187;bør neutraliseres før anvendelsen&#171;.  \r\n\r\n Endelig skal selve autorisationsnummeret for virksomheden angives øverst til  \r\n\r\n højre på etiketten eller påtrykket, jfr. nedenfor. </P>  \r\n\r\n<P>Regninger, slutsedler, prislister, indlægssedler, etiketter, cirkulærer,  \r\n\r\n avertissementer, reklamer o.lign. må ikke ved anvendelse af ord som f.eks.  \r\n\r\n statskontrolleret eller autoriseret indeholde nogen angivelse eller antydning  \r\n\r\n af, at virksomheden eller det fremstillede produkt er underkastet  \r\n\r\n statskontrol eller en autorisationsordning. Dette gælder også ved angivelse  \r\n\r\n af virksomhedens autorisationsnummer, hvor heller ikke forkortelsen  \r\n\r\n &#187;aut. nr.&#171; el.lign. må anvendes. </P>  \r\n\r\n<P>Fiskeensilage m.v. må ikke udbydes til salg under omstændigheder, der er  \r\n\r\n egnet til at vildlede køberen eller modtageren med hensyn til varens art  \r\n\r\n eller dens kvalitet i sin helhed, dens fremstillingstidspunkt eller dens  \r\n\r\n mængde. Ejheller må der gives vildledende oplysninger om varens  \r\n\r\n sammensætning, tilvirkningsmåde eller øvrige egenskaber. Ved bedømmelse heraf  \r\n\r\n skal der særlig tages hensyn til den måde, hvorpå varen fremstilles til salg,  \r\n\r\n den betegnelse, som anvendes for varen, og de oplysninger, som gives derom.  \r\n\r\n</P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10 </B> TILSYNET. </P>  \r\n\r\n<P>Fiskeriministeriet fører gennem fiskerikontrollen og fiskeriministeriets  \r\n\r\n industritilsyn tilsyn med de til ensilering af fisk autoriserede  \r\n\r\n virksomheder, for at kontrollere, at tilvirkning, opbevaring og forsendelse  \r\n\r\n m.v. finder sted i overensstemmelse med de gældende bestemmelser samt iøvrigt  \r\n\r\n på betryggende måde. De tilsynsførende har til enhver tid adgang til de  \r\n\r\n autoriserede virksomheder, og virksomhederne er pligtige at yde de pågældende  \r\n\r\n den for kontrollens udøvelse nødvendige hjælp samt straks at efterkomme de af  \r\n\r\n fiskeriministeriet og de tilsynsførende givne anvisninger. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11 </B> </P>  \r\n\r\n<P>STRAFFEBESTEMMELSER. </P>  \r\n\r\n<P>Overtrædelse af bestemmelserne i denne bekendtgørelse medfører strafansvar  \r\n\r\n efter reglerne i § 46 i lov nr. 150 af 11. maj 1954 om kvalitetskontrol med  \r\n\r\n fisk og fiskevarer. </P>  \r\n\r\n<P>Såvel ejeren af virksomheden som den eventuelle bestyrer er ansvarlige  \r\n\r\n for, at bestemmelserne overholdes. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12 </B> </P>  \r\n\r\n<P>IKRAFTTRÆDEN M.V. </P>  \r\n\r\n<P>Denne bekendtgørelse træder straks i kraft, og samtidig ophæves  \r\n\r\n bekendtgørelse nr. 236 af 20. august 1953 angående fremstilling af  \r\n\r\n fiskeensilage. </P>  \r\n\r\n<P>For virksomheder, der er autoriseret inden udstedelsen af nærværende  \r\n\r\n bekendtgørelse, kan der dispenseres fra bestemmelserne i § 5 i indtil 2 år.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>FISKERIMINISTERIET, DEN 10. AUGUST 1956.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>CHR. Christiansen. </P>  \r\n\r\n<P CLASS=MINISTER ALIGN=RIGHT>/J. Nørgaard. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/08/1956"
        },
        {
            "displayName": "Accession",
            "displayValue": "B19560022205"
        },
        {
            "displayName": "Entydig dokumentidentifikation",
            "displayValue": "CM036428"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "222"
        },
        {
            "displayName": "År for udstedelse",
            "displayValue": "1956"
        },
        {
            "displayName": "Dato for underskrift",
            "displayValue": "10/08/1956"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}