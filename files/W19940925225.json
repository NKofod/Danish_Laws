{
    "id": 155120,
    "title": "Ankestyrelsens principafgørelse O-124-94 om kontanthjælp - samlevende - barsel - bidrag - graviditet",
    "documentTypeId": "240",
    "isSagsforlobPeriodValid": true,
    "shortName": "KEN nr 9252 af 15/12/1994",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-124-94 om kontanthjælp - samlevende - barsel - bidrag - graviditet</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ansøger boede i tiden omkring fødslen sammen med faderen til det ventede barn. Faderen var i lære. På grund af samlivet havde stats amtet efter sædvanlig praksis ikke fastsat bidrag efter lov om børns retsstilling.</p>\r\n   <p class=\"TekstGenerel\">Ankestyrelsen fandt ikke, at der i bistandsloven var tilstrækkelig klar hjemmel til ved udmålingen af kontanthjælp til ansøger i tiden omkring fødslen at foretage fradrag for bidrag, der ikke var pålagt af statsamtet.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 37 og § 38, stk. 1</p>\r\n<p>Lov om aktiv socialpolitik - lovbekendtgørelse nr. 1460 af 12. december 2007 - § 30, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger, der siden februar 1994 havde modtaget kontanthjælp, flyttede i midten af april 1994 sammen med faderen til det barn, hun ventede i august 1994. Faderen var på daværende tidspunkt lærling og havde i de første 14 uger af 1994 tjent ca. 32.000 kr. svarende til en månedlig bruttoløn på ca. 9.300 kr. efter fradrag for AM-bidrag og ATP.</p>\r\n<p>Kommunen meddelte, at kommunen pr. 1. juni, 1. juli og 1. august ville fratrække 841 kr. månedligt i ansøgers kontanthjælp.</p>\r\n<p>Kommunen henviste til lov om børns retsstilling § 19, stk. 1, hvorefter statsamtet kan pålægge faderen at udrede bidrag til udgifterne ved fødslen og moderens underhold 2 måneder før og 1 måned efter fødslen.</p>\r\n<p>Ankenævnet fandt ikke, at der skulle fradrages et beløb i ansøgers kontanthjælp. Nævnet lagde herved vægt på, at der ikke var fastsat et bidrag efter lov om børns retsstilling, og nævnet havde ikke i bistandslovens bestemmelser fundet grundlag for at fradrage et beløb, der svarede til det nævnte bidrag, og som havde karakter af en fiktiv indtægt.</p>\r\n<p>Nævnet pålagde derfor kommunen at efterbetale ansøger kontanthjælp for månederne juni, juli og august 1994.</p>\r\n<p>I klagen til Ankestyrelsen anførte kommunen, at kommunens baggrund for at fratrække underholdsbeløbet i kontanthjælpsberegningen er afgørelsen i SM 0-39-89 og følgende betragtninger;</p>\r\n<p>- at en ægtemand i samme situation ville bidrage til hustruens underhold via sin forsørgerforpligtelse</p>\r\n<p>- at en far, som ikke bor sammen med moderen til et ventet barn, ville blive sat i bidrag eventuelt via bistandslovens § 8.</p>\r\n<p>Kommunen mente ikke, at en samboende mand i en sådan situation skulle stilles bedre end en mand, som var gift med den gravide kvinde, eller som ikke boede sammen med kvinden.</p>\r\n<p>Sagen blev behandlet i principielt møde til afklaring af om der kan foretages fradrag i en ansøgers kontanthjælp 2 måneder før og 1 måned efter fødslen i tilfælde, hvor ansøger er samlevende med faderen til det ventede barn, og statsamtet derfor ikke har fastsat bidrag.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Da ansøger i tiden omkring fødslen havde boet sammen med faderen til barnet, havde statsamtet efter sædvanlig praksis ikke fastsat bidrag til ansøgers underhold efter bestemmelsen i lov om børns retsstilling § 19, stk. 1.</p>\r\n<p>Ankestyrelsen fandt ikke, at der i bistandsloven var tilstrækkelig klar hjemmel til ved udmålingen af den kontanthjælp, ansøger havde modtaget i tiden omkring fødslen, at foretage fradrag for bidrag der ikke var pålagt af statsamtet.</p>\r\n<p>Kommunen havde derfor ikke været berettiget til at foretage fradrag i ansøgers kontanthjælp for månederne juni, juli og august.</p>\r\n<p>Ankestyrelsen ændrede således sin hidtidige praksis og tiltrådte dermed nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 9. april 2019, da den er erstattet af principafgørelse 20-19."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19940925225"
        },
        {
            "displayName": "Entydig dokumentidentifikation",
            "displayValue": "BS007915"
        },
        {
            "displayName": "Dato for indlæggelse",
            "displayValue": "10/04/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9252"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/12/1994"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21238-94"
        },
        {
            "displayName": "Stikord",
            "displayValue": "O-124-94"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}