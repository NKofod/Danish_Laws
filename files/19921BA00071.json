{
    "id": 106810,
    "title": "1992 BSF 71   FORSLAG TIL FOLKETINGSBESLUTNING OM EN BEDRE UDNYTTELSE AF DEN   EKSISTERENDE BOLIGMASSE VED OMDANNELSE AF EJERBOLIGER TIL LEJEBOLIGER ",
    "documentTypeId": "480",
    "isSagsforlobPeriodValid": false,
    "shortName": "1992/1 BSF 71",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 71 </P>  \r\n\r\n<P></P>  \r\n\r\n<P>Forslag til folketingsbeslutning om en bedre udnyttelse af den  \r\n\r\n eksisterende boligmasse ved omdannelse af ejerboliger til lejeboliger </P>  \r\n\r\n<P></P>  \r\n\r\n<P>Fremsat af Pelle Voigt (SF) Gade (SF) Holger K. Nielsen (SF) Riishøj (SF)  \r\n\r\n</P>  \r\n\r\n<P></P>  \r\n\r\n<P>den 9. marts 1993 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Med henblik på at sikre en bedre udnyttelse af den eksisterende </P>  \r\n\r\n<P>boligmasse opfordrer Folketinget regeringen til: </P>  \r\n\r\n<P> <B>1.</B> At fremsætte lovforslag, så almennyttige boligselskaber kan  \r\n\r\n overtage eksisterende ejerboliger med henblik på at omdanne disse til  \r\n\r\n almennyttige boliger. </P>  \r\n\r\n<P> <B>2.</B> At fremsætte lovforslag, så pensionskasser tilskyndes til at  \r\n\r\n opkøbe eksisterende ejerboliger med henblik på at omdanne disse til  \r\n\r\n lejeboliger. </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Generelle bemærkninger</I>  </P>  \r\n\r\n<P>Det har længe været klart, at det er blevet meget sværere end tidligere at  \r\n\r\n opnå realkreditlån til boligformål, og nu er det kommet frem, at  \r\n\r\n realkreditinstitutterne systematisk udelukker store dele af befolkningen fra  \r\n\r\n at få lån. Dermed afskæres de reelt også fra at købe en ejerbolig. </P>  \r\n\r\n<P>Man kan bebrejde realkreditinstitutionerne, at deres praksis er for stram.  \r\n\r\n På den anden side må man sige, at de har visse grunde til forsigtighed. I de  \r\n\r\n sidste 15 år har huspriserne taget sig nogle ordentlige rutcheture, og dermed  \r\n\r\n er en tilsyneladende fin sikkerhed i fast ejendom forsvundet. Der er stadig  \r\n\r\n betydelig usikkerhed omkring den fremtidige prisudvikling, især fordi hverken  \r\n\r\n den nuværende eller den forrige regering har kunnet bringe klarhed over de  \r\n\r\n fremtidige skatteforhold, men har nøjedes med at udstede garantier, som  \r\n\r\n &#187;markedet&#171; tydeligvis ikke finder troværdige. </P>  \r\n\r\n<P>Alt det afspejler det grundlæggende problem, at mange mennesker, der  \r\n\r\n ønsker en bolig specielt et enfamilieshus, er henvist til at deltage i et  \r\n\r\n boligprislotteri, hvor man på få år kan tabe eller vinde et beløb, der svarer  \r\n\r\n til flere års indtægt for en almindelig familie. Det er der mange familier,  \r\n\r\n der ikke har råd til, og det udmønter sig så bl.a. i et fortsat ubehageligt  \r\n\r\n højt antal tvangsauktioner. </P>  \r\n\r\n<P>Der er således grund til nytænkning i (ejer)boligpolitikken. Derfor mener  \r\n\r\n forslagsstillerne, at der er gode grunde til at omdanne et antal ejerboliger  \r\n\r\n til lejeboliger: </P>  \r\n\r\n<P>- Det vil give mange, der i dag af økonomiske grunde f.eks. på grund af  \r\n\r\n tvangsauktion tvinges til at flytte, mulighed for at blive boende. Deres  \r\n\r\n løbende boligudgift bliver mindre, til gengæld mister de muligheden for en  \r\n\r\n fremtidig kapitalgevinst. På denne måde kan et antal sociale tragedier  \r\n\r\n undgås, hvilket også samfundsøkonomisk vil være en stor gevinst. </P>  \r\n\r\n<P>- Det vil være til fordel for de grupper, som i dag blandt andet grundet  \r\n\r\n realkreditinstutternes praksis er afskåret fra at erhverve sig en ejerbolig,  \r\n\r\n og som derfor er henvist til det udlejningsmarked, som der er et stort pres  \r\n\r\n på. </P>  \r\n\r\n<P>- Blandt andet vil disse grupper kunne flytte ind i en af de mange tomme  \r\n\r\n ejerboliger, der på denne måde hurtigt bliver udnyttet, fremfor som nu at stå  \r\n\r\n nytteløs hen, og måske endda forfalde. </P>  \r\n\r\n<P>- Endelig vil ordningen også være til gavn for de store grupper, der ikke  \r\n\r\n kan få solgt deres ejerboliger, selv om de gerne vil fraflytte den. Forslaget  \r\n\r\n vil nemlig mindske udbuddet af ejerboliger, og dermed bidrage til at lette  \r\n\r\n omsætningen og give priserne et vist løft, så friværdien i nogle tilfælde  \r\n\r\n genskabes. </P>  \r\n\r\n<P>Det er forslagsstillernes hensigt i videst muligt omfang at bibeholde de  \r\n\r\n særlige kendetegn ved ejerboligen i form af råderet, ansvar for  \r\n\r\n vedligeholdelse etc. </P>  \r\n\r\n<P>Forslaget vil have positive konsekvenser for de offentlige finanser. Den  \r\n\r\n offentlige støtte, der gennem skattesystemet ydes til ejerboliger, er nemlig  \r\n\r\n mindst lige så stor, som den støtte, der ydes til almennyttige boliger eller  \r\n\r\n pensionskasseboliger (via realrenteafgiftsfritagelse). Hertil kommer de  \r\n\r\n sparede socialudgifter etc., som forslaget utvivlsomt vil medføre i kraft af  \r\n\r\n færre tvangsauktioner og et bedre fungerende boligmarked i det hele taget.  \r\n\r\n</P>  \r\n\r\n<P>Beslutningsforslaget er en genfremsættelse af beslutningsforslag nr. B 14  \r\n\r\n i Folketingsåret 1990-91 (2. samling). Se Folketingstidende 1990-91 (2.  \r\n\r\n samling), forhandlingerne sp. 827, 1685 og Tillæg A sp. 1995. </P>  \r\n\r\n<P> <I>Bemærkninger til forslagets enkelte punkter</I>  </P>  \r\n\r\n<P>ad 1 </P>  \r\n\r\n<P>Der skal gives mulighed for, at almennyttige boligselskaber opkøber  \r\n\r\n ejerboliger. Dette kan gøres ved, at et almennyttigt boligselskab går ud på  \r\n\r\n det almindelige salgsmarked eller ved, at der træffes en overtagelsesaftale  \r\n\r\n med en boligejer, som er i økonomiske vanskeligheder, men som ønsker at blive  \r\n\r\n boende på lejebasis frem for at sælge huset. </P>  \r\n\r\n<P>Finansieringen kan foregå ved, at der &#187;renses ud&#171; i gamle lån,  \r\n\r\n og at der sker en total omfinansiering med de indekslån, som finansierer det  \r\n\r\n almennyttige nybyggeri. </P>  \r\n\r\n<P>Ejerboligen bliver juridisk overtaget af det almennyttige boligselskab,  \r\n\r\n men der laves en særskilt aftale vedrørende ejerboligens bidrag til den  \r\n\r\n almennyttige afdelings driftsudgifter, og hvorledes ejerboligen i øvrigt kan  \r\n\r\n indpasses i den almennyttige afdeling. Lejeren af en omdannet ejerbolig vil  \r\n\r\n således heller ikke i alle tilfælde kunne påregne det samme serviceniveau som  \r\n\r\n de øvrige lejere. </P>  \r\n\r\n<P>ad 2 </P>  \r\n\r\n<P>Pensionskasser er i stor udstrækning aktive i forbindelse med nybyggeri af  \r\n\r\n udlejningsejendomme. For at få en bedre udnyttelse af boligmassen vil det  \r\n\r\n være en fordel, om pensionskasser i højere grad går ud på ejerboligmarkedet  \r\n\r\n med henblik på at opkøbe boliger, som kan lejes ud. </P>  \r\n\r\n<P>Der bør derfor gennemføres en ændring af § 3 B i lov om realrenteafgift,  \r\n\r\n så der sker en fritagelse for realrenteafgift ved investeringer i den  \r\n\r\n eksisterende ejerboligsektor indenfor en nærmere fastsat beløbsramme. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/03/1993"
        },
        {
            "displayName": "Accession",
            "displayValue": "19921BA00071"
        },
        {
            "displayName": "Entydig dokumentidentifikation",
            "displayValue": "CL006580"
        },
        {
            "displayName": "Dato for førstegangsindlæggelse",
            "displayValue": "09/03/1993"
        },
        {
            "displayName": "Dato for indlæggelse",
            "displayValue": "09/03/1993"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}