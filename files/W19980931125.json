{
    "id": 156417,
    "title": "Ankestyrelsens principafgørelse D-24-98 om barsel - genoptagelse af arbejdet i mindre omfang - dagpenge",
    "documentTypeId": "240",
    "isSagsforlobPeriodValid": true,
    "shortName": "KEN nr 9311 af 15/11/1998",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-24-98 om barsel - genoptagelse af arbejdet i mindre omfang - dagpenge</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Dagpengeudvalget udtalte i en sag, der iøvrigt drejede sig om beregning af dagpenge fra 1. fraværsdag, at genoptagelse af arbejde i mindre omfang efter 14-ugers perioden kan udgøre op til halvdelen af arbejdets normale omfang forud for barselsorloven.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>14-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lovbekendtgørelse nr. 632 af 22. juli 1997 - § 16a, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En selvstændig erhvervsdrivende, blev sygemeldt den 13. juni 1997 på grund af risiko for tidlig fødsel. Hun fødte den 7. august 1997.</p>\r\n<p>Kommunen anførte i journalark fra den 28. august 1997, at ægtefællen rettede henvendelse, idet han var utilfreds med at dagpengene blev udbetalt efter overskuddet i 1995, da overskuddet i 1996 var større. Han spurgte endvidere om, hvornår arbejdet måtte genoptages delvis. Kvinden kontaktede i den forbindelse kommunen den 29. september 1997 og meddelte, at hun genoptog arbejdet delvis fra den 29. september 1997. Kommunen meddelte, at hun først måtte genoptage arbejdet efter 14 uger, hvilket ville sige den 13. november 1997. Kvinden var imidlertid nødt til at starte med at arbejde igen, og kommunen standsede således udbetalingen den 28. september 1997.</p>\r\n<p>I klagen blev det bl.a. anført, at kommunens vejledning og oplysning vedrørende barselsdagpenge var mangelfuld, idet kvinden var blevet oplyst om, at dagpengene bortfaldt for resten af orlovsperioden, hvis arbejdet blev genoptaget indenfor de første 14 uger, uanset om hun arbejdede på halv tid i 10 ugers perioden. Hun havde således været nødt til at arbejde på fuld tid i 10-ugers-perioden istedet for den planlagte halve tid.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Dagpengene skulle beregnes på grundlag af årsopgørelsen fra 1995, idet der var tale om en uafbrudt udbetalingsperiode fra den 13. juni til den 28. september 1997, jf. dagpengelovens § 10, stk. 5 og Socialministeriets bekendtgørelse nr. 701 af 22. juli 1994, § 36,stk. 2, idet årsopgørelsen fra 1996 ikke forelå på anmodnings tidspunktet.</p>\r\n<p>For så vidt angår genoptagelse af arbejdet i 14-ugers-perioden, fremgår det af dagpengelovens § 16 a, stk. 1, at genoptagelse af arbejdet i 14-ugers-perioden medfører, at moderens ret til dagpenge bortfalder for resten af 14-ugers-perioden. Det fremgår videre af dagpengelovens § 16 a, stk. 2, at genoptagelse af arbejdet i mindre omfang efter 14-ugers-perioden medfører, at retten til dagpenge bortfalder for de dage, hvor arbejdet er genoptaget. Der ydes nedsatte dagpenge for dage, hvor arbejdet er genoptaget delvis.</p>\r\n<p>Kvinden ville således have haft ret til nedsatte barselsdagpenge i 10-ugers-perioden, såfremt genoptagelsen af arbejdet ikke havde udgjort mere end højst halvdelen af arbejdets omfang forud for barselsorloven, og Dagpengeudvalget kritiserede kommunens manglende vejledning om dette.</p>\r\n<p>Dagpengeudvalget tiltrådte således med denne bemærkning kommunens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19980931125"
        },
        {
            "displayName": "Entydig dokumentidentifikation",
            "displayValue": "BS009208"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9311"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/11/1998"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 700173-98"
        },
        {
            "displayName": "Stikord",
            "displayValue": "D-24-98"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}