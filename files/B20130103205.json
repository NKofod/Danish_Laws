{
    "id": 158132,
    "title": "Bekendtgørelse om nettoafregning for egenproducenter af elektricitet",
    "documentTypeId": "60",
    "isSagsforlobPeriodValid": true,
    "shortName": "BEK nr 1032 af 26/08/2013",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde og definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Betingelser for nettoafregning for egetforbrug af elektricitet</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Afgørelse om nettoafregning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Opgørelse og måling af elproduktion og forbrug, oplysningspligt m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Klageadgang og straffebestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Ikrafttrædelse og overgangsbestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om nettoafregning for egenproducenter af elektricitet</p>\r\n<p class=\"Indledning2\">I medfør af §§ 8 a og 8 b, § 28, stk. 3, § 85 a, § 88, stk. 1, § 90 og efter bemyndigelse i henhold til § 92 i lov om elforsyning, jf. lovbekendtgørelse nr. 279 af 21. marts 2012, som ændret ved lov nr. 901 af 4. juli 2013, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde og definitioner</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Ved nettoafregning efter bestemmelserne i denne bekendtgørelse fritages en egenproducent helt eller delvis for at betale beløb til dækning af offentlige forpligtelser i forhold til egetforbruget af elektricitet.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> I denne bekendtgørelse forstås ved følgende:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Egenproducent: Elforbruger, som producerer elektricitet eller varme og elektricitet med henblik på helt eller delvis at dække eget energiforbrug.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Egetforbrug af elektricitet: Den andel af elforbruget, som egenproducenten selv producerer.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> Elproduktionsanlæg: Teknisk enhed til elproduktion.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> Nominel eleffekt: Anlæggets installerede eleffekt svarende til den eleffekt, som anlægget højst kan producere og levere.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num5\">5)</span> Offentlige forpligtelser: Opgaver, som de kollektive elforsyningsvirksomheder er pålagt, og hvor de nødvendige omkostninger herved skal dækkes forholdsmæssigt af elforbrugerne som nævnt i elforsyningslovens § 8, stk. 1, herunder omkostninger til pristillæg til miljøvenlig elektricitet som nævnt i nr. 6.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num6\">6)</span> Pristillæg til miljøvenlig elektricitet: De kollektive elforsyningsvirksomheders ydelse af pristillæg til miljøvenlig elektricitet ifølge §§ 58, 58 a og 58 b i lov om elforsyning og §§ 36-50 i lov om fremme af vedvarende energi.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num7\">7)</span> Vedvarende energikilder: Energikilder omfattet af § 2, stk. 2 eller 3, i lov om fremme af vedvarende energi.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Betingelser for nettoafregning for egetforbrug af elektricitet</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Egenproducenter af elektricitet fra elproduktionsanlæg, som har en nominel eleffekt som nævnt i stk. 2, kan efter anmodning til Energinet.dk få nettoafregning, som opgøres på timebasis, hvorved producenten fritages for at betale beløb til dækning af pristillæg til miljøvenlig elektricitet i forhold til egetforbruget af elektricitet.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Nettoafregning efter stk. 1 gælder for anlæg med en nominel eleffekt over</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num1\">1)</span> 50 kW for solcelleanlæg,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num2\">2)</span> 25 kW for vindmøller og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num3\">3)</span> 11 kW for kraftvarmeanlæg og elproduktionsanlæg, som ikke er nævnt i nr. 1 eller 2.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Nettoafregning efter stk. 1 er betinget af, at elproduktionsanlægget er</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk3_Num1\">1)</span> tilsluttet til det kollektive elforsyningsnet og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk3_Num2\">2)</span> 100 pct. ejet af forbrugeren, jf. dog stk. 5.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Nettoafregning for elektricitet produceret på et solcelleanlæg eller en vindmølle er tillige betinget af, at elproduktionsanlægget er tilsluttet i egen forbrugsinstallation eller er beliggende på forbrugsstedet. For elektricitet produceret på kraftvarmeanlæg eller elproduktionsanlæg, som ikke er solcelleanlæg eller vindmøller, er nettoafregning betinget af, at elproduktionsanlægget er beliggende på forbrugsstedet, jf. dog stk. 6.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> Hvis et kraftvarmeanlæg beliggende på forbrugsstedet ikke er 100 pct. ejet af elforbrugeren, gives der nettoafregning på betingelse af,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk5_Num1\">1)</span> at anlægget er nettilsluttet senest den 12. april 2000, og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk5_Num2\">2)</span> at elforbrugeren senest på denne dato har indgået en leasingaftale eller anden finansiel aftale om rådighed over anlægget og fortsat har en sådan aftale.</p>\r\n<p class=\"Stk2\">\r\n   <span class=\"StkNr\" id=\"Par3_Stk6\">Stk. 6.</span> Hvis et kraftvarmeanlæg leverer varme til flere erhvervsvirksomheder gennem direkte varmeforsyningsnet, gives der nettoafregning uanset anlæggets beliggenhed på betingelse af,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk6_Num1\">1)</span> at anlægget er nettilsluttet senest den 12. april 2000, og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk6_Num2\">2)</span> at anlægget ejes af en eller flere af de pågældende erhvervsvirksomheder.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Egenproducenter af elektricitet fra elproduktionsanlæg, som har en nominel eleffekt som nævnt i stk. 2, kan efter anmodning til Energinet.dk få nettoafregning, hvorved producenten fritages for at betale beløb til dækning af de offentlige forpligtelser som helhed i forhold til egetforbruget af elektricitet. Hvis egenproducenten anmoder Energinet.dk herom, opgøres nettoafregningen på timebasis.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Nettoafregning efter stk. 1 gælder for anlæg med en nominel eleffekt, som højst udgør</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num1\">1)</span> 50 kW for solcelleanlæg,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num2\">2)</span> 25 kW for vindmøller og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num3\">3)</span> 11 kW for kraftvarmeanlæg og elproduktions anlæg, som ikke er nævnt i nr. 1 eller 2.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Nettoafregning efter stk. 1 er betinget af, at pågældende elproduktionsanlæg opfylder betingelserne for nettoafregning i § 3, stk. 3-6. Endvidere skal kraftvarmeanlæg og elproduktionsanlæg være tilsluttet i egen forbrugsinstallation.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Energinet.dk træffer afgørelse om nettoafregning efter stk. 1 på grundlag af oplysninger om elproduktionsanlæg i det register, som er nævnt i § 6, og underretter egenproducenten herom. Egenproducenter, som finder, at deres anlæg opfylder betingelserne for nettoafregning, kan endvidere anmode Energinet.dk om at træffe afgørelse herom.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> For lejere, der ikke er egenproducenter af elektricitet, finder § 3, stk. 1-4, og § 4 om nettoafregning tilsvarende anvendelse for egetforbrug af elektricitet, der er produceret på et anlæg, som alene anvender vedvarende energikilder, hvis</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num1\">1)</span> anlægget er 100 pct. ejet af udlejeren af ejendommen,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num2\">2)</span> udlejeren af ejendommen har stillet anlægget til rådighed for lejeren med henblik på nettoafregning, og</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num3\">3)</span> lejeren afregner sit elforbrug direkte med netvirksomheden på timebasis.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> De bestemmelser i kapitel 1 og 3-5, der gælder for egenproducenter af elektricitet, finder tilsvarende anvendelse for lejere, der er omfattet af stk. 1.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6. </span> Nettoafregning efter §§ 3-5 er endvidere betinget af, at elproduktionsanlægget er anmeldt til det register, som er nævnt i § 85 a, stk. 2, nr. 2, i lov om elforsyning (Stamdataregistret).</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Afgørelse om nettoafregning</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Energinet.dk træffer afgørelse om, hvorvidt betingelserne for at opnå nettoafregning efter §§ 3-6 er opfyldt, og om nettoafregningens størrelse.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Egenproducenten skal indgive anmodning om nettoafregning for eksisterende anlæg til Energinet.dk inden den første dag i måneden med et forudgående varsel på mindst en måned. For nye anlæg indgives anmodningen samtidig med anmodning om nettilslutning.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Egenproducenten skal indgive meddelelse om, at nettoafregningen skal ophøre, til Energinet.dk inden den første dag i måneden forud for ophøret.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Egenproducenten kan kun én gang i hvert kalenderår indgive anmodning om nettoafregning efter §§ 3 og 4 eller meddelelse om ophør af nettoafregning. Anmodning om modtagelse og meddelelse om ophør er bindende for resten af kalenderåret.</p>\r\n<p class=\"Stk2\">\r\n   <span class=\"StkNr\" id=\"Par7_Stk5\">Stk. 5.</span> Hvis betingelserne for nettoafregning ikke er opfyldt på grund af indtrufne forhold, ophører nettoafregningen fra den dato, hvor forholdet anses for indtruffet.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Opgørelse og måling af elproduktion og forbrug, oplysningspligt m.v.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Energinet.dk opgør nettoafregning på grundlag af målt produktion af elektricitet og målt levering af elektricitet til og fra elforsyningsnettet, jf. dog stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Når flere forbrugere er tilsluttet til et elproduktionsanlæg som nævnt i § 3, stk. 6, opgøres nettoafregningen for de pågældende elforbrugere under ét.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Hvis der i samme forbrugsinstallation er tilsluttet flere anlæg, som anvender forskellige vedvarende energikilder og ikke hver er forsynet med produktionsmåler, opgøres elproduktionen for de enkelte anlæg forholdsmæssigt på grundlag af anlæggenes størrelse og den gennemsnitlige elproduktion for nærmere angivne anlæg, jf. retningslinjer fastsat i henhold til § 11, stk. 1.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Målinger, der er nødvendige for nettoafregning, skal udføres af netvirksomheden ved hjælp af netvirksomhedens egne målere i overensstemmelse med måleforskrifter fra Energinet.dk som nævnt i bekendtgørelse om systemansvarlig virksomhed og anvendelse af eltransmissionsnettet m.v.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Nødvendige udgifter til målinger som nævnt i stk.1, herunder til opsætning af målere og udførelsen af målinger samt administrationen forbundet hermed, skal afholdes af egenproducenten.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10. </span> En egenproducent skal underrette Energinet.dk om alle forhold af betydning for berettigelsen til at få nettoafregning og opgørelsen af afregningen, jf. §§ 3-6. Underretningen skal ske, så snart pågældende forhold er indtruffet, eller fra det tidspunkt, hvor elproducenten er blevet bekendt med, at forholdet vil indtræffe.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11. </span> Energinet.dk fastsætter retningslinjer for anmodning om nettoafregning, beregning af nettoafregning, opgørelse af egenproducentens køb og salg af elektricitet på elmarkedet, udførelse af målinger til brug for nettoafregning og størrelsen af den gennemsnitlige elproduktion for nærmere angivne anlæg. Retningslinjerne godkendes af Energistyrelsen.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Retningslinjerne og Energinet.dk’s formular til brug for anmodning om nettoafregning og ophør af nettoafregning med ledsagende vejledning offentliggøres på hjemmesiden www.energinet.dk.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Klageadgang og straffebestemmelser</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Energinet.dk’s afgørelser om, hvorvidt betingelserne for nettoafregning er opfyldt og om nettoafregningens størrelse, kan ikke påklages til anden administrativ myndighed end Energiklagenævnet.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Klage efter stk. 1 skal være indgivet skriftligt inden 4 uger efter, at afgørelsen er meddelt.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Øvrige afgørelser efter denne bekendtgørelse kan ikke påklages til anden administrativ myndighed.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Medmindre højere straf er forskyldt efter anden lovgivning, straffes med bøde den, som afgiver urigtige oplysninger om forhold, hvorom vedkommende er forpligtet til at give oplysninger ifølge § 10, eller undlader at afgive sådanne oplysninger.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Ikrafttrædelse og overgangsbestemmelser</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14. </span> Bekendtgørelsen træder i kraft den 1. september 2013, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> § 16, stk. 1, nr. 3, har virkning fra den 20. november 2012.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> Bekendtgørelse nr. 1068 af 16. november 2012 om nettoafregning for egenproducenter af elektricitet ophæves.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Egenproducenter af elektricitet fra elproduktionsanlæg, som er nettilsluttet inden den 20. november 2012, kan dog fortsat efter § 5 i bekendtgørelse nr. 804 af 28. juni 2010 om nettoafregning for egenproducenter af elektricitet få nettoafregning på årsbasis frem til og med den 19. november 2032, hvorved elproducenten alt efter anlæggets nominelle effekt enten fritages for at betale beløb til dækning af de offentlige forpligtelser som helhed i forhold til egetforbruget af elektricitet eller fritages for at betale beløb til dækning af pristillæg til miljøvenlig elektricitet i forhold til egetforbruget af elektricitet, jf. henholdsvis § 4, stk. 2, og § 3, stk. 2, i bekendtgørelse nr. 804 af 28. juni 2010 om nettoafregning for egenproducenter af elektricitet. Dette er betinget af, at elproducenten opfylder betingelserne i § 5, stk. 2, i bekendtgørelse nr. 804 af 28. juni 2010 om nettoafregning for egenproducenter af elektricitet.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Stk. 1 gælder også for en lejer af en bolig eller en ikkeerhvervsmæssigt benyttet bebyggelse, når elproduktionsanlægget er tilsluttet lejerens forbrugsinstallation og lejerens elforbrug afregnes individuelt, jf. § 5, stk. 2, nr. 3, i bekendtgørelse nr. 804 af 28. juni 2010 om nettoafregning for egenproducenter af elektricitet, som ændret ved bekendtgørelse nr. 1637 af 15. december 2010. Dette er betinget af, at den pågældende opfylder betingelserne i § 5, stk. 2, i bekendtgørelse nr. 804 af 28. juni 2010 om nettoafregning for egenproducenter af elektricitet, som ændret ved bekendtgørelse nr. 1637 af 15. december 2010.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Endvidere kan en ejer af et elproduktionsanlæg ved anmodning til Energinet.dk få nettoafregning på årsbasis efter § 5 i bekendtgørelse nr. 804 af 28. juni 2010 om nettoafregning for egenproducenter af elektricitet frem til og med den 19. november 2032 på betingelse af</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk1_Num1\">1)</span> at ejeren opfylder betingelserne efter § 5, stk. 2, i bekendtgørelse nr. 804 af 28. juni 2010 om nettoafregning for egenproducenter af elektricitet,</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk1_Num2\">2)</span> at ejeren har indgået bindende aftale om køb af elproduktionsanlægget senest den 19. november 2012, jf. stk. 2,</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk1_Num3\">3)</span> at netvirksomheden senest den 20. december 2012 har modtaget anmeldelse af anlægget med henblik på registrering i Stamdataregisteret, og</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk1_Num4\">4)</span> at anlægget er nettilsluttet senest den 31. december 2013.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Ved ejerens anmodning til Energinet.dk om nettoafregning skal ejeren ved købsfaktura eller lignende fremvise skriftlig dokumentation for, at elproduktionsanlægget er købt senest den 19. november 2012.</p>\r\n<p class=\"Stk2\">\r\n   <span class=\"StkNr\" id=\"Par16_Stk3\">Stk. 3.</span> En lejer af en bolig eller en ikkeerhvervsmæssigt benyttet bebyggelse kan indtræde i ejerens ret til nettoafregning på årsbasis efter stk. 1, hvis anlægget er tilsluttet lejerens forbrugsinstallation, og lejerens elforbrug afregnes individuelt, jf. § 5, stk. 2, nr. 3, i bekendtgørelse nr. 804 af 28. juni 2010 om nettoafregning for egenproducenter af elektricitet, som ændret ved bekendtgørelse nr. 1637 af 15. december 2010.</p>\r\n<p class=\"Stk2\">\r\n   <span class=\"StkNr\" id=\"Par16_Stk4\">Stk. 4.</span> Energinet.dk træffer afgørelse om, hvorvidt betingelserne for årsbaseret nettoafregning efter stk. 1 eller 3 er opfyldt.</p>\r\n<p class=\"Stk2\">\r\n   <span class=\"StkNr\" id=\"Par16_Stk5\">Stk. 5.</span> Afgørelser efter stk. 4 kan ikke påklages til anden administrativ myndighed end Energiklagenævnet, jf. § 12.</p><div class=\"Givet\" id=\"Givet\"><p class=\"Givet\" align=\"center\">Energistyrelsen, den 26. august 2013</p><p class=\"Sign1\" align=\"center\">Ib Larsen</p><p class=\"Sign2\" align=\"right\">/ Flemming G. Nielsen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "popularTitle": "Nettoafregningsbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/08/2013"
        },
        {
            "displayName": "Accession",
            "displayValue": "B20130103205"
        },
        {
            "displayName": "Entydig dokumentidentifikation",
            "displayValue": "BU000229"
        },
        {
            "displayName": "Dato for førstegangsindlæggelse",
            "displayValue": "28/08/2013"
        },
        {
            "displayName": "Dato for indlæggelse",
            "displayValue": "28/08/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1032"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "26/08/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima-, Energi- og Bygningsmin.,<br />Energistyrelsen, j.nr. 2203/1190-0146"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}