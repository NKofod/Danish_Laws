{
    "id": 41454,
    "title": "Den momsmæssige behandling af tandlægers vurderinger af tandskader for forsikringsselskaber",
    "documentTypeId": "230",
    "isSagsforlobPeriodValid": false,
    "shortName": "AFG nr 18599 af 13/11/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Told- og Skattestyrelsen har truffet afgørelse om, at tandlægers  \r\n\r\n vederlag for vurdering af tandskader for forsikringsselskaber er momspligtig.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Den momsmæssige behandling af tandlægers  \r\n\r\n vurderinger af tandskader for forsikringsselskaber </H1>  \r\n\r\n<P></P>  \r\n\r\n<BR>  \r\n\r\n<P>Told- og Skattestyrelsen har truffet afgørelse om, at tandlægers vurdering  \r\n\r\n af tandskader for forsikringsselskaber ikke er omfattet af  \r\n\r\n fritagelsesbestemmelsen i momslovens § 13, stk. 1, nr. 1 eller 10. </P>  \r\n\r\n<P>Klager havde som begrundelse for momsfritagelse anført, at  \r\n\r\n tandlægevirksomhed må anses for momsfritaget i bred forstand, idet ordet  \r\n\r\n &#187;virksomhed&#171; indgår i momslovens § 13, stk. 1, nr. 1. Klager lagde  \r\n\r\n således til grund, at tandlæger (og læger) er momsfritaget for de  \r\n\r\n aktiviteter, som de udøver i deres egenskab som tandlæge (læge), også for så  \r\n\r\n vidt angår de aktiviteter, som ikke falder ind under begreberne behandling og  \r\n\r\n sundhedspleje, som f.eks. rådgivende virksomhed. </P>  \r\n\r\n<P>Styrelsen var ikke enig i dette synspunkt. </P>  \r\n\r\n<P>I henhold til artikel 13, punkt A, stk. 1, litra c og e, i 6. momsdirektiv  \r\n\r\n fritages <I>&#187;behandling af personer som et led i udøvelse af lægegerning  \r\n\r\n og dertil knyttede erhverv, som fastsat af den pågældende  \r\n\r\n medlemsstat&#171;</I> samt <I>&#187;tjenesteydelser præsteret af  \r\n\r\n tandteknikere som et led i udøvelsen af deres erhverv samt tandlægers og  \r\n\r\n tandteknikeres levering af tandproteser&#171;.</I>  </P>  \r\n\r\n<P>For tandlægers vedkommende er fritagelsen i henhold til direktivteksten  \r\n\r\n således begrænset til &#187;behandling af personer&#171; og &#187;levering af  \r\n\r\n tandproteser&#171;. </P>  \r\n\r\n<P>At foretage vurderinger af tandskader for et forsikringsselskab kan efter  \r\n\r\n styrelsens opfattelse ikke betragtes som behandling af personer. </P>  \r\n\r\n<P>At ordet &#187;virksomhed&#171; ikke skal fortolkes så bredt, som klager  \r\n\r\n havde lagt op til, må også ses i sammenhæng med lovens § 13, stk. 1, nr. 10.  \r\n\r\n Momslovens § 13, stk. 1, nr. 10, fritager efter ordlyden  \r\n\r\n &#187;forsikringsvirksomhed&#171; for moms, hvilket i praksis er lig  \r\n\r\n egentlige forsikringstransaktioner. Vurderingsydelser for  \r\n\r\n forsikringsvirksomheder er ikke omfattet. </P>  \r\n\r\n<P>Vurderingsydelser for forsikringsselskaber var tidligere momsfri efter §  \r\n\r\n 13, stk. 1, nr. 10, men som følge af lovændring blev momsfritagelsen for  \r\n\r\n tredjemands vurderingsydelser for forsikringsselskaber ophævet med virkning  \r\n\r\n fra 1. januar 1993 (lov nr. 1033 af 19. december 1992). </P>  \r\n\r\n<P>Af bemærkningerne til det pågældende lovforslag fremgik det, at  \r\n\r\n<I>&#187;hjælpevirksomheder i tilknytning til bl.a.  \r\n\r\n forsikringsvirksomhed&#171;</I> vil <I>&#187;blive pålagt moms. Det vil  \r\n\r\n f.eks. gælde specialistvirksomheder, der leverer vurdering af skaders omfang  \r\n\r\n til forsikringsselsbaber.&#171;</I>  </P>  \r\n\r\n<P>Uanset denne indskrænkning anvendes i den gældende lov ordet  \r\n\r\n &#187;forsikringsvirksomhed&#171;. </P>  \r\n\r\n<P>Styrelsen fandt, at tandlægers vurderingsydelser indtil 1. januar 1993  \r\n\r\n kunne leveres momsfrit efter momslovens § 13, stk. 1, nr. 10. Herefter blev  \r\n\r\n ydelsen momspligtig, idet fritagelsesbestemmelsen for sundhedspleje ikke  \r\n\r\n dækker rådgivende virksomhed for forsikringsselskaber. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/07/1998"
        },
        {
            "displayName": "Accession",
            "displayValue": "X19971859901"
        },
        {
            "displayName": "Entydig dokumentidentifikation",
            "displayValue": "CA009425"
        },
        {
            "displayName": "Dato for indlæggelse",
            "displayValue": "20/02/2006"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18599"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "13/11/1997"
        },
        {
            "displayName": "Ressortministeriets journalnummer",
            "displayValue": "99/97-301-00464"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}