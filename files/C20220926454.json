{
    "id": 229880,
    "title": "Orientering om mulighed for udlevering af antigen-selvtest til ældre til brug for pårørende (Til samtlige kommuner, regioner og andre relevante myndigheder, relevante organisationer og samtlige plejehjem)",
    "documentTypeId": "200",
    "isSagsforlobPeriodValid": true,
    "shortName": "SKR nr 9264 af 14/03/2022",
    "documentHtml": "<div class=\"bjelke\">Den fulde tekst</div><p class=\"Titel2\">Orientering om mulighed for udlevering af antigen-selvtest til ældre til brug for pårørende</p>\r\n<p class=\"UnderTitel2\">(Til samtlige kommuner, regioner og andre relevante myndigheder, relevante organisationer og samtlige plejehjem)</p>\r\n<p>Regeringen har sammen med KL og Danske Regioner den 14. marts 2022 indgået en tillægsaftale til aftale af 16. december 2021 om <span class=\"Italic\">videreførelse af test af personale på plejehjem og i hjemmeplejen samt aftale om etablering af supplerende setup med antigenselvtest på sociale tilbud og i ældreplejen</span>.</p>\r\n<p>Det følger af aftalen af 16. december 2021, at det bl.a. er muligt som besøgende på plejehjem at få en antigen-selvtest på plejehjemmet umiddelbart før et besøg.</p>\r\n<p>Tillægsaftalen af 14. marts 2022 medfører, at pårørende til borgere på plejehjem og pårørende til ældre over 70 år, der modtager hjemmepleje, kan få udleveret gratis antigen-selvtest via kommunen.</p>\r\n<p>Den praktiske udlevering af selvtest til pårørende vil kunne tilrettelægges og håndteres lokalt i kommunen, på samme måde som det er sket lokalt i fx skoleregi.</p>\r\n<p>Pårørende til borgere på plejehjem, kan få udleveret op til max 10 antigen-selvtest efter behov, når de besøger plejehjemmet.</p>\r\n<p>Pårørende til ældre over 70 år, der modtager hjemmepleje, kan få udleveret op til max 10 antigen-selvtest efter behov som udgangspunkt via hjemmeplejen, når de besøger den ældres hjem. De pårørende kan tage testene med hjem i forbindelse med besøg.</p>\r\n<p>Begrænsningen på udlevering af 10 antigen-selvtest er et maksimum, og dette betyder ikke, at kommunen <span class=\"Italic\">skal</span> udlevere dette antal. Hvis den pårørende alene har behov for et mindre antal test-kit f.eks. 2-5 stk., skal kommunen alene udlevere dette antal.</p>\r\n<p>Ovennævnte om udlevering af test-kit via plejehjemmene og via hjemmeplejen kan fraviges, hvis kommunen i den konkrete praktiske tilrettelæggelse vurderer, at en anden udleveringsordning vil være mere hensigtsmæssig for de pårørende, eller f.eks. hvis udlevering via hjemmeplejen ikke kan lade sig gøre pga. logistiske udfordringer m.v.</p>\r\n<p>I relation til plejehjem bemærkes, at ordningen om udlevering af selvtest er et supplement til den gældende mulighed for at få foretaget et selvtest på plejehjemmet umiddelbart før et besøg. Den nye ordning erstatter således ikke den hidtidige ordning.</p>\r\n<p>Private aktører, der driver plejehjem eller udfører hjemmepleje, og som ønsker at deltage i distributionen af test-kit til pårørende, kan rette henvendelse til den kommune, hvori de er beliggende, og få udleveret test, som de selv skal afhente, medmindre andet aftales. Udleveringen vil ske efter samme model som øvrige tilbud i kommunen og tilrettelægges lokalt. Eksempelvis kan der ske udlevering af tests på ugebasis. Udleveringen vil basere sig på den private aktørs antal medarbejdere og forventet antal besøgende, som tilbuddet oplyser kommunen om, samt under hensyn af hvor mange test tilbuddet aktuelt har på lager. Udleveringen vil i sidste ende være afhængig af den enkelte kommunes lagerbeholdning.</p>\r\n<p>Tillægsaftalen gælder indtil den 31. marts 2022, hvor aftalen af 16. december 2021 udløber. Det vurderes pt., hvordan test-indsatsen på social- og ældreområdet kan tilrettelægges efter den 31.marts 2022.</p><div class=\"Givet\" id=\"Givet\"><p class=\"Givet\" align=\"center\">Social- og Ældreministeriet, den 14. marts 2022</p><p class=\"Sign1\" align=\"center\">Anita Hørby</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/2022"
        },
        {
            "displayName": "Accession",
            "displayValue": "C20220926454"
        },
        {
            "displayName": "Entydig dokumentidentifikation",
            "displayValue": "DH000600"
        },
        {
            "displayName": "Dato for førstegangsindlæggelse",
            "displayValue": "15/03/2022"
        },
        {
            "displayName": "Dato for indlæggelse",
            "displayValue": "10/09/2022"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9264"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "14/03/2022"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Social- og Ældremin., j.nr. 2022-712"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}