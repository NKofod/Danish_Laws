{
    "id": 46872,
    "title": "Lov om kliniske tandteknikere ",
    "documentTypeId": "10",
    "isSagsforlobPeriodValid": false,
    "shortName": "LOV nr 100 af 14/03/1979",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>AUTORISATION</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>RETTIGHEDER OG PLIGTER</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>TILSYN</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>STRAFFEBESTEMMELSER</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>IKRAFTTRÆDELSES- OG OVERGANGSBESTEMMELSER</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Lov om kliniske tandteknikere </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>AUTORISATION </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ret til at udøve virksomhed som klinisk  \r\n\r\n tandtekniker og betegne sig som klinisk tandtekniker har kun den, der har  \r\n\r\n modtaget autorisation som klinisk tandtekniker i henhold til § 2. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Den, der har bestået dansk eksamen som klinisk  \r\n\r\n tandtekniker og har virket som klinisk tandteknikerassistent i 1 år enten hos  \r\n\r\n en tandlæge eller en klinisk tandtekniker, og som er fyldt 22 år, har ret til  \r\n\r\n autorisation som klinisk tandtekniker. Autorisationen meddeles af  \r\n\r\n sundhedsstyrelsen. </P>  \r\n\r\n<P CLASS=STK> <I>Stk. 2. </I> Autorisation kan dog ikke meddeles den, der må  \r\n\r\n antages at være farlig for sine medmennesker under udøvelse af virksomhed som  \r\n\r\n klinisk tandtekniker enten på grund af legemlige eller sjælelige mangler  \r\n\r\n eller på grund af udvist grov uduelighed. Autorisation kan endvidere nægtes  \r\n\r\n under de i borgerlig straffelov § 78, stk. 2, nævnte omstændigheder. </P>  \r\n\r\n<P CLASS=STK> <I>Stk. 3. </I> For meddelelse af autorisation betales et af  \r\n\r\n indenrigsministeren fastsat gebyr. </P>  \r\n\r\n<P CLASS=STK> <I>Stk. 4. </I> Regler om uddannelse af kliniske tandteknikere  \r\n\r\n fastsættes af undervisningsministeren efter forhandling med  \r\n\r\n indenrigsministeren. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Autorisation som klinisk tandtekniker kan  \r\n\r\n fratages - og generhverves - efter reglerne i lov om sundhedsvæsenets  \r\n\r\n centralstyrelse. </P>  \r\n\r\n<P CLASS=STK> <I>Stk. 2. </I> En klinisk tandtekniker kan over for  \r\n\r\n sundhedsstyrelsen fraskrive sig sin autorisation som klinisk tandtekniker for  \r\n\r\n tid eller indtil videre. Autorisationen generhverves, når en fastsat  \r\n\r\n tidsfrist for fraskrivelsen er udløbet, og kan i øvrigt - også inden for en  \r\n\r\n fastsat tidsfrist - generhverves efter ansøgning til sundhedsstyrelsen,  \r\n\r\n såfremt de omstændigheder, der begrundede fraskrivelsen, ikke længere findes  \r\n\r\n at være til stede. </P>  \r\n\r\n<P CLASS=STK> <I>Stk. 3. </I> Sundhedsstyrelsens afgørelse kan påklages til  \r\n\r\n indenrigsministeren. Afslår indenrigsministeren klagen, kan klageren forlange  \r\n\r\n afgørelsen indbragt for domstolene, såfremt der er forløbet mindst 1 år  \r\n\r\n efter, at den pågældende har fraskrevet sig autorisationen, eller efter, at  \r\n\r\n generhvervelse senest er nægtet ham ved dom. Indenrigsministerens afgørelse  \r\n\r\n skal indeholde oplysning om adgang til at begære domstolsprøvelse og om  \r\n\r\n fristen herfor. </P>  \r\n\r\n<P CLASS=STK> <I>Stk. 4. </I> Begæring efter stk. 3 om domstolsprøvelse skal  \r\n\r\n fremsættes over for indenrigsministeren inden 3 uger efter, at  \r\n\r\n indenrigsministerens afgørelse er meddelt den pågældende. Indenrigsministeren  \r\n\r\n anlægger sag mod den pågældende i den borgerlige retsplejes former. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Sundhedsstyrelsen giver offentlig meddelelse om  \r\n\r\n autorisationer samt fratagelser og fraskrivelser i medfør af §§ 2 og 3. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>RETTIGHEDER OG PLIGTER </I> </P>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Virksomhed som klinisk tandtekniker omfatter  \r\n\r\n indsættelse og korrektion af aftagelige tandproteser til voksne personer med  \r\n\r\n tandtab, og som i øvrigt ikke har sygelige forandringer eller medfødte  \r\n\r\n defekter i bevarede tænder og mund eller kæber. </P>  \r\n\r\n<P CLASS=STK> <I>Stk. 2. </I> Indenrigsministeren kan fastsætte regler om, at  \r\n\r\n dele af den i stk. 1 nævnte virksomhed kun må udføres af kliniske  \r\n\r\n tandteknikere i samarbejde med tandlæger. </P>  \r\n\r\n<P CLASS=STK> <I>Stk. 3. </I> Indenrigsministeren kan endvidere fastsætte  \r\n\r\n regler om, at dele af den i stk. 1 nævnte virksomhed kun må udføres efter en  \r\n\r\n tandlæges instruktion og under dennes tilsyn. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> En klinisk tandtekniker er under udøvelse af sin  \r\n\r\n virksomhed forpligtet til at udvise omhu og samvittighedsfuldhed, herunder  \r\n\r\n også ved benyttelse af medhjælp og valg af behandlingsmåde. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> En klinisk tandtekniker skal ved udfærdigelse af  \r\n\r\n erklæringer, som han afgiver i sin egenskab af klinisk tandtekniker, udvise  \r\n\r\n omhu og uhildethed. </P>  \r\n\r\n<P CLASS=STK> <I>Stk. 2. </I> En klinisk tandtekniker er forpligtet til på  \r\n\r\n begæring fra en offentlig myndighed at afgive attest til offentligt brug om  \r\n\r\n fagmæssige iagttagelser vedrørende en person, som han har undersøgt eller  \r\n\r\n behandlet. De oplysninger, der modtages i henhold til denne bestemmelse, er  \r\n\r\n at betragte som tjenestehemmeligheder. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Kliniske tandteknikere er forpligtede til at  \r\n\r\n afgive de indberetninger og anmeldelser, som af hensyn til den offentlige  \r\n\r\n sundhedspleje afkræves dem af sundhedsmyndighederne. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Kliniske tandteknikere skal føre ordnede  \r\n\r\n optegnelser over deres virksomhed efter nærmere af sundhedsstyrelsen  \r\n\r\n fastsatte regler. </P>  \r\n\r\n<P CLASS=STK> <I>Stk. 2. </I> De i stk. 1 nævnte optegnelser skal opbevares i  \r\n\r\n mindst 10 år. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Reklamering for virksomhed som klinisk  \r\n\r\n tandtekniker må kun ske ved meddelelse af navn, stilling, adresse og  \r\n\r\n træffetid samt om eventuel tilslutning til overenskomst med det offentlige.  \r\n\r\n</P>  \r\n\r\n<P CLASS=STK> <I>Stk. 2. </I> Stk. 1 omfatter ikke reklamering, der  \r\n\r\n udelukkende sker over for tandplejepersonale. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Tandlægers og lægers virksomhed berøres ikke af  \r\n\r\n denne lov. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>TILSYN </I> </P>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Kliniske tandteknikere er undergivet tilsyn af  \r\n\r\n sundhedsstyrelsen efter lov om sundhedsvæsenets centralstyrelse. </P>  \r\n\r\n<P CLASS=STK> <I>Stk. 2. </I> Den kliniske tandtekniker er forpligtet til på  \r\n\r\n begæring af tilsynsmyndigheden at afgive alle oplysninger, der er nødvendige  \r\n\r\n for gennemførelse af tilsynet. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>STRAFFEBESTEMMELSER </I> </P>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Den, der uden at have autorisation som klinisk  \r\n\r\n tandtekniker betegner sig som klinisk tandtekniker eller på anden måde, der  \r\n\r\n er egnet til at vække forestilling om, at den pågældende har en sådan  \r\n\r\n autorisation, straffes med bøde. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Den kliniske tandtekniker, der gør sig skyldig  \r\n\r\n i grovere eller gentagen forsømmelse eller skødesløshed under udøvelse af sin  \r\n\r\n virksomhed, straffes med bøde eller hæfte. </P>  \r\n\r\n<P CLASS=STK> <I>Stk. 2. </I> Overtrædelse af stk. 1 påtales af  \r\n\r\n statsadvokaten. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Uberettiget udøvelse af virksomhed som klinisk  \r\n\r\n tandtekniker straffes med bøde eller hæfte. </P>  \r\n\r\n<P CLASS=STK> <I>Stk. 2. </I> Overtrædelse af §§ 7 og 8, § 9, stk. 2, og §  \r\n\r\n 10, stk. 1, straffes med bøde. </P>  \r\n\r\n<P CLASS=STK> <I>Stk. 3. </I> I forskrifter, der udfærdiges i medfør af denne  \r\n\r\n lov, kan der fastsættes straf af bøde for overtrædelse af bestemmelser i  \r\n\r\n forskrifterne. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>IKRAFTTRÆDELSES- OG OVERGANGSBESTEMMELSER  \r\n\r\n</I> </P>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Loven træder i kraft den 1. oktober 1979. </P>  \r\n\r\n<P CLASS=STK> <I>Stk. 2. </I> En person, der ved lovens ikrafttræden udøver  \r\n\r\n virksomhed som nævnt i § 5, stk. 1, kan uanset bestemmelserne i denne lov  \r\n\r\n fortsætte sin virksomhed indtil 5 år efter lovens ikrafttræden. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> En person, der på tidspunktet for lovens  \r\n\r\n ikrafttræden udøver en virksomhed som nævnt i § 5, stk. 1, har ret til at få  \r\n\r\n autorisation som klinisk tandtekniker, jfr. dog § 2, stk. 2, såfremt han  \r\n\r\n godtgør, at han </P>  \r\n\r\n<UL CLASS=PLAIN-LIST>  \r\n\r\n<LI>1) i de sidste 10 år før lovens ikrafttræden som hovederhverv har udøvet  \r\n\r\n virksomhed som selvstændig praktiserende tandtekniker, </LI>  \r\n\r\n<LI>2) i de sidste 5 år før lovens ikrafttræden som hovederhverv har udøvet  \r\n\r\n virksomhed som selvstændig praktiserende tandtekniker og har bestået eksamen  \r\n\r\n fra Landsforeningen af praktiserende Tandteknikeres fagskole, </LI>  \r\n\r\n<LI>3) i de sidste 5 år før lovens ikrafttræden som hovederhverv har udøvet  \r\n\r\n virksomhed som selvstændig praktiserende tandtekniker og har gennemgået  \r\n\r\n lærlingeuddannelse afsluttet med svendebrev som laboratorietandtekniker,  \r\n\r\n</LI>  \r\n\r\n<LI>4) i de sidste 5 år før lovens ikrafttræden som hovederhverv har virket  \r\n\r\n som klinisk tandteknikerassistent hos en person, der som hovederhverv har  \r\n\r\n udøvet virksomhed som selvstændig praktiserende tandtekniker, og enten har  \r\n\r\n bestået eksamen fra Landsforeningen af praktiserende Tandteknikeres fagskole  \r\n\r\n eller har gennemgået lærlingeuddannelse afsluttet med svendebrev som  \r\n\r\n laboratorietandtekniker eller </LI>  \r\n\r\n<LI>5) på anden måde har erhvervet tilstrækkelige kundskaber og færdigheder  \r\n\r\n til at udøve virksomhed som klinisk tandtekniker. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Ansøgning om autorisation efter stk. 1 skal  \r\n\r\n indsendes til sundhedsstyrelsen inden 6 måneder fra lovens ikrafttræden.  \r\n\r\n Indenrigsministeren kan dispensere fra denne tidsfrist, når det findes  \r\n\r\n begrundet i usædvanlige forhold, at ansøgning ikke er indsendt inden 6  \r\n\r\n måneder. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Indenrigsministeren nedsætter et  \r\n\r\n bedømmelsesnævn, der træffer afgørelse om meddelelse af autorisation efter §  \r\n\r\n 17, stk. 1, nr. 3-5. Nævnet kan i sin afgørelse gøre en autorisation betinget  \r\n\r\n af, at ansøgeren gennemgår supplerende uddannelse. </P>  \r\n\r\n<P CLASS=STK> <I>Stk. 2. </I> Nævnet består af en formand og 6 andre  \r\n\r\n medlemmer. Formanden skal opfylde betingelserne for at kunne udnævnes til  \r\n\r\n dommer. De 6 andre medlemmer beskikkes efter indstilling fra henholdsvis  \r\n\r\n Landsforeningen af praktiserende Tandteknikere, Dansk Tandlægeforening,  \r\n\r\n Landsforeningen af praktiserende Tandteknikeres fagskoler,  \r\n\r\n tandlægehøjskolerne i København og Århus i fællesskab, Foreningen af  \r\n\r\n Dentallaboratorier og Praktiserende tandteknikeres assistent- og  \r\n\r\n elevforening. </P>  \r\n\r\n<P CLASS=STK> <I>Stk. 3. </I> Nævnets afgørelser træffes ved flertal. I  \r\n\r\n tilfælde af stemmelighed er formandens stemme afgørende. </P>  \r\n\r\n<P CLASS=STK> <I>Stk. 4. </I> Nævnets afgørelse kan ikke indbringes for anden  \r\n\r\n administrativ myndighed. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Loven gælder ikke for Færøerne, men kan ved  \r\n\r\n kongelig anordning sættes i kraft for Færøerne med de afvigelser, som de  \r\n\r\n særlige færøske forhold tilsiger. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>GIVET PÅ CHRISTIANSBORG SLOT, DEN 14.  \r\n\r\n MARTS 1979 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R </P>  \r\n\r\n<P CLASS=MINISTER ALIGN=RIGHT>/Knud Enggaard </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/03/1979"
        },
        {
            "displayName": "Accession",
            "displayValue": "A19790010030"
        },
        {
            "displayName": "Entydig dokumentidentifikation",
            "displayValue": "CM005635"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "13/09/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "100"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "14/03/1979"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Indenrigsmin. 1. s.kt. j.nr. 5724/18-1/1978."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}