{
    "id": 165549,
    "title": "Ligebehandlingsnævnets afgørelse om køn - forskellige priser - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10062 af 30/04/2014",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - ej medhold</p>\r\n<div class=\"Resume\">\r\n   <p class=\"TekstGenerel\">Det var ikke i strid med ligestillingsloven, at en bar tilbød billigere entré til kvindelige gæster med \"venindekort\", da mandlige gæster havde samme fordele med et \"vennekort\".</p>\r\n   <p class=\"TekstGenerel\">Klager fik derfor ikke medhold.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at indklagede natklub tilbød gratis drinks og gratis eller billigere entré til de kvindelige gæster, der havde et venindekort.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det var ikke i strid med ligestillingsloven, at indklagede natklub tilbød gratis drinks og gratis eller billigere entré til de kvindelige gæster, der havde et venindekort, da de mandlige gæster fik de samme tilbud gennem et vennekort.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at en natklub tilbød gratis drinks og gratis eller billigere entré til de kvindelige gæster, der havde et venindekort.</p>\r\n<p>Klager ville ind på natklubben sammen med sin ven, der også har klaget over samme forhold.</p>\r\n<p>Indklagede har oprettet Facebooksider for henholdsvis natklubbens venner og veninder, før klagen blev indgivet.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>bemærker, at han og hans ven ikke, som de kvindelige gæster med venindekort, blev tilbudt gratis drinks og gratis eller billigere entré.</p>\r\n<p>Klager henviser til to bilag, hvor indklagede reklamerer for gratis drinks og gratis eller billigere entré til de kvindelige gæster, der har et venindekort.</p>\r\n<p>Klager gjorde natklubben opmærksom på, at der var tale om forskelsbehandling, men det ændrede ikke på resultatet.</p>\r\n<p>I denne situation, hvor klager og hans ven var mødt op ved natklubben og ikke kunne benytte samme tilbud som de kvindelige gæster, foreligger der ifølge klager en grov krænkelse der berettiger dem begge til en godtgørelse.</p>\r\n<p>Indklagede har ikke bestridt sagsfremstillingen i klageskriftet, hvorfor det kan lægges til grund, at indklagede ikke tilbød klager og hans ven samme entrépris og fri bar, som blev tilbudt de kvindelige gæster.</p>\r\n<p>Indklagede har desuden ikke påvist, at ligebehandlingsprincippet ikke er blevet krænket. Indklagede har herefter ikke godtgjort, at der er lige adgang for mænd og kvinder til at få et rabatkort.</p>\r\n<p>Det fremgår yderligere hverken af indklagedes ansøgningsskema, hjemmeside eller af de til klagen vedhæftede bilag, at der udstedes vennekort. Kortet må derfor på baggrund af udtrykket \"venindekort\" antages at være rettet mod kvinder.</p>\r\n<p>\r\n   <span class=\"Bold\">Indklagede </span>gør gældende, at de ikke på nogen måde har forskelsbehandlet klager på grund af køn.</p>\r\n<p>Indklagedes udstedelse af vennekort og venindekort giver de samme fordele for mænd og kvinder, og der er samme adgang til at ansøge om et kort for begge køn.</p>\r\n<p>Indklagede natklub har som en del af markedsføringen et navn for derigennem at personliggøre klubben. Det er derfor muligt at blive ven eller veninde med natklubben og herefter blive inviteret til arrangementer.</p>\r\n<p>Det er således alene af hensyn til konceptet, at medlemskortene betegnes vennekort til mænd og venindekort til kvinder.</p>\r\n<p>Man kan kun opnå de fordele, der er knyttet til et vennekort eller venindekort, hvis man efter ansøgning hos indklagede har fået tildelt et medlemskort. Dette vilkår er ens for begge køn.</p>\r\n<p>Klager mødte op på indklagede natklub uden forinden at have ansøgt om et medlemskort. Klager fik derfor ikke tilbudt samme entrépris og fri bar, som blev tilbudt de gæster, der havde et gyldigt medlemskort. Dette vil være tilfældet for alle gæster uden et gyldigt medlemskort uanset gæstens køn.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn.</p>\r\n<p>Ligebehandlingsnævnet finder, at klager ikke har påvist faktiske omstændigheder, der giver anledning til at formode, at der er udøvet forskelsbehandling.</p>\r\n<p>Nævnet har ved afgørelsen lagt vægt på, at indklagede udsteder et venindekort til kvinder og et vennekort til mænd, og at der ikke er forskel på de fordele, som kortene medfører.</p>\r\n<p>Indklagede har herefter ikke handlet i strid med ligestillingsloven.</p>\r\n<p>Klager får derfor ikke medhold i sin klage.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20141006225"
        },
        {
            "displayName": "Entydig dokumentidentifikation",
            "displayValue": "CF000329"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10062"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "30/04/2014"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2013-6811-12024"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}