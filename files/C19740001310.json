{
    "id": 72533,
    "title": "Cirkulærskrivelse angående tilførsel til folkekirkens ministerialbøger om udenlandske børn, der er adopteret i henhold til dansk bevilling. (Til biskopperne) ",
    "documentTypeId": "210",
    "isSagsforlobPeriodValid": false,
    "shortName": "CIS nr 13 af 24/01/1974",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse angående tilførsel til  \r\n\r\n folkekirkens ministerialbøger om udenlandske børn, der er adopteret i henhold  \r\n\r\n til dansk bevilling. (Til biskopperne) </H1>  \r\n\r\n<P></P>  \r\n\r\n<BR>  \r\n\r\n<P>Tilførsel til ministerialbøgerne om udenlandske børn, der efter indrejsen  \r\n\r\n her til landet er adopteret i henhold til dansk bevilling,vil i almindelighed  \r\n\r\n ske i forbindelse med barnets dåb, hvorimod der i tilfælde, hvor barnet er  \r\n\r\n døbt inden indrejsen hertil eller ikke ønskes døbt, kun sker tilførsel til  \r\n\r\n ministerialbøgerne om barnets fødsel m. v. i henhold til ministeriets  \r\n\r\n resolution i hvert enkelt tilfælde. </P>  \r\n\r\n<P>Da det ikke skønnes påkrævet, at ministeriets resolution fortsat indhentes  \r\n\r\n i disse sager, bemyndiger man herved folkekirkens ministerialbogsførere uden  \r\n\r\n for de sønderjyske landsdele til i tilfælde som de nævnte efter skriftlig  \r\n\r\n begæring fra adoptanterne at foretage tilførsel uden nr. til bopælssognets  \r\n\r\n ministerialbøger om barnets fødsel m. v. efter nedenstående regler. </P>  \r\n\r\n<P>A. Begæring. </P>  \r\n\r\n<P CLASS=PUNKT> <B>1.</B> Begæringen skal være ledsaget af barnets  \r\n\r\n udenlandske fødselsattest og dets personnummerbevis, adoptionsbevillingen,  \r\n\r\n adoptanternes fødsels- og dåbs(navne)- attester samt vielsesattest. </P>  \r\n\r\n<P CLASS=PUNKT> <B>2.</B> Er barnet døbt i udlandet, skal barnets udenlandske  \r\n\r\n dåbsattest medfølge. Har dåben ikke fundet sted i et evangelisk-luthersk  \r\n\r\n trossamfund, skal der endvidere medfølge en erklæring fra adoptanterne om,  \r\n\r\n hvorvidt barnet agtes opdraget i folkekirkens tro. </P>  \r\n\r\n<P>B. Registrering. </P>  \r\n\r\n<P CLASS=PUNKT> <B>1.</B> Fødselsdato og fødested anføres i overensstemmelse  \r\n\r\n med fødselsattestens udvisende. </P>  \r\n\r\n<P CLASS=PUNKT> <B>2.</B> I navnerubrikken indføres først det navn, der er  \r\n\r\n angivet i fødselsattestens navnerubrik. Derefter ændres navnet på sædvanlig  \r\n\r\n måde i overensstemmelse med adoptionsbevillingen. </P>  \r\n\r\n<P CLASS=PUNKT> <B>3.</B> I forældrerubrikken indføres først de naturlige  \r\n\r\n forældres (moderens) navn(e). Er barnets naturlige forældre ukendte anføres  \r\n\r\n dette. Derefter foretages notering om adoptivforældrenes navne, ægtevielse m.  \r\n\r\n m. </P>  \r\n\r\n<P CLASS=PUNKT> <B>4.</B> Ved notering om barnets eventuelle dåb i udlandet  \r\n\r\n må der foruden oplysning om tid og sted for dåben anføres oplysning om, i  \r\n\r\n hvilket trossamfund dåben er foretaget. </P>  \r\n\r\n<P CLASS=PUNKT> <B>5.</B> I anmærkningsrubrikken anføres foruden barnets  \r\n\r\n personnummer sædvanlig bemærkning om adoptionsbevillingen samt bemærkning om  \r\n\r\n adoptivforældrenes eventuelle erklæring angående barnets religiøse  \r\n\r\n opdragelse. </P>  \r\n\r\n<P CLASS=PUNKT> <B>6.</B> På det sted i ministerialbøgerne, hvor tilførslen  \r\n\r\n efter tidsfølgen hører hen, henvises der til det sted, hvor tilførsel sker.  \r\n\r\n</P>  \r\n\r\n<P>C. Attestudstedelse. </P>  \r\n\r\n<P CLASS=PUNKT> <B>1.</B> Er barnet døbt i et evangelisk-luthersk trossamfund  \r\n\r\n i udlandet, udfærdiges der fødsels- og dåbsattest for barnet. Det samme  \r\n\r\n gælder, når barnet er døbt i et andet kristent trossamfund i udlandet, og der  \r\n\r\n af adoptanterne er afgivet erklæring om, at barnet agtes opdraget i  \r\n\r\n folkekirkens tro. </P>  \r\n\r\n<P CLASS=PUNKT> <B>2.</B> I andre tilfælde end de under pkt. 1 nævnte  \r\n\r\n udfærdiges der fødsels- og navneattest. Er barnet døbt i et kristent  \r\n\r\n trossamfund, anføres bemærkning om dåben i attestens anmærkningsrubrik. </P>  \r\n\r\n<P>D. Indberetning om optagelse i folkekirken. </P>  \r\n\r\n<P>I de under C 1, 1. pkt. nævnte tilfælde skal der ikke afgives indberetning  \r\n\r\n til folkeregistret om barnets optagelse i folkekirken, da barnet straks ved  \r\n\r\n indvandringen af folkeregistret registreres som medlem af folkekirken. </P>  \r\n\r\n<P>I de under C 1, 2. pkt., omhandlede tilfælde betragtes barnet som optaget  \r\n\r\n i folkekirken i henhold til den af adoptanterne afgivne erklæring, og der  \r\n\r\n afgives sædvanlig indberetning herom til folkeregistret (formular F). </P>  \r\n\r\n<P>Forekommende tvivlstilfælde vil være at forelægge ministeriet til  \r\n\r\n afgørelse. </P>  \r\n\r\n<P>Et antal eksemplarer af nærværende cirkulærskrivelse vedlægges til  \r\n\r\n fordeling blandt stiftets ministerialbogsførere. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 24. januar 1974.  \r\n\r\n</I> </P>  \r\n\r\n<P ALIGN=CENTER>P. M. V. </P>  \r\n\r\n<P ALIGN=CENTER>E. B. </P>  \r\n\r\n<P CLASS=UNDERSKREVET-AF ALIGN=CENTER>Arne Truelsen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/02/1974"
        },
        {
            "displayName": "Accession",
            "displayValue": "C19740001310"
        },
        {
            "displayName": "Entydig dokumentidentifikation",
            "displayValue": "CM031727"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "07/05/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13"
        },
        {
            "displayName": "År for udstedelse",
            "displayValue": "1974"
        },
        {
            "displayName": "Dato for underskrift",
            "displayValue": "24/01/1974"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Kirkemin. 1.kt.j.nr.620-10"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}