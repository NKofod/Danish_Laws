{
    "id": 60817,
    "title": "Vejledning angående føringen af journaler over dyrs anvendelse ved biologisk forskning og sygdomsbekæmpelse.(* 2) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 11323 af 31/03/1954",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning angående føringen af journaler over  \r\n\r\n dyrs anvendelse ved biologisk forskning og sygdomsbekæmpelse.(* 2) </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 1 i justitsministeriets bekendtgørelse af dags dato om  \r\n\r\n føring og indsendelse af journaler over dyrs anvendelse ved biologisk  \r\n\r\n forskning og sygdomsbekæmpelse fastsættes herved følgende vejledning angående  \r\n\r\n de nævnte journalers føring: </P>  \r\n\r\n<P>Ved journalføringen skal fremtidig benyttes den skematiske inddeling, der  \r\n\r\n er angivet i bilaget til denne vejledning(* 1). Inddelingen skal spænde over  \r\n\r\n to journalsider. </P>  \r\n\r\n<P>Indføringerne skal ske i kronologisk orden, og journalen skal stedse  \r\n\r\n holdes ført a jour. </P>  \r\n\r\n<P>Hvor der rutinemæssigt foretages ensartede forsøg i større antal, kan dog  \r\n\r\n sådanne forsøg indføres gruppevis for een uge ad gangen under et og samme  \r\n\r\n journalnummer (sml. skemaets nr. 78 og 85). </P>  \r\n\r\n<P>Journalen skal føres med læselig skrift, og danske udtryk skal anvendes i  \r\n\r\n den udstrækning, som hensynet til rimelig kortfattethed tillader. </P>  \r\n\r\n<P>De enkelte indføringer adskilles ved vandrette streger, således at  \r\n\r\n afstanden mellem de vandrette inddelinger afpasses efter indføringernes  \r\n\r\n omfang. </P>  \r\n\r\n<P>Ved årets udgang underskrives journalen af forsøgslederen. </P>  \r\n\r\n<P>Opmærksomheden henledes på § 4 i lov nr. 93 af 31. marts 1953 om dyrs  \r\n\r\n anvendelse ved biologisk forskning og sygdomsbekæmpelse, hvorefter visse  \r\n\r\n fodringsforsøg samt indsprøjtninger og udtagning af blodprøver, organprøver  \r\n\r\n eller andre prøver ved stik eller overfladiske snit, der kun medfører  \r\n\r\n uvæsentlig smerte af rent forbigående beskaffenhed, ikke omfattes af loven og  \r\n\r\n derfor ikke skal journaliseres. Det samme gælder slagtning af dyr med  \r\n\r\n almindeligt anerkendte metoder. </P>  \r\n\r\n<P>Endelig henledes opmærksomheden på, at loven nu omfatter alle hvirveldyr  \r\n\r\n (sml. skemaets nr. 86). </P>  \r\n\r\n<P>Bemærkninger til skemaets enkelte kolonner. </P>  \r\n\r\n<P>Journal nr. De i løbet af hvert år foretagne indføringer i journalen  \r\n\r\n forsynes med fortløbende numre. Formålet hermed er i første linie at kunne  \r\n\r\n henvise fra een indføring til en anden (sml. skemaets nr. 76 og 77 samt nr.  \r\n\r\n 83). </P>  \r\n\r\n<P>Dato. Hvor ensartede rutineforsøg udført indenfor samme uge indføres som  \r\n\r\n &#187;gruppe&#171;, anføres datoen for ugens begyndelse og slutning (sml.  \r\n\r\n skemaets nr. 78, 85 og 86). </P>  \r\n\r\n<P>Antal og art af dyr. I tilfælde, hvor der foretages to (eller flere)  \r\n\r\n indgreb på samme dyr med dages mellemrum, indføres hvert indgreb med eget  \r\n\r\n journalnummer og datoangivelse. Kolonnerne &#187;antal&#171; og  \r\n\r\n &#187;art&#171; udfyldes kun ved den første indføring (sml. skemaets nr. 79  \r\n\r\n og 83). Ved senere opgørelse af det anvendte antal dyr er det af betydning,  \r\n\r\n at de forskellige dyr kun figurerer een gang i kolonnerne &#187;antal&#171;  \r\n\r\n og &#187;art&#171;. </P>  \r\n\r\n<P>Anæstesi. Den anvendte narkoseform skal angives. Eksempel på anvendelse af  \r\n\r\n lokalanæstesi er angivet i skemaets nr. 81. Hvor der ikke er anvendt narkose,  \r\n\r\n skal rubrikken udfyldes med &#187;ingen&#171;. Undladelse af narkose ved  \r\n\r\n indgreb, der falder ind under lovens § 2, kræver tilladelse fra  \r\n\r\n justitsministeriets udvalg vedrørende dyreforsøg. </P>  \r\n\r\n<P>Indgreb. Indgrebets karakter skal fremgå klart, men detailler, f. eks. med  \r\n\r\n hensyn til anvendt operationsteknik, bør udelades, jfr. de i skemaet anførte  \r\n\r\n eksempler. </P>  \r\n\r\n<P>Formål. Tanken bag kravet om, at forsøgenes formål skal angives, er, at  \r\n\r\n journalen skal tillade en vis vurdering af forsøgenes berettigelse. En  \r\n\r\n formålsangivelse som &#187;blodtryksmåling&#171; kan derfor ikke anses for  \r\n\r\n fyldestgørende. Derimod må formålsangivelser som f. eks. &#187;demonstration  \r\n\r\n af blodtryksmåling&#171; eller &#187;hypofysepræparaters indflydelse på  \r\n\r\n blodtrykket&#171; anses for tilstrækkelige. Formålsangivelsen vil hyppigt  \r\n\r\n kunne formuleres på en sådan måde, at den direkte motiverer, at dyrene ikke  \r\n\r\n er dræbt i narkosen, således at der i rubriken &#187;aflivning eller anden  \r\n\r\n skæbne&#171; kan henvises til formålet (sml. skemaet nr. 75 og 78). </P>  \r\n\r\n<P>Aflivning eller anden skæbne efter forsøget. De oplysninger, som denne  \r\n\r\n rubrik skal indeholde, fremgår af lovens § 6, hvorefter journalen skal  \r\n\r\n indeholde oplysninger om &#187;tidspunktet for dyrenes aflivning og den  \r\n\r\n herved anvendte fremgangsmåde. Såfremt aflivning ikke har fundet sted, skal  \r\n\r\n begrundelsen herfor fremgå af journalen. For hundes, kattes og abers  \r\n\r\n vedkommende skal dyrets videre skæbne angives&#171;. </P>  \r\n\r\n<P>Hovedreglen er, at dyr, der har været anvendt til forsøg efter lovens § 2,  \r\n\r\n skal aflives i narkosen, og at dyr anvendt til forsøg efter lovens § 3 skal  \r\n\r\n aflives, medmindre de befinder sig i en sundhedsmæssig normal tilstand. </P>  \r\n\r\n<P>Såfremt dyr, anvendt til forsøg faldende ind under § 2, ikke er aflivet i  \r\n\r\n narkosen, skal der gives en motivering herfor. Dette vil som tidligere nævnt  \r\n\r\n hyppigt kunne ske ved henvisning til forsøgets formål (se yderligere skemaets  \r\n\r\n nr. 79 og 83). </P>  \r\n\r\n<P>I tilfælde, hvor der rutinemæssigt anvendes fast tidsinterval mellem  \r\n\r\n indgrebet (hyppigst indpodning) og aflivningen af dyrene, kan tidspunktet for  \r\n\r\n aflivningen direkte angives i forhold til tidspunktet for indgrebet (sml.  \r\n\r\n skemaets nr. 80 og 85). </P>  \r\n\r\n<P>Ved forsøg, der fremkalder sygdom hos en gruppe dyr, hvoraf nogle eller  \r\n\r\n alle som følge heraf afgår ved døden indenfor et begrænset tidsrum efter  \r\n\r\n sygdommens indpodning, er det ikke nødvendigt at angive dødstidspunktet for  \r\n\r\n hvert enkelt dyr (sml. skemaets nr. 84). </P>  \r\n\r\n<P>At dyr, anvendt til forsøg, overhovedet ikke aflives, kan såvel i de af §  \r\n\r\n 2 som i de af § 3 omfattede tilfælde kun motiveres med, at de befinder sig i  \r\n\r\n en sundhedsmæssig normal tilstand (skemaets nr. 81). Ofte vil dette fremgå af  \r\n\r\n indgrebets art (sml. skemaets nr 78). </P>  \r\n\r\n<P>Journalføringen kan afsluttes med den direkte (skemaets nr. 81) eller mere  \r\n\r\n indirekte (skemaets nr 78) angivelse af, at dyret er kommet over det under  \r\n\r\n loven faldende indgreb, uden at den sundhedsmæssige tilstand har lidt skade.  \r\n\r\n</P>  \r\n\r\n<P>For abers, hundes og kattes vedkommende kræves der som nævnt herudover en  \r\n\r\n redegørelse for dyrenes senere skæbne. Denne bør meddeles ved et kort notat i  \r\n\r\n forbindelse med underskriften af journalen ved forsøgsårets udgang, idet det  \r\n\r\n angives, om dyrene fortsat lever i laboratoriet - herunder om de stadig er i  \r\n\r\n forsøg - eller om de er udgået af laboratoriets bestand af dyr og da  \r\n\r\n hvorledes. Forsåvidt angår dyr af de nævnte arter, som ikke er anvendt ved  \r\n\r\n forsøg i det pågældende år, men som tidligere har været anvendt til forsøg og  \r\n\r\n ved forsøgsårets begyndelse levede videre i laboratoriet, skal der gøres  \r\n\r\n tilsvarende notat. Dyrene betegnes i notatet ved henvisning til journalnummer  \r\n\r\n og år for det første indgreb, hvortil de har været anvendt. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 31. marts 1954.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans Hækkerup. </P>  \r\n\r\n<P CLASS=MINISTER ALIGN=RIGHT>/H. Schaumburg-Christensen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Journaler trykt med den foreskrevne inddeling kan købes hos Olaf O.  \r\n\r\n Barfod og Co., Gyldenløvesgade 10, København V. - Nye journaler skal  \r\n\r\n indsendes til autorisation til justitsministeriets udvalg vedrørende  \r\n\r\n dyreforsøg. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Vejledningen er optaget i Ministerielle Skrivelser m.v. 1921-1959."
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19541132360"
        },
        {
            "displayName": "Entydig dokumentidentifikation",
            "displayValue": "CM019783"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "22/12/2005"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11323"
        },
        {
            "displayName": "År for udstedelse",
            "displayValue": "1954"
        },
        {
            "displayName": "Dato for underskrift",
            "displayValue": "31/03/1954"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}