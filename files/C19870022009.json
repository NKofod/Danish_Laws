{
    "id": 46708,
    "title": "Cirkulære om statsamternes klagevejledning på sundhedsområdet (Til samtlige statsamter, amtskommuner og kommuner) ",
    "documentTypeId": "140",
    "isSagsforlobPeriodValid": false,
    "shortName": "CIR nr 220 af 14/12/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om statsamternes klagevejledning på  \r\n\r\n sundhedsområdet </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige statsamter, amtskommuner  \r\n\r\n og kommuner) </P>  \r\n\r\n<BR>  \r\n\r\n<P CLASS=PUNKT> <B>1.</B> Indledning. </P>  \r\n\r\n<P>Efter lov nr. 397 af 10. juni 1987 om sundhedsvæsenets centralstyrelse  \r\n\r\n m.v. skal der den 1. januar 1988 oprettes et Sundhedsvæsenets  \r\n\r\n Patientklagenævn. Nævnet skal behandle klager over den faglige virksomhed,  \r\n\r\n der udøves af personer inden for sundhedsområdet. </P>  \r\n\r\n<P>Det er i lovens § 23 og i bemærkningerne til lovforslaget forudsat, at der  \r\n\r\n skal iværksættes en bred information om klagemuligheder på sundhedsområdet.  \r\n\r\n</P>  \r\n\r\n<P>I § 23, stk. 2, bestemmes, at sundhedsministeren kan fastsætte regler om,  \r\n\r\n at statsamterne inddrages i klagevejledningen. </P>  \r\n\r\n<P>En bestemmelse herom er nu efter forhandling med Indenrigsministeriet  \r\n\r\n optaget i Sundhedsministeriets bekendtgørelse nr. 822 af 11. december 1987 om  \r\n\r\n persongrupper inden for sundhedsvæsenet, der er omfattet af Sundhedsvæsenets  \r\n\r\n Patientklagenævns virksomhed samt om klagevejledning i statsamterne.  \r\n\r\n Statsamternes forpligtelse til at yde vejledning træder i kraft samtidig med  \r\n\r\n bekendtgørelsen, dvs. den 1. januar 1988. </P>  \r\n\r\n<P>Sundhedsministeriet vil i løbet af foråret 1988 udsende en vejledning, der  \r\n\r\n beskriver de mange klageveje og ordninger, der eksisterer på sundhedsområdet.  \r\n\r\n Vejledningen udsendes til brug for alle myndigheder m.v., der får brug for at  \r\n\r\n vejlede patienter og borgere om klagemuligheder. </P>  \r\n\r\n<P CLASS=PUNKT> <B>2.</B> Indhold. </P>  \r\n\r\n<P>Nærværende cirkulære beskriver alene de opgaver, som statsamterne  \r\n\r\n forventes at løse i forbindelse med vejledningen af klagere, samt hvilket  \r\n\r\n formål statsamternes klagevejledning skal tilgodese i forhold til den  \r\n\r\n klagevejledning, som i øvrigt finder sted på sundhedsområdet. </P>  \r\n\r\n<P CLASS=PUNKT> <B>3.</B> Omfang. </P>  \r\n\r\n<P>Statsamterne skal vejlede om alle typer af klager på sundhedsområdet, dvs.  \r\n\r\n både klager, der vedrører sundhedspersoners faglige virksomhed og om de  \r\n\r\n rettigheder, som borgerne har i henhold til lovgivningen eller på anden måde  \r\n\r\n er tillagt, f.eks. i landsoverenskomster mellem Sygesikringens  \r\n\r\n Forhandlingsudvalg og de respektive faglige foreninger. Vejledningen skal  \r\n\r\n desuden omfatte klager, der vedrører servicespørgsmål m.v., samt situationer,  \r\n\r\n hvor klageren ønsker erstatning, eller hvor et forhold ønskes strafferetligt  \r\n\r\n forfulgt. </P>  \r\n\r\n<P>Statsamternes klagevejledning på sundhedsområdet vil være et naturligt  \r\n\r\n supplement til den vejledning, som statsamterne i øvrigt tilbyder på  \r\n\r\n forskellige områder. </P>  \r\n\r\n<P CLASS=PUNKT> <B>4.</B> Vejledningen. </P>  \r\n\r\n<P>Statsamternes hovedopgave bliver: </P>  \r\n\r\n<P> <B>at</B> fungere som det sted, hvortil alle typer af klager inden for  \r\n\r\n sundhedsvæsenet kan indleveres og derefter blive videresendt til rette  \r\n\r\n klageinstans (uden at dette dog hindrer patienterne i at skrive direkte til  \r\n\r\n rette klageinstans), </P>  \r\n\r\n<P> <B>at</B> yde befolkningen en almindelig vejledning om klagemuligheder,  \r\n\r\n klageveje, dokumentationsbehov m.v. (ved klagerens skriftlige, telefoniske  \r\n\r\n eller personlige henvendelse), </P>  \r\n\r\n<P> <B>at</B> søge åbenbare misforståelser eller mangler i de enkelte  \r\n\r\n klagesager afklaret inden fremsendelse til rette klageinstans. </P>  \r\n\r\n<P>Statsamternes klagevejledning skal opfattes som et lokalt sikkerhedsnet  \r\n\r\n for eventuelle klagere. Kommuner og amtskommuner har efter  \r\n\r\n centralstyrelseslovens § 23, stk. 1 en forpligtelse til at give information  \r\n\r\n og yde vejledning til befolkningen om klageadgange på sundhedsområdet. Denne  \r\n\r\n virksomhed er en naturlig del af den kommunale og amtskommunale  \r\n\r\n opgaveløsning. </P>  \r\n\r\n<P>Det vil derfor være naturligt for statsamternes klagevejledning at søge at  \r\n\r\n skabe kontakt mellem klageren og de lokale rådgivningsmuligheder inden for  \r\n\r\n social- og sundhedsområdet, medmindre det af klagen fremgår, at de muligheder  \r\n\r\n der ligger heri, er udtømte. </P>  \r\n\r\n<P>Vejledning kan foregå mundtligt ved klagerens fremmøde på statsamtet samt  \r\n\r\n ved telefonisk eller skriftlig henvendelse. Vejledningsopgaven består i at  \r\n\r\n sætte sig ind i sagen, evt. stille uddybende spørgsmål og orientere om,  \r\n\r\n<B>hvem</B> der tager stilling til det pågældende klagepunkt samt <B>hvad</B>  \r\n\r\n klageren kan opnå ved at udnytte de forskellige klagemuligheder (erstatning,  \r\n\r\n påtale overfor sundhedspersonen osv.). Det kan efter omstændighederne være på  \r\n\r\n sin plads mere generelt at udtale sig om, <B>hvorvidt</B> en klage er  \r\n\r\n velbegrundet, om klagesagens forløb, <B>hvilket</B> supplerende materiale,  \r\n\r\n dokumentation eller lign., det kan være hensigtsmæssigt at  \r\n\r\n medsende/eftersende samt andre spørgsmål omkring det pågældende klageforhold  \r\n\r\n f.eks. sanktionsmuligheder, tidsfrister og lign. </P>  \r\n\r\n<P CLASS=PUNKT> <B>5.</B> Kontakt til andre myndigheder. </P>  \r\n\r\n<P>Det vil i forbindelse med klagevejledningen kunne være naturligt, at den  \r\n\r\n pågældende medarbejder ved statsamtet, hvis det kan gøres uden videre besvær,  \r\n\r\n f.eks. telefonisk søger at få afklaret eventuelle tvivlsspørgsmål og i øvrigt  \r\n\r\n indhenter oplysninger, som kan have betydning for klageren, evt. ved  \r\n\r\n henvendelse til andre myndigheder, f.eks. sygehusforvaltningen,  \r\n\r\n embedslægeinstitutionen eller lign. </P>  \r\n\r\n<P>Det vil formentlig i visse situationer være muligt at løse patientens  \r\n\r\n problem ved at etablere de fornødne kontakter på lokalt plan. Det er dog  \r\n\r\n vigtigt, at statsamterne i forbindelse med vejledningen sikrer sig, at  \r\n\r\n patienten er klar over, hvilke klagemuligheder der er, hvis den lokale  \r\n\r\n &#187;klagevisitation&#171; ikke giver noget tilfredsstillende resultat. </P>  \r\n\r\n<P CLASS=PUNKT> <B>6.</B> Hvad skal vejledningen ikke indeholde. </P>  \r\n\r\n<P>Vejledningen kan blive noget af en balanceakt, idet  \r\n\r\n vejledningsforpligtelsen ikke bør føre til en egentlig sagsbehandling i  \r\n\r\n statsamtet, herunder igangsættelse af undersøgelser og egentlige  \r\n\r\n forligsbestræbelser. </P>  \r\n\r\n<P>Statsamterne bør også i forbindelse med klagevejledningen være opmærksom  \r\n\r\n på, at det efter loven er Sundhedsvæsenets Patientklagenævn, der skal tage  \r\n\r\n stilling til klager over sundhedspersoners faglige virksomhed, og at  \r\n\r\n Sundhedsstyrelsen har en almindelig tilsynsforpligtelse med denne virksomhed  \r\n\r\n og derfor tillige et behov for information om sundhedspersoners virksomhed,  \r\n\r\n som tilgodeses gennem styrelsens forberedelse af sager, der skal forelægges  \r\n\r\n Patientklagenævnet. </P>  \r\n\r\n<P CLASS=PUNKT> <B>7.</B> Journalisering m.v. </P>  \r\n\r\n<P>I alle tilfælde, hvor der foreligger en skriftlig henvendelse eller  \r\n\r\n videresendelse om klageforhold, må statsamtet oprette en særskilt sag  \r\n\r\n vedrørende den enkelte klager. </P>  \r\n\r\n<P>Sundhedsministeriet forventer ikke, at der normalt vil være anledning til  \r\n\r\n at oprette en egentlig sag i statsamtet på den enkelte klager, hvor  \r\n\r\n sagsbehandlingen udelukkende består i mundtlige henvendelser, vejledning og  \r\n\r\n information. Det vil være tilstrækkeligt, at statsamtet på en samlesag  \r\n\r\n registrerer antallet og karakteren af henvendelserne, samt hvilke  \r\n\r\n ekspeditioner de har givet anledning til. Hvis der viser sig behov herfor,  \r\n\r\n vil klagevejledningen kunne gives ved hjælp af en blanket, hvor klagen  \r\n\r\n formuleres og relevante spørgsmål registreres. Man vil, når der er indvundet  \r\n\r\n erfaringer med klagevejledning, vende tilbage til spørgsmålet om evt.  \r\n\r\n fremstilling af en standardblanket til formålet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Sundhedsministeriet, den 14. december  \r\n\r\n 1987 </I> </P>  \r\n\r\n<P CLASS=UNDERSKREVET-AF ALIGN=CENTER>Agnete Laustsen </P>  \r\n\r\n<P CLASS=MINISTER ALIGN=RIGHT>/Sigurd Møhring-Andersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/01/1988"
        },
        {
            "displayName": "Accession",
            "displayValue": "C19870022009"
        },
        {
            "displayName": "Entydig dokumentidentifikation",
            "displayValue": "CM005460"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "27/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "220"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "14/12/1987"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Sundhedsmin. 1 kt. J.nr. 5700/0-75"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}