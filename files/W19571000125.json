{
    "id": 37776,
    "title": "Beføjelse til at indkræve regnskabsoplysninger (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 10001 af 04/06/1957",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Special-Optikernes Landsforening fandt ikke, at Monopoltilsynet var  \r\n\r\n beføjet til at indkræve regnskabsoplysninger, fordi en undersøgelse ikke  \r\n\r\n syntes at have vist at der forelå konkurrencebegrænsning mellem foreningens  \r\n\r\n medlemmer. Denne påstand blev ikke taget til følge, idet Monopoltilsynet  \r\n\r\n ifølge loven var beføjet til at indhente alle sådanne oplysninger, der  \r\n\r\n skønnedes nødvendige for dets virksomhed, og ikke mindst oplysningerne, der  \r\n\r\n var kommet frem under den påbegyndte undersøgelse, havde givet anledning til  \r\n\r\n yderligere undersøgelse af branchen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Beføjelse til at indkræve regnskabsoplysninger  \r\n\r\n (* 1) </H1>  \r\n\r\n<P></P>  \r\n\r\n<BR>  \r\n\r\n<P>KENDELSE: </P>  \r\n\r\n<P>Ved skrivelse af 5. april 1957 har landsretssagfører Feodor Nielsen som  \r\n\r\n sagører for Special-Optikernes Landsforening forlangt spørgsmålet om,  \r\n\r\n hvorvidt foreningens medlemmer har pligt til at udlevere de af  \r\n\r\n monopoltilsynet i henhold til monopollovens § 15 indkrævede regnskaber fra  \r\n\r\n medlemmerne, indbragt for ankenævnet. </P>  \r\n\r\n<P>Sagen har været behandlet på et møde i nævnet den 23. maj 1957, hvor såvel  \r\n\r\n klageren som monopoltilsynet var repræsenteret. </P>  \r\n\r\n<P>Klageren har nedlagt påstand om, at det bestemmes, at medlemmerne af  \r\n\r\n Special-Optikernes Landsforening ikke er pligtige til monopoltilsynet at  \r\n\r\n udlevere deres driftsregnskab og status for årene 1953, 1954 og 1955. </P>  \r\n\r\n<P>Monopoltilsynet har påstået den påklagede beslutning stadfæstet. </P>  \r\n\r\n<P>Det fremgår af sagen, at der indenfor den optiske branche findes 4  \r\n\r\n organisationer: Danske Optik-Grossisters Forbund, Brancheforeningen for  \r\n\r\n Optik- og Urgrossister, Special-Optikernes Landsforening og Optikerforeningen  \r\n\r\n for Danmark af 1910, at Special-Optikernes Landsforening og Optikerforeningen  \r\n\r\n for Danmark af 1910, der varetager detailhandlernes interesser og tæller en  \r\n\r\n meget væsentlig del af samtlige detailoptikere, er indført i monopoltilsynets  \r\n\r\n register, og at der endvidere er registreret en aftale mellem De samvirkende  \r\n\r\n Sygekasser i København og Sygekassernes Optik A/S samt en aftale mellem  \r\n\r\n Sygekassen &#187;Aarhus&#171; på den ene side og Special-Optikernes  \r\n\r\n Landsforening, 1. kreds og Aarhus Amts Urmager &amp; Optikerforening på den  \r\n\r\n anden side. Tilsynet har derhos bemærket, at der tidligere bestod bl. a. en  \r\n\r\n aftale mellem detailoptikerne og grossistforbundets medlemmer, hvilken aftale  \r\n\r\n imidlertid er blevet afmeldt, efter at tilsynet havde påbegyndt den  \r\n\r\n nedennævnte undersøgelse af branchens forhold. </P>  \r\n\r\n<P>Det er iøvrigt oplyst, at monopoltilsynet, der i efteråret 1955 besluttede  \r\n\r\n at tage branchens forhold, herunder branchens aftaler og prisberegning, op  \r\n\r\n til nærmere undersøgelse, fra en række forretninger indenfor branchen har  \r\n\r\n indhentet oplysninger om indkøbs- og udsalgspriser for en række brillestel og  \r\n\r\n glas af forskellige fabrikater og typer. </P>  \r\n\r\n<P>Til støtte for sin påstand har klageren - der fremhæver, at  \r\n\r\n monopoltilsynet har haft uhindret adgang til ved indhentelse af oplysninger  \r\n\r\n fra landsforeningen og ved kontrolbesøg hos dennes medlemmer at undersøge, om  \r\n\r\n der eksisterer konkurrencebegrænsning - anført, at der ikke i monopolloven er  \r\n\r\n hjemmel for monopoltilsynets krav om udlevering af de pågældende regnskaber.  \r\n\r\n Klageren har herved anført, at det ved den stedfundne undersøgelse har vist  \r\n\r\n sig, at der ikke foreligger konkurrencebegrænsning mellem landsforeningens  \r\n\r\n medlemmer, og at der derfor ikke er grundlag for krav om udlevering af  \r\n\r\n regnskaber, der efter klagerens opfattelse kun kan give oplysninger om  \r\n\r\n nettofortjeneste, men derimod intet vise om branchens konkurrencemæssige  \r\n\r\n forhold. </P>  \r\n\r\n<P>Monopoltilsynet finder, at der i bestemmelserne i monopollovens § 15 om,  \r\n\r\n at tilsynet er beføjet til at kræve meddelt alle sådanne oplysninger, som  \r\n\r\n skønnes nødvendige for dets virksomhed, herunder oplysninger til afgørelse  \r\n\r\n af, om et forhold falder ind under lovens bestemmelser, er hjemmel for kravet  \r\n\r\n om udlevering af de pågældende regnskaber. Tilsynet har overfor det af  \r\n\r\n klageren anførte gjort gældende, at ikke mindst oplysninger, der er kommet  \r\n\r\n frem under den påbegyndte undersøgelse af branchens forhold, efter tilsynets  \r\n\r\n opfattelse tyder på, at der foreligger konkurrencebegrænsning indenfor  \r\n\r\n branchen, at tilsynet har adgang til at indkræve oplysninger også i tilfælde,  \r\n\r\n hvor konkurrencebegrænsning endnu ikke er konstateret, og at de krævede  \r\n\r\n regnskaber skal tjene til belysning af spørgsmålet om  \r\n\r\n konkurrencebegrænsninger og hvorledes sådanne virker. </P>  \r\n\r\n<P>I henhold til de af monopoltilsynet således anførte grunde finder nævnet,  \r\n\r\n at der er grundlag for tilsynet til i medfør af monopollovens § 15 at  \r\n\r\n indkræve de omhandlede regnskaber. </P>  \r\n\r\n<P>Monopoltilsynets beslutning om indsendelse af regnskaber vil derfor være  \r\n\r\n at stadfæste. </P>  \r\n\r\n<P>Herefter </P>  \r\n\r\n<P>bestemmes: </P>  \r\n\r\n<P>Den ovennævnte af monopoltilsynet trufne beslutning stadfæstes. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Afgørelsen vedrører § 15, stk. 1, i monopolloven, der blev ophævet 1/1-1990.",
        "(* 1) Monopoltilsynets Meddelelser 1957, s. 74-75."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19571000125"
        },
        {
            "displayName": "Entydig dokumentidentifikation",
            "displayValue": "CA005711"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10001"
        },
        {
            "displayName": "År for udstedelse",
            "displayValue": "1957"
        },
        {
            "displayName": "Dato for underskrift",
            "displayValue": "04/06/1957"
        },
        {
            "displayName": "Administrerende myndighed",
            "displayValue": "Monopolankenævnet"
        },
        {
            "displayName": "Ressortministeriets journalnummer",
            "displayValue": "1:189-2-14"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}