{
    "id": 105584,
    "title": "1985 BRB 146   BERETNING OVER FORSLAG TIL FOLKETINGSBESLUTNING OM ÆNDRING AF LOV OM   KOMMUNEPLANLÆGNING    NR B 146 1985-86, 1. SAMLING ",
    "documentTypeId": "510",
    "isSagsforlobPeriodValid": false,
    "shortName": "1985/1 BRB 146",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BRB 146 </P>  \r\n\r\n<P></P>  \r\n\r\n<P>Beretning over Forslag til folketingsbeslutning om ændring af lov om  \r\n\r\n kommuneplanlægning <BR>  \r\n\r\n Nr B 146 1985-86, 1. samling </P>  \r\n\r\n<P></P>  \r\n\r\n<P>Afgivet af miljø- og planlægningsudvalget </P>  \r\n\r\n<P></P>  \r\n\r\n<P>Afgivet: 19860603 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet forslaget til folketingsbeslutning i en række </P>  \r\n\r\n<P>møder og har herunder stillet spørgsmål til miljøministeren, som </P>  \r\n\r\n<P>denne har besvaret dels skriftligt, dels i samråd. </P>  \r\n\r\n<P>Udvalget har endvidere modtaget mundtlig og/ eller skriftlig </P>  \r\n\r\n<P>henvendelse fra Frederiksberg kommune, borgmesteren, og Kommunernes </P>  \r\n\r\n<P>Landsforening. De skriftlige henvendelser fra Kommunernes </P>  \r\n\r\n<P>Landsforening er optrykt som bilag til denne beretning. </P>  \r\n\r\n<P>Et flertal (socialdemokratiets, socialistisk folkepartis og det </P>  \r\n\r\n<P>radikale venstres medlemmer af udvalget) bemærker, at </P>  \r\n\r\n<P>miljøministeren har tilkendegivet, at ministeren er rede til at </P>  \r\n\r\n<P>drøfte de elementer i beslutningsforslaget, der sigter på en </P>  \r\n\r\n<P>fremtidig sikring af bevaringshensyn. </P>  \r\n\r\n<P>Miljøministeren har oplyst, at ministeren har taget initiativ til, at </P>  \r\n\r\n<P>fredningsstyrelsen og planstyrelsen inden 1. januar 1987 skal </P>  \r\n\r\n<P>redegøre for, hvorledes virkemidlerne i bygningsfredningsloven og </P>  \r\n\r\n<P>planlovene i højere grad kan udnyttes til at sikre bevaringsværdige </P>  \r\n\r\n<P>bymiljøer og bygninger som levende elementer i bysamfundene. Der </P>  \r\n\r\n<P>indgår heri en fortsat landsdækkende registrering af frednings- og </P>  \r\n\r\n<P>bevaringsværdig bebyggelse. Som led i redegørelsen vil der blive </P>  \r\n\r\n<P>foretaget en undersøgelse af kommuneplanerne med henblik på en </P>  \r\n\r\n<P>nærmere vurdering af behovet for ændrede regler. </P>  \r\n\r\n<P>Miljøministeren har endvidere erklæret sig villig til at give en </P>  \r\n\r\n<P>redegørelse for problemstillingen om klageadgangen efter </P>  \r\n\r\n<P>kommuneplanlovens § 48. </P>  \r\n\r\n<P>Flertallet har noteret sig miljøministerens ovenstående </P>  \r\n\r\n<P>tilkendegivelser, men finder, at miljøministeren burde have grebet </P>  \r\n\r\n<P>ind i den frederiksbergske plansag for længst. Det forekommer </P>  \r\n\r\n<P>uforståeligt, at ministeren ikke på baggrund af fredningsstyrelsens </P>  \r\n\r\n<P>vurdering af bygningernes bevaringsværdi har forstået, at der i </P>  \r\n\r\n<P>denne sag forelå et problem, ikke blot i henseende til </P>  \r\n\r\n<P>troværdigheden i de kommunale myndigheders forvaltning af </P>  \r\n\r\n<P>kommuneplanloven, men også for så vidt angår det stadig mere </P>  \r\n\r\n<P>presserende problem, at bevaringsværdige bymiljøer hverken i </P>  \r\n\r\n<P>henhold til loven om bygningsfredning eller i henhold til </P>  \r\n\r\n<P>kommuneplanloven har tilstrækkelig beskyttelse. </P>  \r\n\r\n<P>Ministeren burde derfor efter flertallets opfattelse have benyttet </P>  \r\n\r\n<P>sin call-in beføjelse inden den endelige lokalplanvedtagelse i </P>  \r\n\r\n<P>Frederiksberg kommunalbestyrelse eller have opretholdt </P>  \r\n\r\n<P>fredningsstyrelsens indsigelse mod nedrivning af de </P>  \r\n\r\n<P>bevaringsværdige bygninger. Dermed havde ministeren ikke blot </P>  \r\n\r\n<P>imødekommet et klart behov for en markering af det synspunkt, at </P>  \r\n\r\n<P>planlovene og bygnings-/ fredningslovene skal tages alvorligt, men </P>  \r\n\r\n<P>også imødekommet et klart dokumenteret ønske fra mange borgere på </P>  \r\n\r\n<P>Frederiksberg. </P>  \r\n\r\n<P>Flertallet finder, at forholdet mellem kommuneplan og lokalplan bør </P>  \r\n\r\n<P>afklares gennem udarbejdelse af et tillæg til </P>  \r\n\r\n<P>hovedstrukturafsnittet, der tydeligt angiver, hvilke ejendomme der </P>  \r\n\r\n<P>er omfattet af bevaringsbestemmelserne. </P>  \r\n\r\n<P>Så længe en sådan umiddelbart gennemskuelig sammenhæng mellem </P>  \r\n\r\n<P>kommuneplan og lokalplan m.v. ikke er tilvejebragt, vil en </P>  \r\n\r\n<P>nedrivning af de af lokalplanen omfattede bygninger klart stride </P>  \r\n\r\n<P>imod rammestyringsprincippet i planlovgivningen. </P>  \r\n\r\n<P>Flertallet finder endelig, at miljøministeren overfor Frederiksberg </P>  \r\n\r\n<P>kommunalbestyrelse bør tilkendegive flertallets synspunkter. </P>  \r\n\r\n<P>Venstresocialisterne støtter flertallets holdning. </P>  \r\n\r\n<P>Et mindretal (det konservative folkepartis, venstres, kristeligt </P>  \r\n\r\n<P>folkepartis og de frie demokraters medlemmer af udvalget) noterer, </P>  \r\n\r\n<P>at ministeren er rede til at drøfte de elementer i </P>  \r\n\r\n<P>beslutningsforslaget, der sigter på en fremtidig sikring af </P>  \r\n\r\n<P>bevaringshensyn. </P>  \r\n\r\n<P>Mindretallet finder det, da flertallet ikke umiddelbart giver til </P>  \r\n\r\n<P>kende, at forslagets pkt. 4 opgives som uigennemførligt, nødvendigt </P>  \r\n\r\n<P>at understrege, at beslutninger med hjemmel i gældende lovgivning </P>  \r\n\r\n<P>alene kan ændres ved særlig lovgivning, der vil få tilbagevirkende </P>  \r\n\r\n<P>kraft. Mindretallet må klart afvise noget sådant, der - ud over det </P>  \r\n\r\n<P>ansvar det medfører - griber ind i lovlige lokalpolitiske </P>  \r\n\r\n<P>beslutninger, og som kan skabe et ganske uacceptabelt præcedens for </P>  \r\n\r\n<P>indgreb i velfungerende lovgivning med deraf følgende </P>  \r\n\r\n<P>retsusikkerhed og utryghed for kommune og borgere. </P>  \r\n\r\n<P>At flertallet ønsker, at ministeren orienterer Frederiksberg </P>  \r\n\r\n<P>kommunalbestyrelse om flertallets synspunkter med hensyn til </P>  \r\n\r\n<P>forholdene omkring Søfrontsagen, kan selvsagt intet ændre på </P>  \r\n\r\n<P>beslutninger, der med hjemmel i gældende ret er eller vil blive </P>  \r\n\r\n<P>taget. </P>  \r\n\r\n<P>Mindretallet har med tilfredshed bemærket, at ministeren ikke kan </P>  \r\n\r\n<P>tilslutte sig flertallets synspunkter omkring myndighedernes </P>  \r\n\r\n<P>behandling af Søfrontsagen, og at ministeren har afvist at støtte </P>  \r\n\r\n<P>lovforslag, der vil tilsidesætte beslutninger, der lovligt er </P>  \r\n\r\n<P>truffet af decentrale planlægningsmyndigheder i overensstemmelse </P>  \r\n\r\n<P>med gældende planlovgivning. </P>  \r\n\r\n<P>Mindretallet er bekendt med, at centrum-demokraterne støtter dets </P>  \r\n\r\n<P>holdning. </P>  \r\n\r\n<P>Bilag </P>  \r\n\r\n<P>Kommunernes Landsforening J. nr. 01.02.00I06/ 578-86 </P>  \r\n\r\n<P>Den 16. maj 1986 </P>  \r\n\r\n<P>Beslutningsforslag om ændring af lov om kommuneplanlægning </P>  \r\n\r\n<P>På baggrund af en konkret sag i Frederiksberg kommune er der den 7. </P>  \r\n\r\n<P>maj fremsat et forslag til folketingsbeslutning om ændring af lov </P>  \r\n\r\n<P>om kommuneplanlægning. Bag forslaget står medlemmer af </P>  \r\n\r\n<P>Socialdemokratiet, Radikale Venstre, Socialistisk Folkeparti og </P>  \r\n\r\n<P>Venstresocialisterne. </P>  \r\n\r\n<P>Beslutningsforslaget indebærer, at regeringen pålægges at ændre </P>  \r\n\r\n<P>kommuneplanloven på følgende punkter: </P>  \r\n\r\n<P>1. Teksten i kommuneplanens hovedstruktur og rammedel skal formuleres </P>  \r\n\r\n<P>så præcist, at tilkendegivelser om bevaring af ældre bymiljøer kun </P>  \r\n\r\n<P>kan fraviges ved udarbejdelse af tillæg til kommuneplan. Den </P>  \r\n\r\n<P>nuværende retstilstand giver kommunerne en vis frihed til i </P>  \r\n\r\n<P>lokalplaner at fortolke rammernes og hovedstrukturens indhold, hvis </P>  \r\n\r\n<P>kommuneplanen ikke er meget detaljeret. </P>  \r\n\r\n<P>2. Statslige myndigheders indsigelser over for en lokalplan skal kun </P>  \r\n\r\n<P>kunne trækkes tilbage efter ministerens beslutning. I den konkrete </P>  \r\n\r\n<P>sag fra Frederiksberg har fredningsstyrelsen ændret sin indsigelse </P>  \r\n\r\n<P>til en henstilling efter en nøjere vurdering af lokalplanen. </P>  \r\n\r\n<P>3. Amtsrådets/ Hovedstadsrådets påsyn af overensstemmelse imellem </P>  \r\n\r\n<P>lokalplanforslags bestemmelser og kommuneplaner skal gøres til </P>  \r\n\r\n<P>genstand for klage. Efter de gældende regler er det ikke muligt. I </P>  \r\n\r\n<P>den konkrete sag har Hovedstadsrådet fundet lokalplanforslaget i </P>  \r\n\r\n<P>overensstemmelse med kommuneplanen. </P>  \r\n\r\n<P>4. Endelig indebærer beslutningsforslaget, at retsvirkningerne af </P>  \r\n\r\n<P>allerede vedtagne lokalplaner suspenderes, hvis de åbner mulighed </P>  \r\n\r\n<P>for sanering gennem nedrivning og der findes bevaringsbestemmelser </P>  \r\n\r\n<P>i kommuneplanen. Suspensionen ophæves, når de første tre ændringer </P>  \r\n\r\n<P>er gennemført. Denne del af beslutningsforslaget tager </P>  \r\n\r\n<P>tilsyneladende specielt sigte på den konkrete sag. </P>  \r\n\r\n<P>Beslutningsforslaget er afgrænset til at omfatte områder, hvor der </P>  \r\n\r\n<P>ønskes bevaring af ældre bymiljøer. Det er vanskeligt at forestille </P>  \r\n\r\n<P>sig, at man lovgivningsmæssigt vil kunne opretholde denne </P>  \r\n\r\n<P>afgrænsning. Man vil så enten få helt specielle krav til </P>  \r\n\r\n<P>kommuneplanernes bevaringsbestemmelser, eller der vil blive </P>  \r\n\r\n<P>gennemført en stramning af kravene også ved udlæg af arealer til </P>  \r\n\r\n<P>boliger, erhverv m.v. </P>  \r\n\r\n<P>Efter landsforeningens opfattelse vil gennemførelsen af </P>  \r\n\r\n<P>beslutningsforslaget være meget uhensigtsmæssig af flere årsager. </P>  \r\n\r\n<P>En stramning af kravene til kommuneplanernes detaljeringsgrad vil </P>  \r\n\r\n<P>indebære en tilsidesættelse af alle de erfaringer, man lokalt har </P>  \r\n\r\n<P>gjort om hensigtsmæssige planlægningsformer siden </P>  \r\n\r\n<P>kommunalplanlovens vedtagelse. </P>  \r\n\r\n<P>Hvis detaljeringsgraden bliver for høj i kommuneplanerne, vil </P>  \r\n\r\n<P>kommunerne være tvunget til at gennemføre kommuneplantillæg i </P>  \r\n\r\n<P>forbindelse med mange konkrete sager. Kommuneplanen vil derfor ikke </P>  \r\n\r\n<P>- som det har været hensigten - kunne fungere som en overordnet </P>  \r\n\r\n<P>rammeplan. Det vil kunne medføre, at kommuneplanen ikke længere vil </P>  \r\n\r\n<P>kunne spille sin rolle som sammenfattende plan for kommunens </P>  \r\n\r\n<P>aktiviteter. </P>  \r\n\r\n<P>Punkt 2 i beslutningsforslaget vedrører ministerens </P>  \r\n\r\n<P>delegationsbeføjelse. Landsforeningen vil ikke kommentere dette </P>  \r\n\r\n<P>forslag. </P>  \r\n\r\n<P>Beslutningsforslaget indebærer i punkt 3 en udvidelse af </P>  \r\n\r\n<P>klageadgangen over beslutninger i medfør af loven. En udvidelse af </P>  \r\n\r\n<P>klageadgangen fra retlige spørgsmål til også at omfatte </P>  \r\n\r\n<P>skønsmæssige afgørelser vil indebære, at de politiske beslutninger </P>  \r\n\r\n<P>i kommunalbestyrelserne kan påklages. Kommuneplanlovens </P>  \r\n\r\n<P>grundlæggende ideö har netop været, at den offentlige debat om et </P>  \r\n\r\n<P>planforslag giver indflydelse på den politiske beslutning, og at </P>  \r\n\r\n<P>der derfor ikke efterfølgende skal være klageadgang. Hvis </P>  \r\n\r\n<P>klageadgangen udvides, mister den forudgående dialog mellem </P>  \r\n\r\n<P>kommunen og borgerne sin betydning. </P>  \r\n\r\n<P>Beslutningsforslagets punkt 4 vil indebære en lovgivning med </P>  \r\n\r\n<P>tilbagevirkende kraft. Landsforeningen har vanskeligt ved at </P>  \r\n\r\n<P>overskue, under hvilke former dette tænkes gennemført, men det må </P>  \r\n\r\n<P>frygtes, at gennemførelsen af forslaget vil kunne skabe præcedens </P>  \r\n\r\n<P>for, at folketingets flertal med tilbagevirkende kraft griber ind i </P>  \r\n\r\n<P>lovlige lokalpolitiske beslutninger. Det vil i så fald være </P>  \r\n\r\n<P>vanskeligt at arbejde med et kommunalt selvstyre. </P>  \r\n\r\n<P>Endelig skal landsforeningen fremhæve, at det er ganske uforståeligt, </P>  \r\n\r\n<P>hvis et folketingsflertal på grundlag af en enkelt konkret sag vil </P>  \r\n\r\n<P>gennemføre et så gennemgribende og principielt indgreb i en </P>  \r\n\r\n<P>velfungerende lovgivning. At forslagsstillerne er uenige i det </P>  \r\n\r\n<P>politiske indhold i den lovlige beslutning, Frederiksberg kommune </P>  \r\n\r\n<P>har truffet, burde ikke kunne give anledning til en så indgribende </P>  \r\n\r\n<P>indskrænkning af det kommunale selvstyre. </P>  \r\n\r\n<P>Thorkild Simonsen </P>  \r\n\r\n<P>/ Peter Gorm Hansen </P>  \r\n\r\n<P>Stikord til brug for foretræde om ændring af kommuneplanloven </P>  \r\n\r\n<P>- En detaljeret kommuneplan svækker kommuneplanlægningen som et </P>  \r\n\r\n<P>velegnet instrument i kommunernes overordnede planlægning. </P>  \r\n\r\n<P>- En detaljeret kommuneplan medfører behov for mange ændringer </P>  \r\n\r\n<P>(tillæg), hvilket er i modstrid med arealudvalgets forslag, som </P>  \r\n\r\n<P>samlede bred enighed. </P>  \r\n\r\n<P>- Et folketingsudvalgs uenighed i en konkret sag bør ikke medføre </P>  \r\n\r\n<P>lovændringer til skade for alle kommuner og for </P>  \r\n\r\n<P>kommuneplanlægningen som helhed. </P>  \r\n\r\n<P>- Forslaget hindrer ikke kommunen i at gennemføre det ønskede. Det </P>  \r\n\r\n<P>kræver blot en ekstra procedure. </P>  \r\n\r\n<P>- Hvis en konkret lokalplan ønskes ændret af folketinget, kan det ske </P>  \r\n\r\n<P>ved en beslutning, som pålægger ministeren at benytte sin </P>  \r\n\r\n<P>indkaldebeføjelse i kommuneplanlovens § 28. Den gælder dog kun, før </P>  \r\n\r\n<P>en lokalplan er endeligt vedtaget af kommunalbestyrelsen. </P>  \r\n\r\n<P>- Den konkrete afgørelse kan formentlig kun ændres på eön måde, </P>  \r\n\r\n<P>nemlig ved en særskilt lov med ekspropriationshjemmel. </P>  \r\n\r\n<P>- Beslutningsforslaget, som det foreligger, kan ikke ændre </P>  \r\n\r\n<P>Frederiksbergs afgørelse. Forslaget kan ikke suspendere gældende </P>  \r\n\r\n<P>ret. </P>  \r\n\r\n<P>- Det virker overdimensioneret med forsøg på lovgivning med </P>  \r\n\r\n<P>tilbagevirkende kraft med udgangspunkt i en politisk uenighed som </P>  \r\n\r\n<P>den foreliggende. </P>  \r\n\r\n<P>- Ændring af klagebestemmelsen som foreslået vil ikke ændre på den </P>  \r\n\r\n<P>konkrete sag. Klagemyndigheden planstyrelsen - har udtalt, at </P>  \r\n\r\n<P>lokalplanen er i overensstemmelse med kommuneplanen. </P>  \r\n\r\n<P>Landsforeningen ønsker ikke klagebestemmelsen ændret. </P>  \r\n\r\n<P>Omdelt i forbindelse med Kommunernes Landsforenings foretræde for </P>  \r\n\r\n<P>udvalget den 21. maj 1986. </P>  \r\n\r\n<P>Talemanus til brug ved foretræde for folketingets planlægnings- og </P>  \r\n\r\n<P>miljøudvalg </P>  \r\n\r\n<P>Den 7. maj har en række medlemmer af folketinget fremsat et forslag </P>  \r\n\r\n<P>til folketingsbeslutning om ændring af kommuneplanloven. </P>  \r\n\r\n<P>Kommunernes Landsforenings bestyrelse har behandlet dette forslag på </P>  \r\n\r\n<P>sit møde i fredags. Jeg vil gerne fremlægge landsforeningens </P>  \r\n\r\n<P>synspunkter på forslaget. </P>  \r\n\r\n<P>Landsforeningen mener, at dette beslutningsforslag ikke bør vedtages. </P>  \r\n\r\n<P>Hvis beslutningsforslaget vedtages og de lovændringer, der lægges </P>  \r\n\r\n<P>op til, bliver gennemført, vil det have nogle meget uheldige </P>  \r\n\r\n<P>konsekvenser for kommuneplanlægningen, og tilliden til det </P>  \r\n\r\n<P>kommunale selvstyre vil lide skade. </P>  \r\n\r\n<P>Hovedindholdet i beslutningsforslaget er et pålæg til regeringen om </P>  \r\n\r\n<P>at ændre kommuneplanloven. Den ændring, som regeringen pålægges at </P>  \r\n\r\n<P>gennemføre, vil indebære, at kommuneplanerne skal gøres langt mere </P>  \r\n\r\n<P>detaljerede, end tilfældet er i dag. </P>  \r\n\r\n<P>De fleste kommuner har udarbejdet § 6-redegørelser, </P>  \r\n\r\n<P>kommuneplanforslag og kommuneplaner. Nu er de fleste af kommunerne </P>  \r\n\r\n<P>i den fase, hvor kommuneplanerne indgår i den daglige </P>  \r\n\r\n<P>administration, og hvor man forbereder den første revision af </P>  \r\n\r\n<P>kommuneplanen. </P>  \r\n\r\n<P>Den erfaring, der er gjort i kommunerne under arbejdet med </P>  \r\n\r\n<P>kommuneplanlægningen, er ganske entydig: Kommuneplanen er velegnet </P>  \r\n\r\n<P>som en overordnet plan for kommunernes aktiviteter og </P>  \r\n\r\n<P>arealanvendelsen i en lidt længere tidshorisont, medens budgettet </P>  \r\n\r\n<P>anvendes i den daglige styring af kommunens aktiviteter. </P>  \r\n\r\n<P>Kommuneplanen er altså blevet redskabet for den overordnede </P>  \r\n\r\n<P>planlægning. Men så er det også af central betydning, at kommunerne </P>  \r\n\r\n<P>beholder muligheden for at arbejde med kommuneplanen som en </P>  \r\n\r\n<P>overordnet plan. </P>  \r\n\r\n<P>Beslutningsforslagets gennemførelse vil medføre, at kommunerne skal </P>  \r\n\r\n<P>binde sig selv helt ned i detaljen i kommuneplanlægningen. Der vil </P>  \r\n\r\n<P>blive indført nogle proceduremæssige omsvøb, som svækker </P>  \r\n\r\n<P>kommuneplanen i dens funktion som det overordnede styringsredskab. </P>  \r\n\r\n<P>Men man kan frygte, at mange kommuner efter den foreslåede ændring af </P>  \r\n\r\n<P>kommuneplanloven så at sige vil lægge kommuneplanarbejdet i </P>  \r\n\r\n<P>skuffen. For naturligvis kan kommunalbestyrelserne fortsat </P>  \r\n\r\n<P>gennemføre de projekter, som kommunalbestyrelsens flertal går ind </P>  \r\n\r\n<P>for. Kommunalbestyrelsen kan blot i et tillæg ændre kommuneplanen. </P>  \r\n\r\n<P>Men man vil komme væk fra at sammenfatte de overordnede og </P>  \r\n\r\n<P>langsigtede planlægningsstrategier i kommuneplanlægningen, og </P>  \r\n\r\n<P>kommuneplanen vil i stedet blive et dokument, som bliver fulgt op </P>  \r\n\r\n<P>af et hovsa-tillæg for hver lokalplan, der ønskes gennemført. Det </P>  \r\n\r\n<P>eneste, folketinget altså opnår, er at slå et godt og nyttigt </P>  \r\n\r\n<P>instrument for kommunerne i stykker ved at gennemføre </P>  \r\n\r\n<P>beslutningsforslaget. </P>  \r\n\r\n<P>Endelig kan det jo undre en kommunalpolitiker at se, at det store </P>  \r\n\r\n<P>arbejde, som er lagt i miljøministerens arealudvalg, skubbes til </P>  \r\n\r\n<P>side ved dette beslutningsforslag. Der er i dette udvalg opnået </P>  \r\n\r\n<P>meget bred enighed om nogle forslag, som vil kunne styrke region- </P>  \r\n\r\n<P>og kommuneplanlægningen. </P>  \r\n\r\n<P>Landsforeningen må tage stærkt afstand fra den tendens til </P>  \r\n\r\n<P>centralisme og hovsa-lovgivning, der ligger i forslaget til </P>  \r\n\r\n<P>folketingsbeslutning. Vi har her en situation, hvor et flertal i </P>  \r\n\r\n<P>folketinget tilsyneladende er imod en politisk beslutning, som </P>  \r\n\r\n<P>kommunalbestyrelsen i en kommune (Frederiksberg) har truffet. Så </P>  \r\n\r\n<P>farer man ud med et generelt ændringsforslag, som vil få vidtgående </P>  \r\n\r\n<P>konsekvenser for alle landets kommuner og meget vel kan slå års </P>  \r\n\r\n<P>arbejde i de kommunale råd i stykker. </P>  \r\n\r\n<P>Jeg synes også af og til i Århus at et skolenævn træffer en forkert </P>  \r\n\r\n<P>beslutning, men det fører ikke til, at jeg forsøger at begrænse </P>  \r\n\r\n<P>skolenævnenes kompetence. </P>  \r\n\r\n<P>Beslutningsforslaget indeholder også et forsøg på at indføre </P>  \r\n\r\n<P>lovgivning med tilbagevirkende kraft, fordi retsvirkningerne af </P>  \r\n\r\n<P>nogle helt uklart afgrænsede lokalplaner suspenderes indtil videre. </P>  \r\n\r\n<P>Nu har en folketingsbeslutning kun retsvirkning for regeringen, </P>  \r\n\r\n<P>indtil den er fulgt op af lovgivning, men alligevel kan der anes en </P>  \r\n\r\n<P>ubehagelig tendens i retning af, at man i folketinget åbenbart </P>  \r\n\r\n<P>ønsker at lovgive med tilbagevirkende kraft. </P>  \r\n\r\n<P>Hvordan kan vi så vide, om den lokalplan, byrådet i Århus vedtager i </P>  \r\n\r\n<P>morgen, nogen sinde får retsvirkning, hvis et folketingsflertal når </P>  \r\n\r\n<P>som helst kan gribe ind og suspendere dens retsvirkninger. </P>  \r\n\r\n<P>Konsekvenserne af beslutningsforslaget er muligvis til at overse, men </P>  \r\n\r\n<P>tendensen i det er meget ubehagelig. </P>  \r\n\r\n<P>Jeg har her fremlagt landsforeningens hovedsynspunkter på </P>  \r\n\r\n<P>beslutningsforslaget om ændring af kommuneplanloven, men jeg vil i </P>  \r\n\r\n<P>øvrigt henlede udvalgets opmærksomhed på, at landsforeningen i et </P>  \r\n\r\n<P>brev af 16. maj 1986 til udvalget har fremlagt sit syn på denne </P>  \r\n\r\n<P>sag, og bede forslagsstillerne om at trække beslutningsforslaget </P>  \r\n\r\n<P>tilbage. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851EA00146"
        },
        {
            "displayName": "Entydig dokumentidentifikation",
            "displayValue": "CL005762"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beretning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "146"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}