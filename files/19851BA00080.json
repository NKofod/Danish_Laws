{
    "id": 106040,
    "title": "1985 BSF 80   FORSLAG TIL FOLKETINGSBESLUTNING OM ÆNDRING AF LOV OM LUFTFART ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 80",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 80 </P>  \r\n\r\n<P></P>  \r\n\r\n<P>Forslag til folketingsbeslutning om ændring af lov om luftfart </P>  \r\n\r\n<P></P>  \r\n\r\n<P>Fremsat af Ole Henriksen (SF) Tommy Dinesen (SF) Ebba Strange (SF) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte forslag til lov om </P>  \r\n\r\n<P>ændring af lov om luftfart, så der gennemføres en total lukning af </P>  \r\n\r\n<P>Københavns lufthavn, Kastrups tværbane, bane 12-30, i perioden </P>  \r\n\r\n<P>mellem kl. 23.00 og kl. 06.00, bortset fra tilfælde, hvor </P>  \r\n\r\n<P>nødsituationer nødvendiggør benyttelsen af banen i dette tidsrum. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Under behandlingen af forslag til lov om udbygning af Københavns </P>  \r\n\r\n<P>lufthavn, Kastrup, fremsat den 14. marts 1980 af ministeren for </P>  \r\n\r\n<P>offentlige arbejder, fremgik det klart af bemærkningerne, at bane </P>  \r\n\r\n<P>12-30 ville blive totallukket i tidsrummet mellem kl. 23.00 og kl. </P>  \r\n\r\n<P>06.00, bortset fra i nødsituationer. </P>  \r\n\r\n<P>Denne lov blev vedtaget af folketinget, men tilsagnet i </P>  \r\n\r\n<P>bemærkningerne blev ikke overholdt. I de efterfølgende år har der </P>  \r\n\r\n<P>da også været et utal af klager fra beboerne i området, som har </P>  \r\n\r\n<P>været generet af beflyvningen af tværbanen. </P>  \r\n\r\n<P>Nedenfor gengives svaret på et spørgsmål (S 343/ 1985) stillet af hr. </P>  \r\n\r\n<P>Ole Henriksen til ministeren for offentlige arbejder: </P>  \r\n\r\n<P>&#187;Under henvisning til folketingets brev af 25. november 1985 angående  \r\n\r\n</P>  \r\n\r\n<P>spørgsmål nr. S 343, stillet af Ole Henriksen, skal jeg oplyse </P>  \r\n\r\n<P>følgende: </P>  \r\n\r\n<P>Spørgsmål: </P>  \r\n\r\n<P>&#187;Hvilken retsgyldighed tillægger ministeren de generelle </P>  \r\n\r\n<P>bemærkninger, der fulgte lovforslaget (L 175 fremsat den 14. marts </P>  \r\n\r\n<P>1980), om udbygning af Københavns lufthavn for så vidt angår </P>  \r\n\r\n<P>totallukningen af bane 12-30 mellem kl. 23.00 og kl. 06.00 på </P>  \r\n\r\n<P>grund af støjgener?&#187; </P>  \r\n\r\n<P>Svar: </P>  \r\n\r\n<P>Under hensyn til det i begrundelsen til det stillede spørgsmål </P>  \r\n\r\n<P>anførte har jeg fundet det rigtigt at udbede mig </P>  \r\n\r\n<P>justitsministeriets vurdering med hensyn til retsgyldigheden af </P>  \r\n\r\n<P>bemærkningerne til udbygningsloven af 16. juni 1980. </P>  \r\n\r\n<P>Jeg vedlægger som bilag kopi af notat af 4. december 1985 fra </P>  \r\n\r\n<P>justitsministeriets lovafdeling. </P>  \r\n\r\n<P>I tilslutning til udtalelsen i notatet om den retlige betydning af de </P>  \r\n\r\n<P>lovbemærkninger, der er refereret til i det stillede spørgsmål, </P>  \r\n\r\n<P>skal jeg understrege, at de politiske tilkendegivelser i </P>  \r\n\r\n<P>bemærkningerne til udbygningsloven iagttages ved fastsættelsen af </P>  \r\n\r\n<P>bestemmelser vedrørende driften af Københavns lufthavn. </P>  \r\n\r\n<P>Forud for fremsættelsen af forslaget om udbygning af Københavns </P>  \r\n\r\n<P>lufthavn var der som bekendt tale om indgående forhandlinger </P>  \r\n\r\n<P>mellem luftfarts- og miljømyndighederne. Sigtet hermed var at nå </P>  \r\n\r\n<P>til enighed om en udbygning af lufthavnen, som på forsvarlig måde </P>  \r\n\r\n<P>kunne sikre lufttrafikkens fortsatte afvikling der samtidig med, </P>  \r\n\r\n<P>at der blev taget hensyn til lufthavnens miljømæssige påvirkning </P>  \r\n\r\n<P>af omgivelserne. </P>  \r\n\r\n<P>Udbygningsloven afspejler klart denne samfundsmæssige afvejning, som </P>  \r\n\r\n<P>løbende foregår i et samarbejde mellem lufthavnsadministrationen </P>  \r\n\r\n<P>og miljømyndighederne. </P>  \r\n\r\n<P>Dette samarbejde giver i en række tilfælde anledning til afvejninger </P>  \r\n\r\n<P>mellem de to modstående hensyn, og et vist spillerum for opnåelse </P>  \r\n\r\n<P>af afbalancerede løsninger, som bl.a. på baggrund af indvundne </P>  \r\n\r\n<P>erfaringer vurderes rigtige, må anses for nødvendigt. </P>  \r\n\r\n<P>For de beslutninger, som må træffes, gælder, at de skal være i </P>  \r\n\r\n<P>harmoni med udbygningslovens overordnede sigte. Dette har de </P>  \r\n\r\n<P>involverede myndigheder stedse holdt sig for øje, og denne </P>  \r\n\r\n<P>forpligtelse har efter min mening også være iagttaget i den </P>  \r\n\r\n<P>konkrete sag i samarbejdet med miljømyndighederne. </P>  \r\n\r\n<P>Som oplyst i min besvarelse den 21. november 1985 af spørgsmål 4 i </P>  \r\n\r\n<P>brev af 13. november 1985 fra udvalget om offentlige arbejder har </P>  \r\n\r\n<P>den fuldstændige lukning af tværbanen på Københavns lufthavn (bane </P>  \r\n\r\n<P>12-30) om natten alene beroet på et ønske fra miljømyndighederne. </P>  \r\n\r\n<P>Eftersom disse myndigheder har fundet grundlag for en revurdering med </P>  \r\n\r\n<P>hensyn til landinger fra vandsiden (bane 30), fordi den efter </P>  \r\n\r\n<P>miljøbeskyttelsesloven foreskrevne samfundsmæssige afvejning har </P>  \r\n\r\n<P>vist sig ikke længere at tilsige opretholdelse af et forbud mod </P>  \r\n\r\n<P>sådanne landinger, er det fundet rimeligt at nå frem til en ud fra </P>  \r\n\r\n<P>alle hensyn fornuftig tilpasning af bestemmelserne vedrørende </P>  \r\n\r\n<P>lufthavnens drift. </P>  \r\n\r\n<P>Bortset fra denne brug af tværbanen i situationer, hvor lufthavnens </P>  \r\n\r\n<P>hovedbaner ikke kan anvendes, må bane 12-30 ikke benyttes i </P>  \r\n\r\n<P>perioden mellem kl. 23.00 og kl. 06.00, d.v.s. der må ikke startes </P>  \r\n\r\n<P>på bane 30, og der må hverken startes eller landes på bane 12. I </P>  \r\n\r\n<P>nødsituationer gælder disse restriktioner dog ikke. </P>  \r\n\r\n<P>Kopi af dette brev med bilag vedlægges i 85 eksemplarer. </P>  \r\n\r\n<P>Med venlig hilsen </P>  \r\n\r\n<P>Arne Melchior </P>  \r\n\r\n<P>Kopi til: </P>  \r\n\r\n<P>Justitsministeriet. </P>  \r\n\r\n<P>Københavns lufthavnsvæsen. </P>  \r\n\r\n<P>Statens luftfartsvæsen. </P>  \r\n\r\n<P>Miljøstyrelsen. </P>  \r\n\r\n<P>N O T A T </P>  \r\n\r\n<P>om betydningen af visse bemærkninger </P>  \r\n\r\n<P>til forslaget til lov om udbygning af Københavns lufthavn for en </P>  \r\n\r\n<P>senere afgørelse om benyttelsen af lufthavnen </P>  \r\n\r\n<P>1. Ved skrivelse af 29. november 1985 har ministeriet for offentlige </P>  \r\n\r\n<P>arbejder med henblik på besvarelse af spørgsmål nr. S 343 fra </P>  \r\n\r\n<P>medlem af folketinget Ole Henriksen anmodet justitsministeret om </P>  \r\n\r\n<P>en udtalelse. </P>  \r\n\r\n<P>Det oplyses, at spørgsmålet er stillet i henhold til </P>  \r\n\r\n<P>forretningsordenens § 20, og at fristen for besvarelse er </P>  \r\n\r\n<P>forlænget med en uge. Notatet er derfor på grund af tidsfristen </P>  \r\n\r\n<P>udarbejdet alene på grundlag af det materiale, der er fremsendt </P>  \r\n\r\n<P>af ministeriet for offentlige arbejder. </P>  \r\n\r\n<P>Det fremgår heraf, at der ønskes en vurdering af, om administrative </P>  \r\n\r\n<P>retningslinjer, der i et vist omfang tillader natlig benyttelse af </P>  \r\n\r\n<P>en nærmere angiven landingsbane i Københavns lufthavn, er </P>  \r\n\r\n<P>ugyldige, fordi ministeriet i bemærkningerne til et lovforslag har </P>  \r\n\r\n<P>oplyst, at der bortset fra nødsituationer vil ske en fuldstændig </P>  \r\n\r\n<P>lukning af banen mellem kl. 23.00 og kl. 06.00. </P>  \r\n\r\n<P>2. Der kan af forarbejderne til en lov fremgå klart udtrykte, </P>  \r\n\r\n<P>formålsbestemte begrænsninger i udnyttelsen af beføjelser, der ved </P>  \r\n\r\n<P>loven er tillagt en minister. Det er almindeligt antaget, at </P>  \r\n\r\n<P>sådanne begrænsninger må anses for retligt bindende, og at </P>  \r\n\r\n<P>domstolene vil kunne efterprøve, om de er overholdt. Der henvises </P>  \r\n\r\n<P>til Poul Andersen: Dansk Forvaltningsret (5. udg. 1965), side 363, </P>  \r\n\r\n<P>og daværende justitsminister Knud Thestrups besvarelse af et </P>  \r\n\r\n<P>generelt spørgsmål om lovmotivers betydning for fortolkningen i FT </P>  \r\n\r\n<P>1970-71 sp. 780 f. </P>  \r\n\r\n<P>Afgrænsningen af den kreds af hensyn, der lovligt kan tages ved </P>  \r\n\r\n<P>udnyttelsen af en bemyndigelse til administrativt at fastsætte </P>  \r\n\r\n<P>regler eller til at træffe konkrete afgørelser, må ske på grundlag </P>  \r\n\r\n<P>af en fortolkning af retsgrundlaget. I det omfang den regel, der </P>  \r\n\r\n<P>indeholder hjemmelen, eller lovens øvrige indhold ikke giver sikre </P>  \r\n\r\n<P>holdepunkter for afgrænsningen af disse hensyn, må lovens </P>  \r\n\r\n<P>forarbejder således tillægges væsentlig betydning ved denne </P>  \r\n\r\n<P>afgrænsning, jfr. herved Bent Christensen: Forvaltningsret, </P>  \r\n\r\n<P>hjemmelsspørgsmålet (1980) side 85. </P>  \r\n\r\n<P>Som fortolkningsbidrag må ministerens bemærkninger ved lovforslagets </P>  \r\n\r\n<P>fremsættelse tillægges særlig vægt. Herom anfører W. E. v. Eyben i </P>  \r\n\r\n<P>Juridisk Grundbog bd. 3 (1975) side 551 f blandt andet følgende: </P>  \r\n\r\n<P>&#187;Hvis en minister ved fremsættelsen af et lovforslag har udtalt sig  \r\n\r\n</P>  \r\n\r\n<P>om fortolkninger af en bestemmelse i lovforslaget, vil dette virke </P>  \r\n\r\n<P>med meget stor vægt, fordi man må gå ud fra, at disse bemærkninger </P>  \r\n\r\n<P>danner grundlaget for hele behandlingen i folketinget. Selv om </P>  \r\n\r\n<P>måske ikke alle medlemmer af folketinget har læst hver eneste </P>  \r\n\r\n<P>udtalelse igennem, er det i hvert fald sikkert, at de ordførere, </P>  \r\n\r\n<P>der på partiernes vegne skal tage stilling til spørgsmålet, og det </P>  \r\n\r\n<P>folketingsudvalg, som kommer til at behandle problemerne, </P>  \r\n\r\n<P>indgående overvejer, hvad der måtte stå i ministerens </P>  \r\n\r\n<P>forelæggelsesbemærkninger. Ud fra disse betragtninger er det </P>  \r\n\r\n<P>derfor realistisk at tillægge sådanne udtalelser afgørende vægt </P>  \r\n\r\n<P>ved fortolkningen, og herpå foreligger der da også adskillige </P>  \r\n\r\n<P>eksempler såvel i dansk som i norsk praksis.&#171; </P>  \r\n\r\n<P>Spørgsmålet om muligheden for ved administrationen af en lov at </P>  \r\n\r\n<P>fravige tilkendegivelser i bemærkningerne om forventede fremtidige </P>  \r\n\r\n<P>retsakter vil derfor kun kunne besvares i forbindelse med en </P>  \r\n\r\n<P>konkret vurdering af det enkelte tilfælde. Inden for spillerummet </P>  \r\n\r\n<P>for et eventuelt skøn må der herved lægges vægt på, om afgørelsen </P>  \r\n\r\n<P>er udtryk for en afvejning af de saglige hensyn, som er i </P>  \r\n\r\n<P>overensstemmelse med de forudsætninger om udnyttelsen af lovens </P>  \r\n\r\n<P>bemyndigelse, som eventuelt måtte kunne uddrages af </P>  \r\n\r\n<P>bemærkningerne. </P>  \r\n\r\n<P>Ministeriet for offentlige arbejder har overfor justitsministeriet </P>  \r\n\r\n<P>oplyst, at de nugældende retningslinjer er udstedt af statens </P>  \r\n\r\n<P>luftfartsvæsen i medfør af lov om luftfart, jfr. lovbekendtgørelse </P>  \r\n\r\n<P>nr. 408 af 11. september 1985. </P>  \r\n\r\n<P>3. I det foreliggende tilfælde vedrører folketingsmedlemmets </P>  \r\n\r\n<P>spørgsmål imidlertid bemærkningerne til forslag til lov om </P>  \r\n\r\n<P>udbygning af Københavns lufthavn, Kastrup, jfr. lov nr. 271 af 16. </P>  \r\n\r\n<P>juni 1980. Hverken beslutningen om at lukke den pågældende bane om </P>  \r\n\r\n<P>natten eller den senere beslutning om at tillade landing under </P>  \r\n\r\n<P>visse omstændigheder er imidlertid truffet med hjemmel i denne </P>  \r\n\r\n<P>lov. </P>  \r\n\r\n<P>Herefter vil de omhandlede bemærkninger ikke have den ovenfor omtalte </P>  \r\n\r\n<P>retlige betydning for den nærmere fastlæggelse af den relevante </P>  \r\n\r\n<P>bemyndigelse, og det kan således ikke antages, at den senere </P>  \r\n\r\n<P>ændring af retningslinjerne er ugyldig på grund af afvigelse fra </P>  \r\n\r\n<P>de udtalelser, der er fremsat af ministeren i bemærkningerne til </P>  \r\n\r\n<P>loven om udbygning af Københavns lufthavn.' </P>  \r\n\r\n<P>Med henvisning til svaret fra justitsministeriets lovafdeling, der </P>  \r\n\r\n<P>udtaler, at de nuværende retningslinjer er udstedt af statens </P>  \r\n\r\n<P>luftfartsvæsen i medfør af lov om luftfart, og at de omhandlede </P>  \r\n\r\n<P>bemærkninger i lovforslaget om udbygning af Københavns lufthavn, </P>  \r\n\r\n<P>Kastrup, derfor ikke har nogen retlig betydning, finder </P>  \r\n\r\n<P>forslagsstillerne det påkrævet, at en bestemmelse om lukning af </P>  \r\n\r\n<P>bane 12-30 i det pågældende tidsrum indføres i loven om luftfart. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00080"
        },
        {
            "displayName": "Entydig dokumentidentifikation",
            "displayValue": "CL005679"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "80"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}