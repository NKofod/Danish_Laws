{
    "id": 136243,
    "title": "Forslag til folketingsbeslutning om udvikling af et nationalt lykkeindeks",
    "documentTypeId": "480",
    "isSagsforlobPeriodValid": true,
    "shortName": "2010/1 BSF 86",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 15. marts 2011 af Line Barfod (EL), Per Clausen (EL), Johanne Schmidt-Nielsen (EL) og Frank Aaen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om udvikling af et nationalt lykkeindeks</p>\r\n<p>Folketinget pålægger regeringen senest i oktober 2011 at nedsætte en kommission, der skal udvikle et nationalt lykkeindeks.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>I mange år har det økonomiske indeks bruttonationalproduktet været brugt som den vigtigste målestok for, hvordan det går med udviklingen i et land. Men der er en stigende erkendelse af, at dette indeks kun måler nogle faktorer i et lands udvikling og mangler en række andre vigtige faktorer. Man kan godt have et højt bruttonationalprodukt og samtidig en høj grad af fattigdom og ulighed. Ligesom et diktatur i en periode kan have et højt bruttonationalprodukt.</p>\r\n<p>Flere og flere lande og internationale organisationer er derfor begyndt at arbejde med forskellige andre former for indeks for udviklingen i et land. Inspireret af Bhutan kaldes dette mange steder et nationalt lykkeindeks eller bruttonational livskvalitet.</p>\r\n<p>Forslagsstillerne ønsker, at der også i Danmark iværksættes et arbejde med at udvikle et nationalt lykkeindeks, så vi kan fastlægge, hvad vi mener er vigtigt at måle vores lands udvikling på. Samtidig vil dette arbejde kunne bruges til at deltage i debatten i internationale organisationer som Nordisk Råd, EU, OECD og FN om, hvad der skal indgå i internationale standarder.</p>\r\n<p>I et nationalt lykkeindeks kunne f.eks. følgende indgå:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Graden af ulighed</p>\r\n   <p class=\"Liste1\">\r\n      <span class=\"Liste1Nr\">–</span> hvor få fattige, særligt hvor få fattige børn</p>\r\n   <p class=\"Liste1\">\r\n      <span class=\"Liste1Nr\">–</span> uddannelsesniveauet</p>\r\n   <p class=\"Liste1\">\r\n      <span class=\"Liste1Nr\">–</span> hvor lige adgang til uddannelse (gratis uddannelse)</p>\r\n   <p class=\"Liste1\">\r\n      <span class=\"Liste1Nr\">–</span> middellevealderen</p>\r\n   <p class=\"Liste1\">\r\n      <span class=\"Liste1Nr\">–</span> hvor mange gode leveår (kombination af middellevetid og selvrapporteret helbred, dvs. uden kronisk sygdom og funktionsbegrænsning)</p>\r\n   <p class=\"Liste1\">\r\n      <span class=\"Liste1Nr\">–</span> hvor få timer tilbringer børn i dagtilbud</p>\r\n   <p class=\"Liste1\">\r\n      <span class=\"Liste1Nr\">–</span> hvor stor indflydelse på egne arbejdsvilkår</p>\r\n   <p class=\"Liste1\">\r\n      <span class=\"Liste1Nr\">–</span> hvor høj grad af erhvervsfrekvens, herunder i forhold til antal overenskomstdækkede jobs</p>\r\n   <p class=\"Liste1\">\r\n      <span class=\"Liste1Nr\">–</span> hvor lav arbejdsløshed</p>\r\n   <p class=\"Liste1\">\r\n      <span class=\"Liste1Nr\">–</span> hvor få på førtidspension</p>\r\n   <p class=\"Liste1\">\r\n      <span class=\"Liste1Nr\">–</span> hvor høj grad af ligestilling mellem køn, bl.a. i forhold til ligeløn, kønsopdelt arbejdsmarked, adgang til topposter, ligestilling i hjemmet</p>\r\n   <p class=\"Liste1\">\r\n      <span class=\"Liste1Nr\">–</span> hvor let adgang til rekreative områder</p>\r\n   <p class=\"Liste1\">\r\n      <span class=\"Liste1Nr\">–</span> hvor få selvmord, selvmordsforsøg og selvskade</p>\r\n   <p class=\"Liste1\">\r\n      <span class=\"Liste1Nr\">–</span> hvor få dræbte og kvæstede i trafikken</p>\r\n   <p class=\"Liste1\">\r\n      <span class=\"Liste1Nr\">–</span> hvor få hjemløse</p>\r\n   <p class=\"Liste1\">\r\n      <span class=\"Liste1Nr\">–</span> hvor få bliver sat ud af deres bolig</p>\r\n   <p class=\"Liste1\">\r\n      <span class=\"Liste1Nr\">–</span> hvor få børn bliver anbragt uden for deres hjem</p>\r\n   <p class=\"Liste1\">\r\n      <span class=\"Liste1Nr\">–</span> hvor lige adgang til sundhedsydelser</p>\r\n   <p class=\"Liste1\">\r\n      <span class=\"Liste1Nr\">–</span> hvor lav grad af brugerbetaling i sundhedsvæsenet, herunder også til medicin, briller, tandlæge, fysioterapi m.m.</p>\r\n   <p class=\"Liste1\">\r\n      <span class=\"Liste1Nr\">–</span> hvor få der lider af depression og stress</p>\r\n   <p class=\"Liste1\">\r\n      <span class=\"Liste1Nr\">–</span> hvor lille forbrug af psykofarmaka; antidepressive midler og sovepiller</p>\r\n   <p class=\"Liste1\">\r\n      <span class=\"Liste1Nr\">–</span> hvor få der får sygdomme på grund af miljøpåvirkninger, f.eks. luftforurening, giftstoffer i fødevarer, giftstoffer og hormonskadelige stoffer i legetøj, tøj, kosmetik m.m.</p>\r\n   <p class=\"Liste1\">\r\n      <span class=\"Liste1Nr\">–</span> hvor få arbejdsskader, herunder arbejdsulykker med døde og kvæstede og antal, der må forlade arbejdsmarkedet på grund af arbejdsskader</p>\r\n   <p class=\"Liste1\">\r\n      <span class=\"Liste1Nr\">–</span> hvor få slaver/ofre for menneskehandel</p>\r\n   <p class=\"Liste1\">\r\n      <span class=\"Liste1Nr\">–</span> hvor lav grad af diskrimination i forhold til etnicitet, seksuel observans, religion, handicap, alder</p>\r\n   <p class=\"Liste1\">\r\n      <span class=\"Liste1Nr\">–</span> hvor få fanger i fængsler og hvor få undergivet tilsyn af kriminalforsorgen</p>\r\n   <p class=\"Liste1\">\r\n      <span class=\"Liste1Nr\">–</span> hvor mange deltager i valg til folketing, kommuner og regioner</p>\r\n   <p class=\"Liste1\">\r\n      <span class=\"Liste1Nr\">–</span> hvor mange deltager i demokratiet mellem valg, f.eks. ved at indgå i forældrebestyrelser, brugerråd, være aktive i politiske partier m.m.</p>\r\n   <p class=\"Liste1\">\r\n      <span class=\"Liste1Nr\">–</span> hvor mange deltager aktivt i foreningslivet</p>\r\n   <p class=\"Liste1\">\r\n      <span class=\"Liste1Nr\">–</span> hvor høj grad af personlig frihed, herunder frihed for overvågning og sikring af privatlivets fred</p>\r\n</p>\r\n<p>Med et sådant indeks vil en negativ udvikling på forskellige af de parametre, der indgår, kunne føre til debatter om, hvad der kan gøres for at ændre tilstanden. Ligesom det sker, når de økonomiske indeks går den forkerte vej.</p>\r\n<p>Forslagsstillerne foreslår, at der nedsættes en bred kommission, som skal arbejde i to år og derefter levere et forslag til politikerne. Arbejdet bør være tilrettelagt således, at der i løbet af det første år udarbejdes et forslag til, hvad et nationalt lykkeindeks skal måle på på baggrund af inspiration fra andre lande og internationale organisationer og fra organisationer i Danmark.</p>\r\n<p>Dette forslag skal derefter lægges ud til offentlig debat i mindst et halvt år, og der skal i samarbejde med Teknologirådet gennemføres en række borgermøder over hele landet, hvor der sikres en bred repræsentation og deltagelse. Der skal samtidig være mulighed for at kommentere og debattere forslaget på Internettet.</p>\r\n<p>På baggrund af de ideer og kommentarer, der kommer fra den offentlige debat, skal kommissionen udarbejde et endeligt forslag, som overdrages til Folketinget, der derefter kan arbejde videre med det.</p>\r\n<p>Kommissionen skal også undersøge, hvad der allerede findes af brugbar statistik, og hvad det vil være nødvendigt at indhente statistik for, eller hvor der skal ændres på statistikken for at kunne få oplysninger, der kan anvendes i denne sammenhæng.</p>\r\n<p>Kommissionen bør være bredt sammensat bl.a. med repræsentanter for Dansk Ungdoms Fællesråd, Børnerådet, Rådet for Socialt Udsatte, fagbevægelse og erhvervsorganisationer, Kommunernes Landsorganisation, Danske Regioner, eksperter med viden om folkesundhed, arbejdsmiljø, statistik, sociologi, demokrati og stress.</p>\r\n<p>Kommissionen bør sikres et sekretariat på to personer på fuld tid. Derudover skal der kunne inddrages den nødvendige ekspertbistand.</p>\r\n<p>Økonomi:</p>\r\n<p>Der bør afsættes 10 mio. kr. Beløbet skal dække kommissionens arbejde og inddragelsen af offentligheden i debatten, herunder til oplysningskampagner, borgermøder m.m.</p>\r\n<p>Forslagsstillerne foreslår, at pengene findes ved at tilbagerulle skattelettelserne for dem, der tjener over ½ mio. kr. Men såfremt der kan opnås flertal for forslaget, er forslagsstillerne naturligvis indstillet på at forhandle om finansieringen.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Line Barfod</span> (EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om udvikling af et nationalt lykkeindeks.</p>\r\n<p class=\"ForslagsNummer\">(Beslutningsforslag nr. B 86)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2010/1 BF 86",
            "stateLabel": "Bortfaldet",
            "references": [
                {
                    "shortName": "2010/1 BSF 86",
                    "title": "Forslag til folketingsbeslutning om udvikling af et nationalt lykkeindeks",
                    "presentationName": "Beslutningsforslag som fremsat",
                    "documentTypeId": 480,
                    "documentId": 136243,
                    "eliUri": "/eli/ft/20101BB00086",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20101/beslutningsforslag/b86/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "16/03/2011"
        },
        {
            "displayName": "Accession",
            "displayValue": "20101BB00086"
        },
        {
            "displayName": "Entydig dokumentidentifikation",
            "displayValue": "AX013025"
        },
        {
            "displayName": "Dato for førstegangsindlæggelse",
            "displayValue": "16/03/2011"
        },
        {
            "displayName": "Dato for indlæggelse",
            "displayValue": "16/03/2011"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "86"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}