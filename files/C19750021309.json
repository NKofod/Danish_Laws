{
    "id": 62237,
    "title": "Cirkulære om ændringer i kildeskatteloven m.v. ",
    "documentTypeId": "170",
    "isSagsforlobPeriodValid": false,
    "shortName": "CIR nr 213 af 19/11/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændringer i kildeskatteloven m.v.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Ved lov nr. 508 af 2. oktober 1974 er der foretaget ændringer i  \r\n\r\n kildeskatteloven, lov om beskatningen af pensionsordninger m.v., lov om  \r\n\r\n kommunal indkomstskat og lov om udskrivning af skat til amtskommunen. </P>  \r\n\r\n<P>Lovændringerne har virkning fra og med indkomståret 1975. </P>  \r\n\r\n<P>Oversigt over de nye regler. </P>  \r\n\r\n<UL CLASS=PLAIN-LIST>  \r\n\r\n<LI>1) Personfradraget ved skatteberegningen; kildeskattelovens §§ 35, 36,  \r\n\r\n 37, 37B, 48, 50, 94 og 95 samt ændringerne i lov om kommunal indkomstskat og  \r\n\r\n lov om udskrivning af skat til amtskommunen. </LI>  \r\n\r\n<LI>2) Beskatning af medhjælpende hustru; kildeskattelovens § 37A. </LI>  \r\n\r\n<LI>3) Fradraget for udgifter til syge- og ulykkesforsikring m.v.;  \r\n\r\n ændringerne i pensionsbeskatningsloven. </LI>  \r\n\r\n</UL>  \r\n\r\n<P>Redegørelse for de enkelte bestemmelser. </P>  \r\n\r\n<P>ad 1) Personfradraget ved skatteberegningen. </P>  \r\n\r\n<P>Efter de tidligere gældende regler har personfradrag været indrømmet som  \r\n\r\n fradrag ved opgørelsen af den indkomst, hvoraf skatten beregnes. Fra og med  \r\n\r\n indkomståret 1975 beregnes indkomstskatten af den skattepligtige indkomst  \r\n\r\n uden personfradrag, men således at de beregnede indkomstskatter m.v.  \r\n\r\n nedsættes med en procentdel af personfradragsbeløbet. Ved nedsættelsen  \r\n\r\n anvendes samme procent, som ved beregningen af indkomstskat m.v. i den  \r\n\r\n skattepligtiges skattekommune. For så vidt angår indkomstskat til staten  \r\n\r\n anvendes dog altid den laveste beskatningsprocent ganget med 0,01 af  \r\n\r\n udskrivningsprocenten. Den samlede procentdel fremkommer således ved  \r\n\r\n anvendelse af de sammenlagte procenter for beregning af indkomstskat m.v. i  \r\n\r\n den pågældende skattekommune og procenten på statsindkomstskatteskalaens  \r\n\r\n laveste trin. </P>  \r\n\r\n<P>Ved den foreløbige beskatning af personer, der ikke har A-indkomst,  \r\n\r\n nedsættes de beregnede indkomstskatter m.v. af den forskudsregistrerede  \r\n\r\n indkomst med den beregnede procentdel af personfradragsbeløbet, og  \r\n\r\n skattebilletterne udfærdiges med de således nedsatte skattebeløb m.v. </P>  \r\n\r\n<P>Ved udfærdigelse af skattekort for personer, der har A-indkomst, og hvis  \r\n\r\n skattepligtige indkomst ikke overstiger overgrænsen for laveste trin på  \r\n\r\n statsindkomstskatteskalaen, medregnes personfradragsbeløbet på samme måde som  \r\n\r\n hidtil ved opgørelsen af det fradrag, der anføres på skattekortet. Overstiger  \r\n\r\n den skattepligtige indkomst overgrænsen for det laveste skalatrin, omregnes  \r\n\r\n procentdelen af personfradragsbeløbet til et fradrag i A-indkomsten, og dette  \r\n\r\n fradrag medregnes ved opgørelsen af det fradrag, der anføres på skattekortet.  \r\n\r\n Der henvises herom i øvrigt til de nærmere bestemmelser i bekendtgørelse af  \r\n\r\n 13. august 1975 om forskudsregistrering m.v. for 1976 og om opkrævning af  \r\n\r\n restskat m.v. for 1974 som A eller B-skat i 1976. </P>  \r\n\r\n<P>Personfradragets grundbeløb er 9.000 kr. Grundbeløbet reguleres efter  \r\n\r\n reglerne i udskrivningslovens § 4, på grundlag af Danmarks Statistiks  \r\n\r\n timelønsindeks for industriens arbejdere. </P>  \r\n\r\n<P>For sambeskattede ægtefæller gælder i alt to personfradrag. Er hustruen  \r\n\r\n særskilt beskattet, gælder det ene personfradrag ved nedsættelsen af hendes  \r\n\r\n skatter. I det omfang en af ægtefællerne ikke kan udnytte sit personfradrag,  \r\n\r\n benyttes den ikke udnyttede del af fradraget til nedsættelse af den anden  \r\n\r\n ægtefælles skatter. Dette gælder dog kun, hvis ægtefællerne er sambeskattede  \r\n\r\n ved indkomstårets udløb. </P>  \r\n\r\n<P>For folkepensionister m.v., der ved indkomstårets udløb ikke er  \r\n\r\n sambeskattede med en ægtefælle, udgør personfradragets grundbeløb 17.000 kr.  \r\n\r\n Grundbeløbet reguleres efter reglerne i udskrivningslovens § 4. </P>  \r\n\r\n<P>For folkepensionister m.v., der ved indkomstårets udløb er sambeskattede  \r\n\r\n med en ægtefælle, udgør personfradragets grundbeløb 9.000 kr. De særlige  \r\n\r\n regler om forhøjet personfradrag i disse tilfælde er således ophævet. </P>  \r\n\r\n<P>ad 2) Beskatning af medhjælpende hustru. </P>  \r\n\r\n<P>Reglerne om beskatning af medhjælpende hustru er væsentligt ændret med  \r\n\r\n virkning fra og med indkomståret 1975. De regler, der herefter gælder, går ud  \r\n\r\n på følgende: </P>  \r\n\r\n<P>Hvis ægtefæller, der er sambeskattede ved indkomstårets udløb, oplyser, at  \r\n\r\n hustruen i det pågældende indkomstår har deltaget i væsentligt omfang i  \r\n\r\n driften af mandens eller ægteparrets fælles erhvervsvirksomhed, overføres 25  \r\n\r\n pct., dog højst 30.000 kr., af denne virksomheds overskud til hustruen som  \r\n\r\n særskilt indkomst for hende. Mandens skattepligtige indkomst nedsættes med  \r\n\r\n det overførte beløb. Virksomhedens overskud opgøres efter reglerne for  \r\n\r\n opgørelse af skattepligtig indkomst med tillæg af renteudgifter og fradrag af  \r\n\r\n rente- og udbytteindtægter, som indgår i opgørelsen af dette overskud. Det  \r\n\r\n nævnte indkomstbeløb på 30.000 kr. reguleres efter reglerne i  \r\n\r\n udskrivningslovens § 4. </P>  \r\n\r\n<P>Det afskærer således ikke længere en hustru fra at blive beskattet som  \r\n\r\n medhjælpende hustru, at hun i øvrigt har haft særskilt indkomst over en vis  \r\n\r\n størrelse. Om hustruen skattemæssigt kan behandles som medhjælpende, afhænger  \r\n\r\n kun af, om hendes medvirken i virksomheden har været af væsentligt omfang.  \r\n\r\n Ved bedømmelsen heraf må det imidlertid tages i betragtning, om en eventuel  \r\n\r\n anden indkomst forudsætter så stor en arbejdsindsats, at hustruen herefter  \r\n\r\n ikke kan antages at have deltaget i væsentligt omfang i virksomheden. </P>  \r\n\r\n<P>Det er en betingelse for anvendelse af reglerne om medhjælpende hustru, at  \r\n\r\n ægtefællerne er enige om overførslen, og det forudsættes, at ægtefællerne  \r\n\r\n selv foretager overførslen ved udfyldelsen af deres selvangivelser. Der er  \r\n\r\n ikke adgang til at vælge overførsel af et mindre beløb end 25 pct. af  \r\n\r\n overskuddet, og der kan som nævnt højst overføres et beløb af 30.000 kr. </P>  \r\n\r\n<P>Overskuddet af virksomheden opgøres efter de almindelige regler om  \r\n\r\n opgørelse af skattepligtig indkomst. Eventuelle skattemæssige afskrivninger  \r\n\r\n og henlæggelser til investeringsfonds foretages således, forinden der sker  \r\n\r\n beregning af den del af overskuddet, der overføres til hustruen. På  \r\n\r\n tilsvarende måde sker der tillæg af eventuel lejeværdi af bolig i fast  \r\n\r\n ejendom hørende til virksomheden og af eventuel værdi af forbrug af egne  \r\n\r\n varer fra virksomheden, forinden der foretages beregning af hustruens andel  \r\n\r\n af overskuddet. Der bliver således heller ikke tale om særskilt fradrag for  \r\n\r\n afskrivninger og henlæggelser til investeringsfonds i hustruens  \r\n\r\n overskudsandel eller om særskilt tillæg for lejeværdi eller for forbrug af  \r\n\r\n egne varer til denne overskudsandel. </P>  \r\n\r\n<P>Såfremt der ved opgørelsen af mandens skattepligtige indkomst efter de  \r\n\r\n derom gældende regler fradrages underskud fra tidligere indkomstår, fradrages  \r\n\r\n underskuddet ligeledes ved opgørelsen af det overskud, hvoraf hustruens andel  \r\n\r\n beregnes. Dette gælder dog kun i det omfang, underskuddet vedrører den  \r\n\r\n erhvervsvirksomhed, i hvis drift hustruen har deltaget, og endvidere må  \r\n\r\n renteudgifter og rente- og udbytteindtægter, der indgår i  \r\n\r\n underskudsopgørelsen, holdes udenfor det underskud, der fradrages. </P>  \r\n\r\n<P>Når virksomhedens overskud på den anførte måde er opgjort efter de  \r\n\r\n almindelige regler, skal der ske tillæg til det opgjorte beløb af de  \r\n\r\n renteudgifter, der er fratrukket ved opgørelsen, og fradrag af de rente- og  \r\n\r\n udbytteindtægter, som er medregnet i opgørelsen. Af det således regulerede  \r\n\r\n overskudsbeløb overføres herefter 25 pct., dog højst 30.000 kr., til hustruen  \r\n\r\n som særskilt indkomst. </P>  \r\n\r\n<P>Det overførte beløb beskattes som hustruens særskilte indkomst efter  \r\n\r\n kildeskattelovens § 4, stk. 2, litra a, om indkomst ved selvstændig  \r\n\r\n virksomhed. Har hustruen andre indkomster, hvoraf hun skal særskilt  \r\n\r\n beskattes, f.eks. lønindtægt, ansættes hendes skattepligtige indkomst på  \r\n\r\n sædvanlig måde ved sammenlægning af indtægterne og med foretagelse af de  \r\n\r\n fradrag, der tilkommer hende. Ved opkrævning af foreløbig skat vil den  \r\n\r\n overførte overskudsandel være B-indkomst. Har hustruen tillige A-indkomst,  \r\n\r\n følges de sædvanlige regler om opkrævning hos personer, der har både  \r\n\r\n A-indkomst og B-indkomst. </P>  \r\n\r\n<P>ad 3) Fradrag for udgifter til syge- og ulykkesforsikring m.v. </P>  \r\n\r\n<P>Efter ændringerne af pensionsbeskatningsloven omfatter lovens § 49, stk.  \r\n\r\n 1, om fuld fradragsret ved opgørelse af den skattepligtige indkomst alene  \r\n\r\n udgifter til arbejdsløshedsforsikring. Udgifter til frivillig dagpengesikring  \r\n\r\n og til individuelle syge- og ulykkesforsikringer, herunder  \r\n\r\n fortsættelsessygekasser, kan således fra og med indkomståret 1975 kun  \r\n\r\n fradrages indenfor den begrænsede fradragsramme på 3.000 kr. årlig. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 19. november  \r\n\r\n 1975. </I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n<P CLASS=MINISTER ALIGN=RIGHT>/ Niels Opstrup. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/01/1976"
        },
        {
            "displayName": "Accession",
            "displayValue": "C19750021309"
        },
        {
            "displayName": "Entydig dokumentidentifikation",
            "displayValue": "CM021224"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "213"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "19/11/1975"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Min. f. sk. og afg. Skd. VIII. j. nr. 88-I-29-1975"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}