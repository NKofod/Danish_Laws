{
    "id": 113333,
    "title": "1987 LSF 199   FORSLAG TIL LOV OM ÆNDRING AF LOV OM FOLKESKOLEN (FREDSOPLYSNING OG   INTERNATIONAL FORSTÅELSE SOM OBLIGATORISK EMNE) ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 199",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 199 </P>  \r\n\r\n<P></P>  \r\n\r\n<P>Forslag til Lov om ændring af lov om folkeskolen (Fredsoplysning og  \r\n\r\n international forståelse som obligatorisk emne) </P>  \r\n\r\n<P></P>  \r\n\r\n<P>Fremsat af Hanne Thanning Jacobsen (SF) Aage Frandsen (SF) Ingerlise  \r\n\r\n Koefoed (SF) Holger K. Nielsen (SF) Stillinger (SF) Ebba Strange (SF) </P>  \r\n\r\n<P></P>  \r\n\r\n<P>den 29. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om folkeskolen, jf. lovbekendtgørelse nr. 541 af 21. august </P>  \r\n\r\n<P>1986, som ændret ved lov nr. 231 af 22. april 1987, foretages </P>  \r\n\r\n<P>følgende ændring: </P>  \r\n\r\n<P>1. I <B>§ 6, stk. 1,</B> indsættes efter nr. 6 som nyt nummer: </P>  \r\n\r\n<P>&#187;7) fredsoplysning og international forståelse.&#171; </P>  \r\n\r\n<P>§ 2 </P>  \r\n\r\n<P>Loven træder i kraft den 1. august 1988. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Forslagsstillerne er af den opfattelse, at det er vigtigt at </P>  \r\n\r\n<P>fastholde og videreformidle den danske og nordiske tradition for </P>  \r\n\r\n<P>fredsoplysning og arbejde for international forståelse. Denne </P>  \r\n\r\n<P>mere end hundredårige tradition - fra oplysningstiden og til i </P>  \r\n\r\n<P>dag - har været udøvet ud fra flere forskellige religiøse, </P>  \r\n\r\n<P>politiske og videnskabelige opfattelser. Den har i årtier været </P>  \r\n\r\n<P>beundret uden for Danmarks og Nordens grænser. </P>  \r\n\r\n<P>Folkeskolen forbereder ifølge sit formål eleverne til medleven og </P>  \r\n\r\n<P>medbestemmelse i et demokratisk samfund og til medansvar for </P>  \r\n\r\n<P>løsningen af fælles opgaver. Dette må sammen med den trussel, som </P>  \r\n\r\n<P>oprustningen rummer for menneskers og landes sikkerhed, og med </P>  \r\n\r\n<P>det medansvar, alle har for, at freden skabes og bevares i </P>  \r\n\r\n<P>overensstemmelse med FN's Pagt fra 1945, efter forslagsstillernes </P>  \r\n\r\n<P>opfattelse indebære, at man i skolen beskæftiger sig med </P>  \r\n\r\n<P>forskellige former for konflikter og konfliktløsninger. </P>  \r\n\r\n<P>Forslagsstillerne er desuden af den opfattelse, at der fremover bør </P>  \r\n\r\n<P>skabes mere modspil til den megen vold, som børn og unge oplever </P>  \r\n\r\n<P>ikke mindst i massemedierne. I de moderne elektroniske medier, </P>  \r\n\r\n<P>f.eks. video og tv, vil børn i løbet af deres barndom have </P>  \r\n\r\n<P>overværet et enormt antal mord, mishandlinger, krige og andre </P>  \r\n\r\n<P>voldelige konfliktløsninger - og mange af disse vil være </P>  \r\n\r\n<P>fremstillet som &#187;retfærdige&#171; og rimelige. </P>  \r\n\r\n<P>Selv om dette ikke i sig selv gør børn voldelige - det afhænger i </P>  \r\n\r\n<P>lige så høj grad af hjem, skole og børnepolitik - så mener </P>  \r\n\r\n<P>forslagsstillerne, at børn og unge i højere grad end hidtil bør </P>  \r\n\r\n<P>møde eksempler på ikke-voldelige konfliktløsninger i såvel deres </P>  \r\n\r\n<P>nærmiljø som i den danske, nordiske og internationale </P>  \r\n\r\n<P>fredshistorie. Det må sikres, at børn erfarer, at de voksne </P>  \r\n\r\n<P>aktivt kan skabe lokal og international forståelse og solidaritet. </P>  \r\n\r\n<P>Sådanne erfaringer vil også kunne medvirke til at dæmpe den angst </P>  \r\n\r\n<P>for krig, som videnskabelige undersøgelser fra så at sige alle </P>  \r\n\r\n<P>industrilande, inklusive Danmark, viser kan være en fremherskende </P>  \r\n\r\n<P>bekymring hos og sundhedsrisiko for børn og unge. I en dansk </P>  \r\n\r\n<P>undersøgelse, der omfattede 1.209 elever fra 6. til 10. </P>  \r\n\r\n<P>klassetrin, udtrykte således 82 pct., at de var ret bekymrede </P>  \r\n\r\n<P>eller meget bekymrede for atomkrig, og 56 pct. gav udtryk for, at </P>  \r\n\r\n<P>de havde fået for lidt oplysning i skolen om dette problem1). Det </P>  \r\n\r\n<P>er bl.a. sådanne resultater fra mange lande, der får WHO til at </P>  \r\n\r\n<P>anse ikke alene krig, men også krigstrusler og krigsfrygt for vor </P>  \r\n\r\n<P>tids alvorligste trussel mod sundheden2). </P>  \r\n\r\n<P>Foruden de allerede nævnte begrundelser for forslaget finder </P>  \r\n\r\n<P>forslagsstillerne, at Danmarks medlemskab af FN medfører en </P>  \r\n\r\n<P>forpligtelse til at leve op til de mange rekommandationer </P>  \r\n\r\n<P>vedrørende fredsoplysning, nedrustning og andet fredsskabende og </P>  \r\n\r\n<P>fredsbevarende arbejde, som Danmark har tilsluttet sig. </P>  \r\n\r\n<P>Internationale rekommandationer </P>  \r\n\r\n<P>I De Forenede Nationers Pagt undertegnet 1945 blev bl.a. formuleret </P>  \r\n\r\n<P>det formål &#187;at opretholde mellemfolkelig fred og sikkerhed og i </P>  \r\n\r\n<P>dette øjemed: træffe effektive fælles forholdsregler til </P>  \r\n\r\n<P>forebyggelse og fjernelse af trusler mod freden og til </P>  \r\n\r\n<P>undertrykkelse af angrebshandlinger eller andre brud på freden . </P>  \r\n\r\n<P>. .&#171; (Kap. I, artikel 1, stk. 1). </P>  \r\n\r\n<P>Til virkeliggørelse af denne forebyggelse og fjernelse af </P>  \r\n\r\n<P>krigstrusler blev i 1946 oprettet UNESCO, FN's organisation for </P>  \r\n\r\n<P>uddannelse, videnskab og kultur. Ved oprettelsen blev udtalt de </P>  \r\n\r\n<P>ofte citerede ord: &#187;Siden krige begynder i menneskers sind, er </P>  \r\n\r\n<P>det i menneskers sind, forsvaret for fred skal opbygges&#171;. Selv om  \r\n\r\n</P>  \r\n\r\n<P>årsager til krig og vold er mere komplicerede end blot menneskers </P>  \r\n\r\n<P>bevidsthed, så er der næppe nogen, som vil benægte, at de </P>  \r\n\r\n<P>begreber, mennesker har udviklet om f.eks. krig, fred, </P>  \r\n\r\n<P>oprustning, fjendebilleder og sikkerhed, er vigtige betingelser </P>  \r\n\r\n<P>for vold eller fredelige konfliktløsninger. Derfor har </P>  \r\n\r\n<P>fredsoplysning (&#187;peace-education&#171;) og international forståelse  \r\n\r\n</P>  \r\n\r\n<P>også spillet en stor rolle i FN's arbejde såvel på </P>  \r\n\r\n<P>generalforsamlinger som i organisationer som UNESCO, WHO m.fl. </P>  \r\n\r\n<P>Ikke mindst i 1970'erne har FN påpeget situationens alvor, f.eks. i </P>  \r\n\r\n<P>slutdokumentet fra verdenskonferencen om nedrustning fra sommeren </P>  \r\n\r\n<P>1978: &#187;Menneskeheden står over for et valg: Vi må standse </P>  \r\n\r\n<P>våbenkapløbet eller stå ansigt til ansigt med tilintetgørelse'3). </P>  \r\n\r\n<P>I WHO's sundhedsprogram &#187;Sundhed for alle i år 2000&#171; anses krig  \r\n\r\n</P>  \r\n\r\n<P>og krigstrusler for at være de alvorligste trusler mod sundhed: </P>  \r\n\r\n<P>&#187;Uden fred og social retfærdighed, uden tilstrækkelig mad- og </P>  \r\n\r\n<P>vandforsyning, uden uddannelse og ordentlige boligforhold og uden </P>  \r\n\r\n<P>en nyttig funktion i samfundet vil der ikke være nogen sundhed </P>  \r\n\r\n<P>for befolkningen, ingen virkelig vækst og ingen samfundsmæssig </P>  \r\n\r\n<P>udvikling . . . Krig er den alvorligste trussel mod sundheden . . </P>  \r\n\r\n<P>. Også krigsfrygt spiller en vigtig rolle'4). </P>  \r\n\r\n<P>Inden for UNESCO og FN har man i årtier arbejdet med nærmere </P>  \r\n\r\n<P>præcisering af fredsoplysningens formål og indhold: &#187;Den </P>  \r\n\r\n<P>internationale undervisning bør sætte ind allerede i </P>  \r\n\r\n<P>førskolealderen, fordi visse holdninger f.eks. i racespørgsmål </P>  \r\n\r\n<P>ofte dannes i denne alder'5). &#187;Undervisningen bør tage sigte på </P>  \r\n\r\n<P>udryddelse af de forhold, som skaber problemer, der truer </P>  \r\n\r\n<P>menneskehedens overleven og velfærd - ulighed, uretfærdighed, </P>  \r\n\r\n<P>magtanvendelse - og på internationale samarbejdsforanstaltninger, </P>  \r\n\r\n<P>der kan tjene til at løse problemerne'6). </P>  \r\n\r\n<P>&#187;Med henblik på at bidrage til større forståelse af og bevidsthed om  \r\n\r\n</P>  \r\n\r\n<P>de problemer, der er skabt af rustningskapløbet og nødvendigheden </P>  \r\n\r\n<P>af nedrustning, opfordres regeringer såvel som statslige og </P>  \r\n\r\n<P>ikke-statslige internationale organisationer til at tage skridt </P>  \r\n\r\n<P>til at udvikle uddannelsesprogrammer for nedrustnings- og </P>  \r\n\r\n<P>fredsstudier på ethvert plan'7). </P>  \r\n\r\n<P>&#187;Som integreret del af fredsundervisningen har </P>  \r\n\r\n<P>nedrustningsundervisning tæt sammenhæng med undervisning i og </P>  \r\n\r\n<P>opdragelse til menneskerettigheder og udvikling, for så vidt som </P>  \r\n\r\n<P>hvert af disse begreber fred, menneskerettigheder og udvikling må </P>  \r\n\r\n<P>defineres i forhold til de andre to. Desuden giver </P>  \r\n\r\n<P>nedrustningsundervisning også lejlighed til at belyse nyere </P>  \r\n\r\n<P>begreber såsom de individuelle og kollektive rettigheder til fred </P>  \r\n\r\n<P>og udvikling baseret på tilfredsstillelse af basale materielle og </P>  \r\n\r\n<P>ikke-materielle menneskelige behov'8). </P>  \r\n\r\n<P>I denne sammenhæng står fredsoplysningens overordnede indhold </P>  \r\n\r\n<P>beskrevet som en kombination af delområderne udvikling, </P>  \r\n\r\n<P>menneskerettigheder og nedrustning. Disse tre delområder er det </P>  \r\n\r\n<P>værd at have i tankerne ved enhver tilrettelæggelse af arbejde </P>  \r\n\r\n<P>med områderne fred og international forståelse. </P>  \r\n\r\n<P>Og børnene mener . . . </P>  \r\n\r\n<P>I spørgsmål om oplysning, undervisning og folkeskole bør også </P>  \r\n\r\n<P>børnene høres, eftersom det er dem, det i så høj grad vedrører. </P>  \r\n\r\n<P>Børn kan spørges på mange måder: i direkte samtale, ved at </P>  \r\n\r\n<P>analysere resultater fra deres skabende virksomhed (stile, digte, </P>  \r\n\r\n<P>tegninger etc.), gennem systematiske interviews og spørgeskemaer </P>  \r\n\r\n<P>(med ikke-ledende spørgsmål). </P>  \r\n\r\n<P>Med hensyn til børns og unges utopier (fremtidsvisioner) er deres </P>  \r\n\r\n<P>svar entydige. Videnskabelige studier fra næsten alle </P>  \r\n\r\n<P>industrilande viser, at bekymring for krig med kernevåben </P>  \r\n\r\n<P>placerer sig højt blandt mulige fremtidsbekymringer (f.eks. frygt </P>  \r\n\r\n<P>for miljøødelæggelser, arbejdsløshed og &#187;blind&#171; teknologisk </P>  \r\n\r\n<P>udvikling). Eksistensen af sådanne bekymringer blandt børn og </P>  \r\n\r\n<P>unge er således et internationalt faktum og problem, der ikke bør </P>  \r\n\r\n<P>ignoreres eller afvises af voksne. Undersøgelser viser også, at </P>  \r\n\r\n<P>børn og unge naturligvis ikke kun nærer bekymringer for </P>  \r\n\r\n<P>fremtiden, men <B>også</B> nærer positive håb og utopier. Desuden viser  \r\n\r\n</P>  \r\n\r\n<P>undersøgelser, at det bedste middel til at dæmpe fremtidsangst er </P>  \r\n\r\n<P>voksenmodeller, som ikke blot bruger smukke ord, men </P>  \r\n\r\n<P>også <B>handler</B> aktivt for fred, mod forurening, for nedrustning og  \r\n\r\n</P>  \r\n\r\n<P>solidaritet med den 3. verden, etc. </P>  \r\n\r\n<P>I en dansk, tværfaglig undersøgelse foretaget af 3 læger, 1 lærer, 1 </P>  \r\n\r\n<P>psykolog og 1 statistiker konkluderedes bl.a., at &#187;den </P>  \r\n\r\n<P>internationale oprustning og terrorbalance medfører en mental </P>  \r\n\r\n<P>sundhedsrisiko for mange af vore unge&#171;. Desuden anføres, at &#187;Det  \r\n\r\n</P>  \r\n\r\n<P>er påfaldende, at 24 pct. af eleverne i vor undersøgelse angav </P>  \r\n\r\n<P>aldrig at have talt med deres forældre om forhold vedrørende </P>  \r\n\r\n<P>kernevåbenkrig, og at 56 pct. ønskede at høre mere om dette i </P>  \r\n\r\n<P>skolen. Dette peger på nødvendigheden af en øget indsats af </P>  \r\n\r\n<P>forældre og skole på dette område'9). </P>  \r\n\r\n<P>Af resultater fra undersøgelsen omfattende de 1.209 elever på 6.-10. </P>  \r\n\r\n<P>klassetrin fremgår f.eks., at 71 pct. ikke mente, at de eller </P>  \r\n\r\n<P>deres familie ville kunne overleve en atomkrig (kun 3 pct. mente, </P>  \r\n\r\n<P>det var muligt), at 36 pct. anførte, at de ofte tænkte på krig </P>  \r\n\r\n<P>med kernevåben, at 17 pct. mente, at det var sikkert eller </P>  \r\n\r\n<P>sandsynligt, at en atomkrig vil udbryde i deres levetid, og at 14 </P>  \r\n\r\n<P>pct. mente, at en atomkrig ikke kunne undgås. </P>  \r\n\r\n<P>I en anden dansk undersøgelse, der tog udgangspunkt i 750 stile </P>  \r\n\r\n<P>skrevet i 1977 og 1983 af unge i 9. klasse om deres forventninger </P>  \r\n\r\n<P>til fremtiden, konkluderes bl.a.: &#187;Næsten alle stile beskæftiger </P>  \r\n\r\n<P>sig med den trussel mod en fremtidig tilværelse, som den </P>  \r\n\r\n<P>tiltagende atomoprustning udgør . . . Der er dog også mange, der </P>  \r\n\r\n<P>udtrykker vilje til at forsøge at modvirke de dårlige udsigter, </P>  \r\n\r\n<P>også ofte i stile, der udtrykker meget stor bekymring . . .'10). </P>  \r\n\r\n<P>I disse unges (16-åriges) stile kan man f.eks. læse: &#187;Hvis først 3.  \r\n\r\n</P>  \r\n\r\n<P>verdenskrig bryder ud, tror jeg ikke, at der er mere tilbage at </P>  \r\n\r\n<P>leve for. Krigen vil højst sandsynlig blive ført med atomvåben . </P>  \r\n\r\n<P>. .&#171; (pige). </P>  \r\n\r\n<P>&#187;Men før man overhovedet spekulerer på at få børn, burde man tænke  \r\n\r\n</P>  \r\n\r\n<P>sig godt om, da verden, vi lever i, er meget urolig, og med den </P>  \r\n\r\n<P>forurening og de uhyggelige atomvåben, vi har, synes jeg ikke, </P>  \r\n\r\n<P>det er lykken at skulle sætte et barn i verden, før den bliver </P>  \r\n\r\n<P>forbedret&#171; (pige). </P>  \r\n\r\n<P>&#187;Gid der må blive så megen fred i verden, at de (børnene) kan rejse  \r\n\r\n</P>  \r\n\r\n<P>rundt og besøge andre folkeslag og lære af dem i stedet for at </P>  \r\n\r\n<P>slå dem ihjel&#171; (pige). </P>  \r\n\r\n<P>Det udvidede fredsbegreb </P>  \r\n\r\n<P>Som citaterne ovenfor fra FN's rekommandationer lader ane, så er der </P>  \r\n\r\n<P>her tale om det såkaldt <B>udvidede fredsbegreb.</B> Hovedindholdet heri  \r\n\r\n</P>  \r\n\r\n<P>er, at &#187;fred&#171; ikke blot betyder fravær af krig, men også fravær  \r\n\r\n</P>  \r\n\r\n<P>af betingelser (&#187;årsager&#171;) for krig såsom ulighed, social </P>  \r\n\r\n<P>uretfærdighed og fordomsfulde fjendebilleder. </P>  \r\n\r\n<P>Hvis fredsoplysningen skal undgå at blive overfladisk, må den tage </P>  \r\n\r\n<P>udgangspunkt i dette fredsbegreb. En &#187;fred&#171; præget af  \r\n\r\n oprustning, </P>  \r\n\r\n<P>militarisering af samfundet, forberedelser til krig, bidrag til </P>  \r\n\r\n<P>krige i den 3. verden, koldkrigspropaganda og </P>  \r\n\r\n<P>menneskerettighedskrænkelser er ikke en ægte fred, hvor </P>  \r\n\r\n<P>krigsbetingelser er afskaffet. Der er blot tale om &#187;fred&#171; til  \r\n\r\n</P>  \r\n\r\n<P>krigsforberedelse, eller som en ældre dansk historiker, Gustav </P>  \r\n\r\n<P>Bang, kaldte det: &#187;en væbnet fred'11). </P>  \r\n\r\n<P>Det udvidede fredsbegreb har været udgangspunkt for den </P>  \r\n\r\n<P>skandinaviske freds- og konfliktforskning, hvor især Norge har </P>  \r\n\r\n<P>været ledende siden 1950'erne (Johan Galtung m.fl.). </P>  \r\n\r\n<P>Dette fredsbegreb er desuden i overensstemmelse med opfattelser </P>  \r\n\r\n<P>fremlagt i FN af EF, herunder Danmark. Det blev på FN's </P>  \r\n\r\n<P>konference om sammenhængen mellem nedrustning og udvikling i </P>  \r\n\r\n<P>september 1987 udtrykt af ambassadør Ole Bierring på bl.a. </P>  \r\n\r\n<P>følgende måde: &#187;Verden kan ikke betragtes som sikker, når så </P>  \r\n\r\n<P>mange mennesker lever i den yderste fattigdom, i frygt for at </P>  \r\n\r\n<P>blive invaderede, i frygt for at miste frihed eller andre </P>  \r\n\r\n<P>grundlæggende menneskerettigheder. Sult og social uretfærdighed </P>  \r\n\r\n<P>og fattigdom er hovedkilder til konflikter, indre såvel som ydre, </P>  \r\n\r\n<P>i udviklingslandene'12). </P>  \r\n\r\n<P>Danske og nordiske fredstraditioner </P>  \r\n\r\n<P>Enhver fredsoplysning bør som andre oplysnings- og </P>  \r\n\r\n<P>undervisningsområder foregå på alsidig og ikke-manipulerende vis. </P>  \r\n\r\n<P>Hertil kan bl.a. en virkelighedstro skildring af den danske og </P>  \r\n\r\n<P>nordiske fredshistories mange traditioner tjene, fordi der her er </P>  \r\n\r\n<P>tale om adskillige bevægelser i indbyrdes brydning. </P>  \r\n\r\n<P>Fredsbevægelsen har ikke været en ensartet, social bevægelse. Den </P>  \r\n\r\n<P>har været sammensat af forskellige fredstraditioner, hvoraf flere </P>  \r\n\r\n<P>har meget gamle rødder, f.eks. religiøse fredstraditioner </P>  \r\n\r\n<P>(kvækerne, forsoningsforbundet, kristne for nedrustning m.v.), </P>  \r\n\r\n<P>liberale fredstraditioner (Dansk (Norsk og Svensk) Fredsforening </P>  \r\n\r\n<P>fra 1880'erne, FN-forbundet), arbejderbevægelsens </P>  \r\n\r\n<P>fredstraditioner (2. Internationale, arbejderpartiers </P>  \r\n\r\n<P>anti-militarisme og solidaritetsarbejde, SiD, fagbevægelsen for </P>  \r\n\r\n<P>fred). Hertil kommer de mange fredstraditioner med lidt mere </P>  \r\n\r\n<P>specielle målsætninger (militærnægterbevægelsen, feministiske </P>  \r\n\r\n<P>fredsbevægelser, ikke-voldsbevægelser, solidaritetsbevægelser, </P>  \r\n\r\n<P>anti-racistiske bevægelser, Nej til atomvåben, unge for fred etc) </P>  \r\n\r\n<P>og faglige bevægelser (højskolelærere for fred, læger mod </P>  \r\n\r\n<P>kernevåben osv.). </P>  \r\n\r\n<P>Det forhold, at der mellem disse traditioner har hersket både </P>  \r\n\r\n<P>uenigheder og enighed og samarbejde, bør ikke føre til hetz mod </P>  \r\n\r\n<P>dem, men tages som et demokratisk sundhedstegn. Skolens børn - og </P>  \r\n\r\n<P>andre - bør kunne erfare, at såvel enigheder som uenigheder </P>  \r\n\r\n<P>mellem bevægelser og traditioner kan drøftes på dokumenterende og </P>  \r\n\r\n<P>kultiveret måde. </P>  \r\n\r\n<P>Udvikling af fredskompetence </P>  \r\n\r\n<P>Et vigtigt overordnet <B>formål</B> med en fredsoplysning og fremme af  \r\n\r\n</P>  \r\n\r\n<P>international forståelse er <B>udvikling af fredskompetence,</B> dvs. at  \r\n\r\n</P>  \r\n\r\n<P>udvikle kvalifikationer til at skabe og opretholde fred og </P>  \r\n\r\n<P>fredelige konfliktløsninger på alle sociale niveauer - </P>  \r\n\r\n<P>personligt, lokalt og globalt. Der ligger bag denne formulering </P>  \r\n\r\n<P>den opfattelse, at &#187;fred&#171; ikke er en passiv og altid idyllisk  \r\n\r\n</P>  \r\n\r\n<P>tilstand uden modsigelser, modsætninger og konflikter. Hvor </P>  \r\n\r\n<P>mennesker virker sammen, vil der altid være </P>  \r\n\r\n<P>konfliktmuligheder, <B>men</B> det væsentlige er at kunne løse </P>  \r\n\r\n<P>modsigelser og konflikter med ikke-voldelige midler. </P>  \r\n\r\n<P>Fredshistorien og tværkulturel forskning viser, at dette kan lade </P>  \r\n\r\n<P>sig gøre. Mennesket er ikke fra naturens hånd dømt til </P>  \r\n\r\n<P>destruktive problemløsninger. </P>  \r\n\r\n<P>Til en sådan fredskompetence hører selvklart viden og indsigt som </P>  \r\n\r\n<P>nødvendige betingelser. Viden og indsigt er imidlertid ikke </P>  \r\n\r\n<P>tilstrækkelige forudsætninger. Der må også påpeges nødvendigheden </P>  \r\n\r\n<P>af håb og handlemuligheder. En &#187;fredsoplysning&#171;, der blot ville  \r\n\r\n</P>  \r\n\r\n<P>vælte en masse isolerede informationer om krig, våben, sult og </P>  \r\n\r\n<P>elendighed i hovedet på elever, vil nemt føre til apati og </P>  \r\n\r\n<P>handlingslammelse i stedet for til fredskompetence. Derfor bør </P>  \r\n\r\n<P>fredsoplysning også være bredere end blot at være <B>mod</B> noget. Den  \r\n\r\n</P>  \r\n\r\n<P>bør også beskæftige sig med de værdier, vi sætter pris på - og </P>  \r\n\r\n<P>derfor kan være bange for at miste - samt udvikle en global </P>  \r\n\r\n<P>omsorg - en omsorg for naturen, for dyr, for undertrykte </P>  \r\n\r\n<P>menneskegrupper, international forståelse og solidaritet med </P>  \r\n\r\n<P>underprivilegerede og forfulgte. </P>  \r\n\r\n<P>Med hensyn til handlemuligheder kan henvises til de mange </P>  \r\n\r\n<P>ikke-voldsstrategier, som i mange år har været dokumenteret og </P>  \r\n\r\n<P>diskuteret. Vigtige handlemuligheder i denne forbindelse kan være </P>  \r\n\r\n<P>deltagelse i internationale lejrskoleophold, i venskabsklasser, </P>  \r\n\r\n<P>-skoler og -byer på tværs af Øst-Vest og Nord-Syd skel. </P>  \r\n\r\n<P>Emnerne bør desuden i videst muligt omfang tages op, når børn, unge </P>  \r\n\r\n<P>og andre målgrupper selv spørger om og undersøger disse emner. </P>  \r\n\r\n<P>I sin tematisering og fastlæggelse af mulige emner bør </P>  \r\n\r\n<P>fredsoplysning og international undervisning tage hensyn til </P>  \r\n\r\n<P>virkelighedens dynamiske egenskaber, dvs. beskæftige sig med </P>  \r\n\r\n<P>muligheder for at nå fra en mindre ønsket tilstand til en mere </P>  \r\n\r\n<P>værdifuld, humanistisk og tryg verden. Hertil kunne føjes, at der </P>  \r\n\r\n<P>også er grund til at tage hensyn til det forhold, at krig og </P>  \r\n\r\n<P>undertrykkelse i dag ikke blot udøves med fysiske magtmidler som </P>  \r\n\r\n<P>f.eks. invasion, men også i stigende grad med økonomiske, </P>  \r\n\r\n<P>politiske og psykologiske midler. </P>  \r\n\r\n<P>Ud fra sådanne overvejelser kan foreslås en emneoversigt som </P>  \r\n\r\n<P>nedenstående 13), der sikkert i sin principielle tænkemåde vil </P>  \r\n\r\n<P>kunne vinde tværfaglig og tværpolitisk accept, selv om </P>  \r\n\r\n<P>detailemner kan varieres: </P>  \r\n\r\n<P>Fredsoplysning </P>  \r\n\r\n<P>FRA </P>  \r\n\r\n<P>TIL </P>  \r\n\r\n<P>FYSISKE </P>  \r\n\r\n<P>VÅBEN Produktion af fysiske våben; oprustning Omstilling til </P>  \r\n\r\n<P>produkter af civil, social og human betydning; ned- og afrustning </P>  \r\n\r\n<P>ØKONOMISKE MIDLER Udbyttende og undertrykkende brug af økonomiske </P>  \r\n\r\n<P>ressourcer; krænkelser af økonomiske, sociale og kulturelle </P>  \r\n\r\n<P>menneskerettigheder Udvikling af ny økonomisk verdensorden; </P>  \r\n\r\n<P>politisk-økonomisk lighed globalt og nationalt; afskaffelse af </P>  \r\n\r\n<P>militærindustrielle kompleks; reelle økonomiske, sociale og </P>  \r\n\r\n<P>kulturelle menneskerettigheder </P>  \r\n\r\n<P>POLITISKE </P>  \r\n\r\n<P>MIDLER Autoritære magtstrukturer; kanonbådsdiplomati; krænkelser af </P>  \r\n\r\n<P>demokratiske (borgerlige og politiske) menneskerettigheder; </P>  \r\n\r\n<P>snæver nationalisme Ægte demokratiske strukturer og holdninger; </P>  \r\n\r\n<P>fredelig sameksistens; reelle demokratiske menneskerettigheder; </P>  \r\n\r\n<P>trans-nationalisme </P>  \r\n\r\n<P>PSYKOLOGISKE MIDLER <B>Begrebsdannelser </B></P>  \r\n\r\n<P>Militaristiske begreber vedr. fred, sikkerhed, forsvar, nation, </P>  \r\n\r\n<P>kønsroller, fædreland, 3. verden osv. Alternative begreber i </P>  \r\n\r\n<P>humane og sociale behovs tjeneste </P>  \r\n\r\n<P>&#187;Myter&#171; Videnskabeligt orienterede forklaringer </P>  \r\n\r\n<P>Underkastelse, <B>lydighed</B> og falsk tro på autoriteter Kritisk  \r\n\r\n indsigt; </P>  \r\n\r\n<P>civil ulydighed </P>  \r\n\r\n<P>Forråelse Omsorg og solidaritet </P>  \r\n\r\n<P>Offentlig mening som våben (f.eks. fjendebilleder, rygter, stadige </P>  \r\n\r\n<P>trusler, udbredelse af myter) Kritisk og solidarisk </P>  \r\n\r\n<P>mellemfolkelig forståelse; ny global informationsorden </P>  \r\n\r\n<P>Lav politisk dannelse Høj politisk dannelse </P>  \r\n\r\n<P>Handlingshæmning, følelser af magtesløshed, angst og </P>  \r\n\r\n<P>fremtidspessimisme <B>Handling,</B> fredskompetence, evne til formidling  \r\n\r\n</P>  \r\n\r\n<P>og positiv kontakt; frygt og social indignation omsættes til </P>  \r\n\r\n<P>fredsarbejde </P>  \r\n\r\n<P>Kildehenvisninger </P>  \r\n\r\n<P>11) Billesbølle, P. m.fl.: <B>Børns angst for krig med </B></P>  \r\n\r\n<P>kernevåben. Ugeskrift for Læger, 1986; 148, side 731-4. </P>  \r\n\r\n<P>Jensen, J. P.: <B>Også danske børn frygter atomkrig.</B> Dansk pædagogisk  \r\n\r\n</P>  \r\n\r\n<P>Tidsskrift, 1986 nr. 2, side 50-54. </P>  \r\n\r\n<P>Raundalen, Tora &amp; Magne: <B>Barn i atomalderen.</B> Oslo, 1984. </P>  \r\n\r\n<P>12) Isager, Torben m.fl.: <B>Kernevåben som en trussel mod </B></P>  \r\n\r\n<P>sundheden. Ugeskrift for Læger, 1986; 148/46, side 3028-32. </P>  \r\n\r\n<P>Sundhed for alle i år 2000. WHO's sundhedspolitiske mål for Europa. </P>  \r\n\r\n<P>Kbh.: Komiteen for sundhedsoplysning, 1985. </P>  \r\n\r\n<P>13) <B>FN's 10. ekstraordinære generalforsamling vedrørende </B></P>  \r\n\r\n<P>nedrustning. Udenrigsministeriet, september 1978. </P>  \r\n\r\n<P>14) <B>Sundhed for alle i år 2000</B> (jf. note 2)), side 13-14. </P>  \r\n\r\n<P>15) <B>UNESCO's rekommandation om international undervisning,</B> 1974.  \r\n\r\n Den </P>  \r\n\r\n<P>danske UNESCO-nationalkommission. København, 1976, side 7. </P>  \r\n\r\n<P>16) Som note 5), side 6. </P>  \r\n\r\n<P>17) Som note 3), side 24. </P>  \r\n\r\n<P>18) <B>World Congress on Disarmament Education.</B> Paris: UNESCO, 1980,  \r\n\r\n</P>  \r\n\r\n<P>side 9. </P>  \r\n\r\n<P>19) Billesbølle, P. m.fl., 1986 (jf. note 1)), side 734. </P>  \r\n\r\n<P>10) Varming, Ole: <B>Tidens unge.</B> Kbh., 1984, side 84 og 87. </P>  \r\n\r\n<P>11) Gustav Bang: <B>Evropas Kulturhistorie.</B> Bd. II, side 470-75. </P>  \r\n\r\n<P>København 1899. </P>  \r\n\r\n<P>12) Indslag i DR's nyhedsmagasin, september 1987. Citeret i <B>Lærere  \r\n\r\n</B></P>  \r\n\r\n<P>for fred nyt, 1987 nr. 4, side 19. </P>  \r\n\r\n<P>13) <B>Fredsoplysning og socialisme.</B> Århus: SP Forlag, 1986, side 35.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00199"
        },
        {
            "displayName": "Entydig dokumentidentifikation",
            "displayValue": "CL004841"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "199"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}