{
    "id": 109852,
    "title": "1989 BTL 38   BETÆNKNING OVER FORSLAG TIL LOV OM FOLKEAFSTEMNING OM FLYGTNINGE    NR L 38 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 38",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 38 </P>  \r\n\r\n<P></P>  \r\n\r\n<P>Betænkning over Forslag til lov om folkeafstemning om flygtninge <BR>  \r\n\r\n Nr L 38 1989-90, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19900503 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til justitsministeren og socialministeren, som </P>  \r\n\r\n<P>disse har besvaret skriftligt. Spørgsmål og svar er optrykt som </P>  \r\n\r\n<P>bilag til betænkningen. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>forkastelse</I> ved 3.  \r\n\r\n behandling. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse</I> med det af mindretallet stillede  \r\n\r\n ændringsforslag vedrørende den ændrede dato for afholdelse af folkeafstemning  \r\n\r\n (Valdemarsdag), idet mindretallet bemærker følgende: </P>  \r\n\r\n<P>Fremskridtspartiets lovforslag om en folkeafstemning om flygtninge er  \r\n\r\n blevet mere og mere aktuelt siden fremsættelsen. Det er Fremskridtspartiets  \r\n\r\n indtryk, at danskernes holdning til udlændinge er blevet skærpet betydeligt,  \r\n\r\n og at politikerne på Christiansborg bør benytte lejligheden til at spørge  \r\n\r\n befolkningen om dette meget ømtålelige problem. </P>  \r\n\r\n<P>Det er Fremskridtspartiets indtryk, at der er en afgrund til forskel  \r\n\r\n mellem de holdninger, som flertallet på Christiansborg lægger for dagen, og  \r\n\r\n den holdning, der er i den danske befolkning. Det er synd for de virkelige  \r\n\r\n flygtninge, at folketingsflertallet igennem en dårlig udlændingelov med  \r\n\r\n diverse familiesammenføringsregler m.v. får pisket et fremmedhad frem i den  \r\n\r\n danske befolkning. </P>  \r\n\r\n<P>Fremskridtspartiet må give Venstre ret, når partiet i sit debatoplæg om  \r\n\r\n udlændinge i Danmark på side 24 skriver: </P>  \r\n\r\n<P>&#187;Den omstændighed, at danske myndigheder slet ikke er i stand til at  \r\n\r\n stoppe flygtningestrømmen, rejser spørgsmålet, om ikke der bør arbejdes på et  \r\n\r\n politisk flertal for en bedre styring af flygtningestrømmen.&#171; </P>  \r\n\r\n<P>Opbringningen af det tyske fartøj ved Hyllekrog Fyr med 30 illegale  \r\n\r\n libanesiske flygtninge vidner om, at Venstres ønskede styring er gået helt  \r\n\r\n tabt og er blevet afløst af en højt betalt menneskesmuglerindustri. </P>  \r\n\r\n<P>Folketinget bør lytte til befolkningen i stedet for det hykleri, som  \r\n\r\n f.eks. partiet Centrum-Demokraterne i dag fremviser fra talerstolen, samtidig  \r\n\r\n med at man i bladet Danskeren, nr. 1, februar 1990, kan læse, at det  \r\n\r\n tidligere folketingsmedlem for Centrum-Demokraterne,  \r\n\r\n kommunalbestyrelsesmedlem og folketingskandidat Herluf Rasmussen, der  \r\n\r\n tidligere var aktiv modstandsmand og sabotør i Bopa, nu vil deltage i den  \r\n\r\n offentlige debat og samtidig være kontaktperson for Den Danske Forening i sit  \r\n\r\n område. </P>  \r\n\r\n<P>Herluf Rasmussen skriver bl.a. følgende: </P>  \r\n\r\n<P>&#187;For mig er der ingen tvivl om, at et pres fra vælgerne og en  \r\n\r\n erkendelse af, at størsteparten af den danske befolkning ønsker klar besked,  \r\n\r\n vil tvinge politikerne til at løse op for en debat i partiernes ledelser, men  \r\n\r\n også blandt partiernes repræsentanter i Folketinget.&#171; </P>  \r\n\r\n<P>Fremskridtspartiet håber selvfølgelig, at Centrum-Demokraterne med en  \r\n\r\n sådan appel i ryggen kan stemme for lovforslaget. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (FP): </P>  \r\n\r\n<P>Til § 1 </P>  \r\n\r\n<P>1) Datoen &#187;den 21. november 1989&#171; ændres til: &#187;den 15. juni  \r\n\r\n 1990&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>På grund af den lange behandlingstid i Retsudvalget (herunder besvarelse  \r\n\r\n af stillede spørgsmål) har forslagsstillerne set sig nødsaget til at ændre  \r\n\r\n datoen for folkeafstemningen til Valdemarsdag 1990, som i øvrigt vil være en  \r\n\r\n passende dag for en sådan folkeafstemning. </P>  \r\n\r\n<P>Grethe Fenger Møller (KF) fmd. <I>Fischer (KF) Helge Adam Møller (KF)  \r\n\r\n Bjørn Elmquist (V) Inge Dahl-Sørensen (V) Knud Lind (FP) Kirsten Lee (RV) Nør  \r\n\r\n Christensen (CD) Inger Stilling-Pedersen (KRF) Erling Christensen (S) Ole  \r\n\r\n Espersen (S) Søren Hansen (S) Torben Lund (S) Lissa Mathiasen (S) Carsten  \r\n\r\n Andersen (SF) Leif Hermann (SF) </I></P>  \r\n\r\n<P>Ebba Strange (SF) nfmd. </P>  \r\n\r\n<P>Bilag </P>  \r\n\r\n<P>Udvalgets spørgsmål til justitsministeren og dennes besvarelse heraf </P>  \r\n\r\n<P>Spørgsmål: </P>  \r\n\r\n<P>1. Idet der henvises til Ole Espersens ordførertale ved 1. behandling af  \r\n\r\n lovforslaget bedes ministeren oplyse følgende: </P>  \r\n\r\n<P>a) Hvor mange arbejdspladser optager flygtningene her i Danmark? </P>  \r\n\r\n<P>b) Hvor mange arbejdspladser skaffer flygtningene her i Danmark? </P>  \r\n\r\n<P>c) Hvor mange asylansøgere kommer til den danske grænse i forhold til  \r\n\r\n befolkningstallet i Danmark og i forhold til, hvor mange der kommer til andre  \r\n\r\n vesteuropæiske landes grænser? </P>  \r\n\r\n<P>d) Hvor stor en procentdel udgør de udenlandske statsborgere af  \r\n\r\n befolkningen i Danmark sammenholdt med procentdelen af udenlandske  \r\n\r\n statsborgere i forhold til befolkningen i andre vesteuropæiske lande? </P>  \r\n\r\n<P>e) Det bedes procentvis oplyst, hvor mange familiesammenføringer der  \r\n\r\n vedrører henholdsvis flygtninge her i landet og danske statsborgere. </P>  \r\n\r\n<P>2. Idet der henvises til Kirsten Lee's ordførertale ved 1. behandling  \r\n\r\n bedes følgende oplyst: </P>  \r\n\r\n<P>a) I hvor mange af de 1.200 tilfælde, hvor flygtninge fik tilladelse til  \r\n\r\n familiesammenføring, skete der rent faktisk indrejse? </P>  \r\n\r\n<P>b) I hvor mange af de resterende 5.800 tilfælde, hvor udlændinge fik  \r\n\r\n tilladelse til familiesammenføring, skete der rent faktisk indrejse og hvor  \r\n\r\n mange af tilfældene optræder mere end een gang i statistikken? </P>  \r\n\r\n<P>Svar: </P>  \r\n\r\n<P>ad 1 a): </P>  \r\n\r\n<P>Arbejdsmarkedsstyrelsen har over for Justitsministeriet oplyst, at man  \r\n\r\n alene vil være i stand til at angive, hvor mange flygtninge der er tilmeldt  \r\n\r\n Arbejdsformidlingen som arbejdssøgende. Så vidt vides registreres det ingen  \r\n\r\n steder, hvor mange flygtninge der er i aktivt erhverv. </P>  \r\n\r\n<P>ad 1b): </P>  \r\n\r\n<P>Det må antages, at der i øjeblikket skønsmæssigt er beskæftiget 550-600  \r\n\r\n årsværk med asyl- og flygtningespørgsmål i Justitsministeriet,  \r\n\r\n Flygtningenævnet, Direktoratet for Udlændinge, politiet og Dansk Røde Kors.  \r\n\r\n</P>  \r\n\r\n<P>Socialministeriet har oplyst, at antallet af beskæftigede i Dansk  \r\n\r\n Flygtningehjælp efter den budgetterede lønsum for 1990 svarer til 708,7  \r\n\r\n fuldtidsbeskæftigede, og at antallet af beskæftigede i Socialministeriets  \r\n\r\n departement, som beskæftiger sig med flygtningespørgsmål, svarer til ca. 4  \r\n\r\n fuldtidsbeskæftigede. </P>  \r\n\r\n<P>Indenrigsministeriet har oplyst, at det ikke er muligt at besvare  \r\n\r\n spørgsmålet for så vidt angår antallet af arbejdspladser i kommunerne. Til  \r\n\r\n orientering kan det dog oplyses, at staten yder et tilskud til kommunernes  \r\n\r\n merudgifter til særlige foranstaltninger for flygtninge <I>og</I> indvandrere  \r\n\r\n på i alt 443 mio. kr. i 1990. </P>  \r\n\r\n<P>Der foreligger ikke en samlet oversigt over antallet af personer, som  \r\n\r\n beskæftiger sig med flygtningespørgsmål i den offentlige administration  \r\n\r\n (staten, amtskommunerne, kommunerne). Spørgsmål med relation til flygtninge  \r\n\r\n behandles i en række ministerier. Ud over Justitsministeriet og  \r\n\r\n Socialministeriet drejer det sig navnlig om Udenrigsministeriet,  \r\n\r\n Indenrigsministeriet, Undervisnings- og Forskningsministeriet,  \r\n\r\n Arbejdsministeriet, Kulturministeriet og Boligministeriet. </P>  \r\n\r\n<P>ad 1 c): </P>  \r\n\r\n<P>I 1989 indrejste 4.588 spontane asylansøgere her til landet, mens 1.276  \r\n\r\n asylansøgere blev nægtet indrejse, heraf 137 personer i Københavns Lufthavn i  \r\n\r\n Kastrup. </P>  \r\n\r\n<P>Indbyggerantallet i Danmark udgjorde den 1. januar 1989 5.129.778  \r\n\r\n personer. Det samlede antal asylansøgere, der kom til den danske grænse,  \r\n\r\n udgjorde således ca. 0,1 pct. af befolkningen. </P>  \r\n\r\n<P>De seneste officielle tal for antallet af indrejste (spontane)  \r\n\r\n asylansøgere, som Justitsministeriet er bekendt med for en række  \r\n\r\n vesteuropæiske lande, vedrører 1988. For 1989 er Justitsministeriet kun i  \r\n\r\n besiddelse af foreløbige tal. Tallene er således: </P>  \r\n\r\n<PRE>  \r\n\r\n                 1988             1989  \r\n\r\n                                  (foreløbige)  \r\n\r\n Belgien         4.458                     -  \r\n\r\n Frankrig       34.253            ca. 60.000  \r\n\r\n Vesttyskland  103.076               121.318  \r\n\r\n Sverige        19.595                28.942  \r\n\r\n Norge           6.602             ca. 4.300  \r\n\r\n Finland            64                     -  \r\n\r\n Schweiz        16.726                24.425  \r\n\r\n Grækenland      7.470                     -  \r\n\r\n Holland         7.486                13.898  \r\n\r\n</PRE>  \r\n\r\n Justitsministeriet er ikke bekendt med antallet af asylansøgere, der er  \r\n\r\n blevet nægtet indrejse i de forskellige vesteuropæiske lande.  \r\n\r\n<P>ad 1 d): </P>  \r\n\r\n<P>Ifølge oplysning fra Danmarks Statistik udgjorde antallet af udenlandske  \r\n\r\n statsborgere i Danmark pr. 1. januar 1990 150.644 svarende til ca. 2,9 pct.  \r\n\r\n af befolkningen. </P>  \r\n\r\n<P>Justitsministeriet er ikke i besiddelse af tilsvarende oplysninger  \r\n\r\n vedrørende andre vesteuropæiske lande. </P>  \r\n\r\n<P>ad 1 e): </P>  \r\n\r\n<P>I 1989 blev der i alt givet tilladelse til familiesammenføring til ca.  \r\n\r\n 8.000 personer. Af disse var der for ca. 1.800 personers vedkommende tale om  \r\n\r\n familiesammenføring med en herboende flygtning. I ca. 2.800 tilfælde var der  \r\n\r\n tale om familiesammenføring med en dansk/nordisk statsborger. </P>  \r\n\r\n<P>ad 2 a): </P>  \r\n\r\n<P>Direktoratet for Udlændinge fører ikke statistik over, hvor mange af de  \r\n\r\n personer der får tilladelse til familiesammenføring der rent faktisk  \r\n\r\n indrejser her i landet. Det er imidlertid direktoratets erfaring, at langt  \r\n\r\n den overvejende del senere indrejser, selv om det i visse tilfælde kan vare  \r\n\r\n nogen tid, blandt andet som følge af problemer med udrejsen fra hjemlandet.  \r\n\r\n</P>  \r\n\r\n<P>ad 2 b): </P>  \r\n\r\n<P>De tal, som Direktoratet for Udlændinge kan oplyse vedrørende  \r\n\r\n familiesammenføring, er baseret på antallet af afgørelser. Det kan derfor  \r\n\r\n ikke udelukkes, at en person kan optræde flere gange i statistikken, f.eks.  \r\n\r\n hvis vedkommende får opholdstilladelse på grund af flere på hinanden følgende  \r\n\r\n ægteskaber. Det vil dog efter direktoratets opfattelse alene være i meget få  \r\n\r\n tilfælde, at en person således optræder mere end een gang i årsstatistikken.  \r\n\r\n</P>  \r\n\r\n<P>Udvalgets spørgsmål til socialministeren og dennes besvarelse heraf </P>  \r\n\r\n<P>Spørgsmål: </P>  \r\n\r\n<P>Ministeren bedes tilstille udvalget Socialministeriets notat af 18. august  \r\n\r\n 1989: &#187;Hovedtal om flygtninge&#171; (5. kt., j.nr. 4891-10). </P>  \r\n\r\n<P>Svar: </P>  \r\n\r\n<P>Ovennævnte notat vedlægges. </P>  \r\n\r\n<P>SOCIALMINISTERIET </P>  \r\n\r\n<P>Hovedtal om flygtninge </P>  \r\n\r\n<P>1. Socialministeriets udgifter til flygtninge </P>  \r\n\r\n<PRE>  \r\n\r\n                                1988         1989         FFL 90  \r\n\r\n                                mio. kr.     mio. kr.     1990  \r\n\r\n                                                          mio. kr.  \r\n\r\n Dansk Flygtningehjælp           593          539          531  \r\n\r\n - heraf kontanthjælp            299          283          273  \r\n\r\n Kommunale udgifter efter  \r\n\r\n bistandsloven, 100 pct.  \r\n\r\n statsrefusion                   780        1.019        1.180  \r\n\r\n - heraf kontanthjælp            702          917        1.062  \r\n\r\n ICM                               4            6            6  \r\n\r\n ---------------------------------------------------------------  \r\n\r\n I alt                         1.377        1.564        1.717  \r\n\r\n - heraf kontanthjælp          1.001        1.200        1.355  \r\n\r\n ---------------------------------------------------------------  \r\n\r\n</PRE>  \r\n\r\n<P>Note: </P>  \r\n\r\n<P>1) Tallene for 1989 og 1990 er skøn. Der er forudsat en skønnet tilgang på  \r\n\r\n 4.000 flygtninge i 1989 og på 3.000 i 1990. </P>  \r\n\r\n<P>2) Antallet af beskæftigede i Dansk Flygtningehjælp svarer i 1989 til ca.  \r\n\r\n 762 fuldtidsbeskæftigede. </P>  \r\n\r\n<P>2. Statslige udgifter i alt til flygtninge </P>  \r\n\r\n<P>De samlede statslige udgifter til flygtninge er på FL 1989 opgjort til  \r\n\r\n<I>2,4 mia. kr. i 1989.</I> I vedhæftede tabel er udgiften specificeret  \r\n\r\n nærmere. </P>  \r\n\r\n<P>3. Kommunernes udgifter i øvrigt </P>  \r\n\r\n<P>Der findes ingen samlet opgørelse over kommunernes udgifter til flygtninge  \r\n\r\n på områder, hvor der ikke ydes statsrefusion (administration, undervisning  \r\n\r\n m.v.). </P>  \r\n\r\n<P>Der ydes imidlertid kommunerne et særligt bloktilskud, der fuldt ud skulle  \r\n\r\n dække merudgifter på disse områder. Beløbet er i 1989 2.600 kr. pr.  \r\n\r\n indvandrer/flygtning + yderligere 12.100 kr. pr. 6-16 årig. </P>  \r\n\r\n<P>4. Antal flygtninge </P>  \r\n\r\n<PRE>  \r\n\r\n                        1987     1988     1989     FFL 90  \r\n\r\n                                                   1990  \r\n\r\n --------------------------------------------------------  \r\n\r\n Tilgang af flygtninge  \r\n\r\n til Dansk Flygtninge-  \r\n\r\n hjælp                  4.200    3.900    4.000    3.000  \r\n\r\n Flygtninge udgået fra  \r\n\r\n Dansk Flygtningehjælp  \r\n\r\n til kommunerne         4.900    7.700    3.600    4.200  \r\n\r\n --------------------------------------------------------  \r\n\r\n</PRE>  \r\n\r\n Det samlede antal flygtninge, som Danmark har modtaget, anslås til ca. 40.000  \r\n\r\n siden opstanden i Ungarn i 1956.  \r\n\r\n<P>Flygtninge m.v. i Danmark pr. 1. januar 1989: </P>  \r\n\r\n<P>flygtninge (ca.) 29.100 = 0,6 pct. af befolkn. </P>  \r\n\r\n<P>fra 3. lande (ekskl. flygtninge) 58.200 = 1,1 pct. af befolkn. </P>  \r\n\r\n<P>3. lande er lande uden for Norden, EF og Nordamerika. </P>  \r\n\r\n<P>3. Familiesammenføring </P>  \r\n\r\n<P>Der råder i den offentlige debat nogen forvirring omkring tal for  \r\n\r\n familiesammenføring. Årsagen er især, at de tal Direktoratet for Udlændionge  \r\n\r\n offentliggør, er en afgørelsesstatistik, der ikke siger noget om,  \r\n\r\n hvorvidt/hvornår den pågældende indrejser, og hvor der kan være truffet flere  \r\n\r\n afgørelser vedrørende den samme person (som f.eks. både kan optræde under  \r\n\r\n familiesammenføring og under anerkendte flygtninge, idet en del af de  \r\n\r\n familiesammenførte efterfølgende søger og ofte får flygtningestatus). </P>  \r\n\r\n<P>Heroverfor er der de tal, som Dansk Flygtningehjælp oplyser, og som er  \r\n\r\n baseret på det antal familiesammenførte, der faktisk indrejser. Det er kun  \r\n\r\n Dansk Flygtningehjælp, der registrerer, om tilladelser til  \r\n\r\n familiesammenføring til herboende flygtninge resulterer i at de pågældende  \r\n\r\n faktisk indrejser. </P>  \r\n\r\n<P>Tallene for 1988: </P>  \r\n\r\n<P>familiesammenføringstilladelser: </P>  \r\n\r\n<P>- ca. 1.200, hvor den herboende er flygtning </P>  \r\n\r\n<P>- ca. 5.800, herboende ej flygtning </P>  \r\n\r\n<P>Indrejste: </P>  \r\n\r\n<P>- ca. 700, hvor den herboende er flygtning. </P>  \r\n\r\n<P>Dansk Flygtningehjælp har for perioden 1984 til medio 1989 opgjort det  \r\n\r\n indrejste antal familiesammenføringer til herboende flygtninge til ca. 3.400.  \r\n\r\n I samme periode fik ca. 24.200 flygtninge asyl, dvs. at 100 flygtninge er  \r\n\r\n efterfulgt af 14 familiesammenføringer. Tallet må tages med betydeligt  \r\n\r\n forbehold, da den betragtede periode er meget kort. Tallet synes dog at give  \r\n\r\n et helt andet billede end tallene fra Ishøj, vedrørende tyrkiske indvandrere.  \r\n\r\n</P>  \r\n\r\n<P>Tabel 1: Oversigt over statens udgifter til flygtningeformål i 1988 og  \r\n\r\n 1989 </P>  \r\n\r\n<PRE>  \r\n\r\n                              Regnskab 1988  \r\n\r\n                              (inkl. anvendelse  \r\n\r\n                              af Finansmini-  \r\n\r\n                              steriets flygtninge-  \r\n\r\n                              reserve)                     Budget 1989  \r\n\r\n ---------------------------------------------------------------------  \r\n\r\n                                        ------ Mio. kr. ------  \r\n\r\n Udgifter i asylfasen  \r\n\r\n Justitsministeriet           138,5                        26,6*  \r\n\r\n Udgifter til integrations-  \r\n\r\n forløb under Dansk  \r\n\r\n Flygtningehjælp,  \r\n\r\n Socialministeriet            593,3                        440,1*  \r\n\r\n Udgifter i forbindelse med  \r\n\r\n undervisning af flygtninge,  \r\n\r\n Undervisningsministeriet     112,0                         66,2  \r\n\r\n Udgifter til arbejdsmarkeds-  \r\n\r\n uddannelser og -formidling,  \r\n\r\n Arbejdsministeriet            68,5                     ca. 80,0  \r\n\r\n Udgifter i perioden efter  \r\n\r\n integrationsforløbet  \r\n\r\n - Kontanthjælpsydelser,  \r\n\r\n   Socialministeriet          763,8                        885,0  \r\n\r\n - Boligydelse og boligsikring,  \r\n\r\n   Boligministeriet            38,0                         38,0  \r\n\r\n Udgifter til internationalt  \r\n\r\n   flygtningearbejde  \r\n\r\n - Udenrigsministeriet        287,5                    ca. 290,0  \r\n\r\n - Socialministeriet            3,5                          5,1  \r\n\r\n Finansministeriets  \r\n\r\n   flygtningereserve              -                        600,3  \r\n\r\n ---------------------------------------------------------------  \r\n\r\n I alt                      2.005,1                      2.431,3  \r\n\r\n ---------------------------------------------------------------  \r\n\r\n</PRE>  \r\n\r\n<P>* Beløbene vil - via Finansministeriets flygtningereserve - kunne blive  \r\n\r\n forhøjet i løbet af 1989. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/05/1990"
        },
        {
            "displayName": "Accession",
            "displayValue": "198914K00038"
        },
        {
            "displayName": "Entydig dokumentidentifikation",
            "displayValue": "CL003410"
        },
        {
            "displayName": "Dato for førstegangsindlæggelse",
            "displayValue": "10/05/1990"
        },
        {
            "displayName": "Dato for indlæggelse",
            "displayValue": "10/05/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "38"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}