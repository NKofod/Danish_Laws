{
    "id": 107292,
    "title": "1992 BTB 98   BETÆNKNING OVER FORSLAG TIL FOLKETINGSBESLUTNING OM VISUMTVANG FOR   INDREJSENDE FRA DET TIDLIGERE JUGOSLAVIEN    NR B 98 1992-93, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1992/1 BTB 98",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 98 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om visumtvang for  \r\n\r\n indrejsende fra det tidligere Jugoslavien <BR>  \r\n\r\n Nr B 98 1992-93, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19930617 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i et møde. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Centrum-Demokraternes, Det Radikale Venstres og Kristeligt  \r\n\r\n Folkepartis medlemmer af udvalget) beslutningsforslaget til  \r\n\r\n<I>forkastelse</I> . </P>  \r\n\r\n<P>Et <I>mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) indstiller beslutningsforslaget  \r\n\r\n til <I>vedtagelse uændret</I> . </P>  \r\n\r\n<P>Et flertal inden for mindretallet (Venstres og Det Konservative  \r\n\r\n Folkepartis medlemmer af udvalget) finder, at afgørelsen af, hvorvidt visum  \r\n\r\n skal indføres eller ophæves, er et administrativt anliggende, jf.  \r\n\r\n bemyndigelsen i udlændingeloven. Flertallet har derfor nøje overvejet sin  \r\n\r\n indstilling. </P>  \r\n\r\n<P>Det Konservative Folkeparti og Venstre har allerede i VK-regeringens tid  \r\n\r\n og gentagne gange siden regeringsskiftet argumenteret for, at der indføres  \r\n\r\n visum for indrejsende fra det tidligere Jugoslavien. Dette ønske er først og  \r\n\r\n fremmest begrundet i reglerne om første asylland. Den omstændighed, at langt  \r\n\r\n den overvejende del af disse asylansøgere er rejst gennem et eller flere  \r\n\r\n sikre lande, gør det velbegrundet at give danske myndigheder mulighed for at  \r\n\r\n afvise disse indrejsende på grænsen, således at danske myndigheder i højere  \r\n\r\n grad får mulighed for at bestemme, hvem der skal have asyl i Danmark. </P>  \r\n\r\n<P>Det Konservative Folkeparti og Venstre finder, at den omstændighed, at  \r\n\r\n spontane asylansøgere beslaglægger langt de fleste ressourcer, er at lade de  \r\n\r\n dårligere stillede, der ikke kan rejse til Danmark, i stikken. </P>  \r\n\r\n<P>Indenrigsministerens egne oplysninger om, at hovedparten af de indrejste i  \r\n\r\n længere tid har været i sikkerhed i et andet land, aktualiserer kravet om  \r\n\r\n indførelse af visum. </P>  \r\n\r\n<P>Indenrigsministeren har stedse afvist en visumordning eller eventuelle  \r\n\r\n andre ordninger, der kunne medføre en afvisning på grænsen. </P>  \r\n\r\n<P>Det Konservative Folkeparti og Venstre understreger hermed ønsket om, at  \r\n\r\n der indføres visum, for at der kan ske afvisning på grænsen, så antallet af  \r\n\r\n spontane asylansøgere begrænses. </P>  \r\n\r\n<P>Et mindretal inden for mindretallet (Fremskridtspartiets medlem af  \r\n\r\n udvalget) bemærker, at Fremskridtspartiet meget længe har krævet en stramning  \r\n\r\n af visumreglerne. Allerede i VK-regeringens tid foreslog Fremskridtspartiet  \r\n\r\n ofte, at den daværende justitsminister, Hans Engell, skulle indføre  \r\n\r\n visumtvang for asylansøgere fra det tidligere Jugoslavien. Den daværende  \r\n\r\n justitsminister og VK-regeringen afviste konsekvent dette forslag fra  \r\n\r\n Fremskridtspartiet. </P>  \r\n\r\n<P>På den baggrund virker det ejendommeligt, at Det Konservative Folkeparti  \r\n\r\n og Venstre i deres betænkningsbidrag til nærværende beslutningsforslag  \r\n\r\n anfører, at de to partier i VK-regeringens tid argumenterede for visumtvang.  \r\n\r\n Det er muligt, at partierne har argumenteret, men det må have været en  \r\n\r\n utrolig halvhjertet argumentation, når den ikke har kunnet gøre så stort  \r\n\r\n indtryk på VK-regeringen, at regeringen var indstillet på at gennemføre  \r\n\r\n visumtvang, selv om den havde lovhjemmel til det. </P>  \r\n\r\n<P>Fremskridtspartiet imødeser, at dette beslutningsforslag vil blive  \r\n\r\n nedstemt af Folketinget, men opfordrer indtrængende regeringspartierne til at  \r\n\r\n overveje, om det ikke må gøre indtryk på dem, at Venstre, Det Konservative  \r\n\r\n Folkeparti og Fremskridtspartiet samlet indstiller Fremskridtspartiets  \r\n\r\n beslutningsforslag til vedtagelse. </P>  \r\n\r\n<P>Der er her tale om et så betydeligt mindretal, der samtidig formentlig har  \r\n\r\n en opbakning fra 80-90 pct. af befolkningen, at regeringen bør benytte den  \r\n\r\n kommende tid til administrativt at gennemføre denne visumtvang, som  \r\n\r\n Fremskridtspartiet her har foreslået. </P>  \r\n\r\n<P>Bent Greve (S) Erling Christensen (S) Lise Hækkerup (S) Lissa Mathiasen  \r\n\r\n (S) Holger Graversen (S) Ole Espersen (S) Pernille Frahm (SF) Gert Petersen  \r\n\r\n (SF) Sonja Albrink (CD) Grove (KF) fmd. <I>Helge Adam Møller (KF) Inge  \r\n\r\n Dahl-Sørensen (V) Birthe Rønn Hornbech (V) Svend Aage Jensby (V) Steffen  \r\n\r\n Kjærulff-Schmidt (FP) Elisabeth Arnold (RV) Inger Stilling Pedersen (KRF)  \r\n\r\n</I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/07/1993"
        },
        {
            "displayName": "Accession",
            "displayValue": "19921DA00098"
        },
        {
            "displayName": "Entydig dokumentidentifikation",
            "displayValue": "CL006657"
        },
        {
            "displayName": "Dato for førstegangsindlæggelse",
            "displayValue": "02/07/1993"
        },
        {
            "displayName": "Dato for indlæggelse",
            "displayValue": "02/07/1993"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "98"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}