{
    "id": 112067,
    "title": "1996 LSF 38   FORSLAG TIL LOV OM ÆNDRING AF AKTIEAVANCEBESKATNINGSLOVEN,   FUSIONSSKATTELOVEN OG PERSONSKATTELOVEN (FRADRAGSRET FOR AKTIER MODTAGET SOM   VEDERLAG I HENHOLD TIL LIGNINGSLOVENS § 27 E - IDEAKTIER) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 38",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 38 </P>  \r\n\r\n<P></P>  \r\n\r\n<P>Forslag til Lov om ændring af aktieavancebeskatningsloven,  \r\n\r\n fusionsskatteloven og personskatteloven (Fradragsret for aktier modtaget som  \r\n\r\n vederlag i henhold til ligningslovens § 27 E - ideaktier) </P>  \r\n\r\n<P></P>  \r\n\r\n<P>Fremsat af skatteministeren (Carsten Koch) </P>  \r\n\r\n<P></P>  \r\n\r\n<P>den 31. oktober 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 13. december 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960121230\"> Lov nr. 1212 af 27/12/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om beskatning af fortjeneste ved afståelse af aktier m.v.  \r\n\r\n (aktieavancebeskatningsloven), jf. lovbekendtgørelse nr. 749 af 13. august  \r\n\r\n 1996, foretages følgende ændringer: </P>  \r\n\r\n<P> <B>1.</B> I <I>§ 2 a, stk. 4,</I> indsættes efter &#187;§§ 2&#171;:  \r\n\r\n &#187;, 2 e&#171;. </P>  \r\n\r\n<P> <B>2.</B> Efter § 2 d indsættes: </P>  \r\n\r\n<P>&#187; <B>§ 2 e.</B> Fortjeneste og tab ved afståelse af aktier, som en  \r\n\r\n person har modtaget som vederlag ved afhændelse af et forsknings- eller  \r\n\r\n udviklingsarbejde, jf. ligningslovens § 27 E, stk. 1, medregnes ved  \r\n\r\n opgørelsen af den skattepligtige indkomst. </P>  \r\n\r\n<P> <I>Stk. 2.</I> Fortjeneste og tab efter stk. 1 opgøres efter § 6. </P>  \r\n\r\n<P> <I>Stk. 3.</I> I tilfælde omfattet af stk. 1 finder §§ 2 og 4 ikke  \r\n\r\n anvendelse. Stk. 1 finder ikke anvendelse i de i §§ 2 a og 3 nævnte  \r\n\r\n tilfælde.&#171; </P>  \r\n\r\n<P> <B>3.</B> I <I>§ 6, stk. 1, 1. pkt.,</I> indsættes efter &#187;§ 2  \r\n\r\n d&#171;:&#187;, § 2 e&#171;. </P>  \r\n\r\n<P> <B>§ 2</B>  </P>  \r\n\r\n<P>I lov om fusion, spaltning og tilførsel af aktiver m.v.  \r\n\r\n (fusionsskatteloven), jf. lovbekendtgørelse nr. 954 af 5. november 1996,  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 11, stk. 1, 3. pkt.,</I> ændres &#187;eller 2 c&#171;  \r\n\r\n til:&#187;, 2 c eller 2 e&#171;. </P>  \r\n\r\n<P> <B>2.</B> I <I>§ 15 b, stk. 4, 10. pkt.,</I> ændres &#187;eller § 2  \r\n\r\n c&#171; til: &#187;, § 2 c eller § 2 e&#171;. </P>  \r\n\r\n<P> <B>§ 3</B>  </P>  \r\n\r\n<P>I lov om indkomstskat og formueskat for personer m.v. (personskatteloven),  \r\n\r\n jf. lovbekendtgørelse nr. 793 af 1. september 1996, foretages følgende  \r\n\r\n ændring: </P>  \r\n\r\n<P> <B>1.</B> I <I>§ 4 a, stk. 1, nr. 4,</I> ændres &#187;§ 4&#171; til:  \r\n\r\n &#187;§§ 2 e og 4&#171;. </P>  \r\n\r\n<P> <B>§ 4</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. Den har  \r\n\r\n virkning for aktier afstået den 31. oktober 1996 eller senere. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om beskatning af fortjeneste ved afståelse af aktier m.v.  \r\n\r\n (aktieavancebeskatningsloven), jf. lovbekendtgørelse nr. 749 af 13. august  \r\n\r\n 1996, foretages følgende ændringer: </P>  \r\n\r\n<P> <B>1.</B> I <I>§ 2 a, stk. 4</I> , indsættes efter &#187;§§ 2&#171;:  \r\n\r\n &#187;, 2 e&#171;. </P>  \r\n\r\n<P> <B>2.</B> Efter <I>§ 2 d</I> indsættes: </P>  \r\n\r\n<P>&#187; <B>§ 2 e.</B> Fortjeneste og tab ved afståelse af aktier, som en  \r\n\r\n person har modtaget som vederlag ved afhændelse af et forsknings- eller  \r\n\r\n udviklingsarbejde, jf. ligningslovens § 27 E, stk. 1, medregnes ved  \r\n\r\n opgørelsen af den skattepligtige indkomst. </P>  \r\n\r\n<P> <I>Stk. 2.</I> Fortjeneste og tab efter stk. 1 opgøres efter § 6. </P>  \r\n\r\n<P> <I>Stk. 3.</I> I tilfælde omfattet af stk. 1 finder §§ 2 og 4 ikke  \r\n\r\n anvendelse. Stk. 1 finder ikke anvendelse i de i §§ 2 a og 3 nævnte  \r\n\r\n tilfælde.&#171;. </P>  \r\n\r\n<P> <B>3.</B> I <I>§ 6, stk. 1, 1. pkt.</I> , indsættes efter &#187;§ 2  \r\n\r\n d&#171;: &#187;, § 2 e&#171;. </P>  \r\n\r\n<P> <B>§ 2</B>  </P>  \r\n\r\n<P>I lov om fusion, spaltning og tilførsel af aktiver m.v.  \r\n\r\n (fusionsskatteloven), jf. lovbekendtgørelse nr. 621 af 19. juli 1995, som  \r\n\r\n ændret ved § 112 i lov nr. 1072 af 20. december 1995, § 8 i lov nr. 399 af  \r\n\r\n 22. maj 1996 og § 11 i lov nr. 487 af 12. juni 1996, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 11, stk. 1, 3. pkt.,</I> ændres &#187;eller 2 c&#171;  \r\n\r\n til: &#187;, 2 c eller 2 e&#171;. </P>  \r\n\r\n<P> <B>2.</B> I <I>§ 15 b, stk. 4, 10. pkt.,</I> ændres &#187;eller § 2  \r\n\r\n c&#171; til: &#187;, § 2 c eller § 2 e&#171;. </P>  \r\n\r\n<P> <B>§ 3</B>  </P>  \r\n\r\n<P>I lov om indkomstskat og formueskat for personer m.v. (personskatteloven),  \r\n\r\n jf. lovbekendtgørelse nr. 793 af 1. september 1996, foretages følgende  \r\n\r\n ændring: </P>  \r\n\r\n<P> <B>1.</B> I <I>§ 4 a, stk. 1, nr. 4</I> , ændres &#187;§ 4&#171; til:  \r\n\r\n &#187;§§ 2 e og 4&#171;. </P>  \r\n\r\n<P> <B>§ 4</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. Den har  \r\n\r\n virkning for aktier afstået den 31. oktober 1996 eller senere. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Lovforslaget er en del af en række initiativer som har til formål at  \r\n\r\n fremme selvstændighedskulturen og iværksætterlysten i Danmark med henblik på,  \r\n\r\n at flere skal få lyst til at starte egen virksomhed, og flere af de  \r\n\r\n nystartede virksomheder skal overleve. Der kan i denne forbindelse henvises  \r\n\r\n til rapporten &#187;Kapitalformidling til små og mellemstore  \r\n\r\n virksomheder&#171; fra Erhvervsministeriet sidste efterår og til  \r\n\r\n Erhvervsministeriets handlingsplan for en ny iværksætterpolitik af 1. marts  \r\n\r\n 1996. </P>  \r\n\r\n<P>Hvis en iværksætter indskyder et forsknings- eller udviklingsprojekt i et  \r\n\r\n selskab og som vederlag modtager aktier (eller anparter) i selskabet  \r\n\r\n (&#187;ide-aktier&#171;), betragtes dette skattemæssigt som et salg af  \r\n\r\n projektet til selskabet. Vederlaget er skattepligtigt som personlig indkomst.  \r\n\r\n</P>  \r\n\r\n<P>Vederlaget værdiansættes i afhændelsesåret efter de almindelige  \r\n\r\n skattemæssige principper. Skattepligten af vederlaget er ikke afhængig af  \r\n\r\n senere ændringer i aktiernes værdi. </P>  \r\n\r\n<P>Som udgangspunkt er vederlaget skattepligtigt i salgsåret, men  \r\n\r\n iværksætteren kan vælge at fordele indkomsten over en periode på op til 10 år  \r\n\r\n under forudsætning af, at afhændelsen til selskabet sker med henblik på  \r\n\r\n videreudvikling af arbejdet, og at hele vederlaget ydes i form af aktier i  \r\n\r\n dette selskab, jf. ligningslovens § 27 E. </P>  \r\n\r\n<P>Den skattepligtige bestemmer selv, hvor stor en del af vederlaget, der  \r\n\r\n skal medregnes ved indkomstopgørelsen for det enkelte år inden for  \r\n\r\n 10-års-perioden. Hvis de modtagne aktier afstås, skal en til afståelsen  \r\n\r\n forholdsmæssig del af vederlaget dog være medregnet ved opgørelsen af den  \r\n\r\n skattepligtige indkomst senest for det indkomstår, hvori afståelsen sker, jf.  \r\n\r\n ligningslovens § 27 E, stk. 3. Hele vederlaget skal således senest være  \r\n\r\n indtægtsført i det indkomstår, hvor den sidste aktie i selskabet afhændes.  \r\n\r\n</P>  \r\n\r\n<P>Ligningslovens § 27 E er en fordelingsregel, som kun angår beskatningen af  \r\n\r\n vederlaget. Beskatningen af de senere gevinster og tab på de aktier, som  \r\n\r\n udgør vederlaget, sker derimod efter de almindelige regler i  \r\n\r\n aktieavancebeskatningsloven. </P>  \r\n\r\n<P>Efter de gældende regler i aktieavancebeskatningsloven kan tab ved  \r\n\r\n afståelse af aktier, der har været ejet mindre end 3 år, kun modregnes i  \r\n\r\n fortjeneste på andre aktier, der har været ejet mindre end 3 år. Tabet kan  \r\n\r\n ikke modregnes i andre former for indkomst, herunder ikke i vederlag, der er  \r\n\r\n valgt beskattet over 10 år efter ligningslovens § 27 E. </P>  \r\n\r\n<P>Er der tale om tab på unoterede aktier, der afstås efter en ejertid på  \r\n\r\n mere end 3 år, kan tabet fradrages i aktieindkomsten. Den negative skat af  \r\n\r\n aktieindkomsten kan herefter modregnes i skatten af anden indkomst. </P>  \r\n\r\n<P>De gældende regler medfører, at en iværksætter, hvis nystartede selskab  \r\n\r\n går konkurs inden for de første 3 år, kommer i den situation, at  \r\n\r\n (rest)vederlaget fortsat skal beskattes efter den værdi, det blev tillagt i  \r\n\r\n afhændelsesåret, mens det lidte tab på aktierne ikke kan fradrages. </P>  \r\n\r\n<P>Det foreslås, at tab ved afståelse af &#187;ide-aktier&#171;, der ikke har  \r\n\r\n været i iværksætterens besiddelse i 3 år, bliver fradragsberettiget på samme  \r\n\r\n måde, som det er tilfældet for unoterede aktier, når aktierne har været ejet  \r\n\r\n i mere end 3 år. </P>  \r\n\r\n<P>Forslaget indebærer, at gevinster og tab på &#187;ide-aktier&#171; altid  \r\n\r\n (bortset fra næringsaktier og aktier omfattet af aktieavancebeskatningslovens  \r\n\r\n § 2 a) medregnes til aktieindkomsten uanset ejertiden. Det har den fordel, at  \r\n\r\n aktieavance og udbytte altid beskattes ens, så der ikke kan være en fordel  \r\n\r\n ved at konvertere aktieavance til udbytte. </P>  \r\n\r\n<P>&#187;Ide-aktier&#171; vil formodentlig som hovedregel være unoterede,  \r\n\r\n idet iværksætteren må antages at ville bevare indflydelse i selskabet og  \r\n\r\n dermed indflydelse på udviklingen af ideen. Der er dog ikke noget til hinder  \r\n\r\n for, at et eksisterende børsnoteret selskab erhverver ideen, eller at  \r\n\r\n selskabets aktier efterfølgende bliver børsnoterede. &#187;Ide-aktier&#171;  \r\n\r\n kan derfor i princippet være børsnoterede. </P>  \r\n\r\n<P>Det er tilstræbt, at alle &#187;ide-aktier&#171; i videst muligt omfang  \r\n\r\n behandles ens. </P>  \r\n\r\n<P>Det foreslås derfor, at børsnoterede &#187;ide-aktier&#171; behandles på  \r\n\r\n samme måde som unoterede aktier for iværksætteren bortset fra, at  \r\n\r\n børsnoterede &#187;ide-aktier&#171; medregnes ved opgørelsen af beholdningen  \r\n\r\n af børsnoterede aktier i relation til 100.000 kr.'s grænsen, jf.  \r\n\r\n aktieavancebeskatningslovens § 4, stk. 2, § 7, stk. 1, § 10, stk. 1, og § 11,  \r\n\r\n stk. 1. Dette betyder blandt andet, at fortjenester på børsnoterede  \r\n\r\n &#187;ide-aktier&#171; med en ejertid på 3 år eller mere efter forslaget ikke  \r\n\r\n kan være skattefri efter 100.000 kr.'s reglen i aktieavancebeskatningslovens  \r\n\r\n § 4, stk. 2, at der ikke tildeles børsnoterede &#187;ide-aktier&#171;  \r\n\r\n indgangsværdier efter aktieavancebeskatningslovens § 7 ved overskridelse af  \r\n\r\n 100.000 kr.'s grænsen, og at reglerne om, at der alene kan succederes ved  \r\n\r\n udlæg fra et dødsbo (aktieavancebeskatningslovens § 10, stk. 1), eller  \r\n\r\n overdragelse i levende live (aktieavancebeskatningslovens § 11, stk. 1, 5.  \r\n\r\n pkt.), for den del af udlægget eller overdragelsen til hver enkelt modtager,  \r\n\r\n der overstiger 100.000 kr.'s grænsen, ikke finder anvendelse for børsnoterede  \r\n\r\n &#187;ide-aktier&#171;. </P>  \r\n\r\n<P>Der skelnes efter lovforslaget ikke mellem de tilfælde, hvor selskabet går  \r\n\r\n konkurs og de tilfælde, hvor aktierne afstås ved et &#187;almindeligt&#171;  \r\n\r\n salg. </P>  \r\n\r\n<P>Endelig skelnes der ikke mellem de tilfælde, hvor ideen overdrages til et  \r\n\r\n nystiftet selskab og de tilfælde, hvor overdragelsen sker til et allerede  \r\n\r\n eksisterende selskab. </P>  \r\n\r\n<P>Det foreslås endvidere, at &#187;ide-aktier&#171;, som ombyttes med aktier  \r\n\r\n i andre selskaber i forbindelse med skattefri fusion eller spaltning efter  \r\n\r\n fusionsskatteloven eller i forbindelse med aktieombytning med succession  \r\n\r\n efter aktieavancebeskatningslovens § 13, bevarer deres status som  \r\n\r\n &#187;ide-aktier&#171;. Dette betyder, at hvis aktierne i det selskab,  \r\n\r\n forsknings- eller udviklingsprojektet oprindeligt er indskudt i, ombyttes med  \r\n\r\n aktier i et andet selskab i forbindelse med en skattefri fusion, spaltning  \r\n\r\n eller aktieombytning, vil de nye aktier også skulle anses for omfattet af § 2  \r\n\r\n e, hvis de ombyttede aktier ville være omfattet af denne bestemmelse. </P>  \r\n\r\n<P>Udlægges aktier omfattet af den foreslåede § 2 e i  \r\n\r\n aktieavancebeskatningsloven med succession fra et dødsbo, vil aktierne  \r\n\r\n ligeledes hos modtageren skulle behandles efter den foreslåede § 2 e. Dette  \r\n\r\n kræver ingen lovændring. &#187;Ide-aktier&#171;, som overdrages i levende  \r\n\r\n live efter aktieavancebeskatningslovens § 11, vil ligeledes bevare deres  \r\n\r\n status som &#187;ide-aktier&#171; hos modtageren. Disse aktier vil således  \r\n\r\n også hos modtageren skulle behandles efter den foreslåede § 2 e i  \r\n\r\n aktieavancebeskatningsloven. </P>  \r\n\r\n<P>Lovforslaget ændrer ikke på den skattemæssige behandling efter  \r\n\r\n ligningslovens § 27 E af vederlaget for det indskudte projekt. Dette vederlag  \r\n\r\n opgøres til aktiernes værdi på tidspunktet for indskuddet. Forslaget vedrører  \r\n\r\n alene den skattemæssige behandling af fortjenester og tab ved afståelse af de  \r\n\r\n aktier, som modtages i form af et vederlag, som omfattes af ligningslovens §  \r\n\r\n 27 E. </P>  \r\n\r\n<P> <I>Erhvervsøkonomiske konsekvenser</I>  </P>  \r\n\r\n<P>Lovforslaget er et af en række initiativer, der skal fremme  \r\n\r\n selvstændighedskulturen og iværksætterlysten i Danmark. Med forslaget fjernes  \r\n\r\n en hindring for at finansiere videreudviklingen af et forsknings- og  \r\n\r\n udviklingsprojekt ved at indskyde projektet i et selskab. Forslaget forventes  \r\n\r\n således at have positive erhvervsøkonomiske konsekvenser. </P>  \r\n\r\n<P> <I>Provenumæssige konsekvenser</I>  </P>  \r\n\r\n<P>Den foreslåede lempelse af beskatningen af &#187;ide-aktier&#171; vil  \r\n\r\n medføre et meget begrænset provenutab, som det dog ikke er muligt at skønne  \r\n\r\n over. </P>  \r\n\r\n<P> <I>Administrative konsekvenser</I>  </P>  \r\n\r\n<P>Lovforslaget skønnes ikke at ville have nævneværdige administrative  \r\n\r\n konsekvenser. </P>  \r\n\r\n<P> <I>Forholdet til EU-retten</I>  </P>  \r\n\r\n<P>Lovforslaget skønnes ikke at indeholde EU-retlige aspekter. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Det foreslås, at reglerne i aktieavancebeskatningslovens § 2 a skal have  \r\n\r\n forrang for de foreslåede regler i § 2 e. </P>  \r\n\r\n<P>Til nr. 2 </P>  \r\n\r\n<P>Efter den foreslåede bestemmelse medregnes fortjeneste og tab på aktier,  \r\n\r\n som en person har modtaget som vederlag ved afhændelse af et forsknings-  \r\n\r\n eller udviklingsarbejde, jf. ligningslovens § 27 E, stk. 1, ved opgørelsen af  \r\n\r\n den skattepligtige indkomst. </P>  \r\n\r\n<P>Bestemmelsen omfatter alle &#187;ide-aktier&#171;, dog ikke aktier som  \r\n\r\n nævnt i lovens § 2 a og aktier, der er erhvervet som led i den  \r\n\r\n skattepligtiges næringsvej. </P>  \r\n\r\n<P>Den foreslåede bestemmelse omfatter alle de tilfælde, hvor den pågældende  \r\n\r\n aktionær har haft muligheden for at udskyde beskatningen af vederlaget efter  \r\n\r\n ligningslovens § 27 E. Det er således alene en forudsætning for anvendelse af  \r\n\r\n den foreslåede § 2 e i aktieavancebeskatningsloven, at den pågældende  \r\n\r\n iværksætter har kunnet anvende reglerne i ligningslovens § 27 E, og det er  \r\n\r\n ikke en forudsætning, at beskatningen af vederlaget rent faktisk har været  \r\n\r\n udskudt efter ligningslovens § 27 E. I forbindelse med afståelse af  \r\n\r\n &#187;ide-aktier&#171; skal den skattepligtige, der vil påberåbe sig den  \r\n\r\n foreslåede § 2 e i aktieavancebeskatningsloven, kunne dokumentere eller  \r\n\r\n sandsynliggøre, at aktierne er erhvervet under sådanne omstændigheder, at  \r\n\r\n bestemmelsen finder anvendelse. I det omfang aktierne allerede ved  \r\n\r\n erhvervelsen er kategoriseret som &#187;ide-aktier&#171; omfattet af  \r\n\r\n aktieavancebeskatningslovens § 2 e, hvilket f.eks. er tilfældet, hvis  \r\n\r\n beskatningen af vederlaget udskydes efter ligningslovens § 27 E, skal de  \r\n\r\n relevante skattemyndigheder sikre, at oplysningerne herom ikke går tabt. </P>  \r\n\r\n<P>Efter forslaget beskattes fortjeneste og tab ved afståelse af  \r\n\r\n &#187;ide-aktier&#171; på samme måde, uanset om aktierne er unoterede eller  \r\n\r\n børsnoterede, og uanset hvor lang tid aktierne har været ejet. </P>  \r\n\r\n<P>Fortjeneste og tab opgøres efter gennemsnitsmetoden, jf.  \r\n\r\n aktieavancebeskatningslovens § 6. </P>  \r\n\r\n<P>For &#187;ide-aktier&#171; ejet i mindre end 3 år, er der således dels  \r\n\r\n foreslået en lempelse af beskatningen af gevinster og dels en adgang til at  \r\n\r\n fradrage tab i den skattepligtige indkomst. Til gengæld kan tab i disse  \r\n\r\n tilfælde ikke modregnes i tilsvarende fortjenester på andre aktier ejet i  \r\n\r\n mindre end tre år. </P>  \r\n\r\n<P>I forhold til de nuværende regler vil det medføre en skærpet beskatning,  \r\n\r\n hvis der er tale om fortjeneste ved afståelse fra en lille beholdning af  \r\n\r\n børsnoterede aktier efter mere end 3 års ejertid, idet en fortjeneste på  \r\n\r\n sådanne aktier efter lovforslaget ikke vil kunne være skattefri på grund af  \r\n\r\n 100.000 kr.'s reglen i aktieavancebeskatningslovens § 4, stk. 2. Til gengæld  \r\n\r\n vil tab i et sådant tilfælde efter forslaget kunne fradrages efter reglerne  \r\n\r\n for aktieindkomst. </P>  \r\n\r\n<P>Endvidere vil tab ved afståelse af børsnoterede aktier fra en større  \r\n\r\n beholdning, som har været ejet mere end 3 år, kunne fradrages i den  \r\n\r\n skattepligtige indkomst og ikke kun modregnes i tilsvarende fortjenester.  \r\n\r\n</P>  \r\n\r\n<P>Den foreslåede bestemmelse ændrer ikke ved, at børsnoterede  \r\n\r\n &#187;ide-aktier&#171; medregnes ved opgørelsen af beholdningen af  \r\n\r\n børsnoterede aktier i relation til 100.000 kr.'s grænsen i  \r\n\r\n aktieavancebeskatningslovens § 4, stk. 2, § 7, stk. 1, § 10, stk. 1, og § 11,  \r\n\r\n stk. 1. </P>  \r\n\r\n<P>Til nr. 3 </P>  \r\n\r\n<P>Der er tale om en konsekvensændring som følge af lovforslagets § 1, nr. 2.  \r\n\r\n</P>  \r\n\r\n<P> <I>Til § 2</I>  </P>  \r\n\r\n<P>Til nr. 1 </P>  \r\n\r\n<P>Fusionsskattelovens § 11 indeholder reglerne om den skattemæssige  \r\n\r\n behandling af aktier, som modtages ved ombytning af aktier i forbindelse med  \r\n\r\n en skattefri fusion. </P>  \r\n\r\n<P>Efter fusionsskattelovens § 11, stk. 1, 3. pkt., anses de modtagne aktier  \r\n\r\n i det modtagende selskab for omfattet af aktieavancebeskatningslovens § 2 b  \r\n\r\n (andelsbeviser i andelsbeskattede andelsselskaber) eller § 2 c (visse aktier  \r\n\r\n erhvervet for lånte midler), såfremt de ombyttede aktier ville være omfattet  \r\n\r\n af disse bestemmelser. </P>  \r\n\r\n<P>Det foreslås, at aktier, som i forbindelse med en skattefri fusion  \r\n\r\n modtages ved ombytning af &#187;ide-aktier&#171; omfattet af den foreslåede §  \r\n\r\n 2 e i aktieavancebeskatningsloven, ligeledes omfattes af § 2 e. </P>  \r\n\r\n<P>Fusionsskattelovens § 11, stk. 1, finder direkte anvendelse ved fusioner,  \r\n\r\n men aktieavancebeskatningslovens § 13 om aktieombytninger, indeholder en  \r\n\r\n henvisning til fusionsskattelovens § 11. Aktieavancebeskatningslovens § 13  \r\n\r\n omhandler aktieombytninger, hvor aktierne i et selskab indskydes i et  \r\n\r\n holdingselskab, og de hidtidige aktionærer vederlægges med aktier i  \r\n\r\n holdingselskabet, og en kontant udligningssum på maksimalt 10 pct. af de  \r\n\r\n udleverede aktiers pålydende værdi. Dette betyder, at den foreslåede ændring  \r\n\r\n af fusionsskattelovens § 11 tillige indebærer, at de aktier, som i  \r\n\r\n forbindelse med en aktieombytning efter aktieavancebeskatningslovens § 13  \r\n\r\n modtages ved ombytning af &#187;ide-aktier&#171; omfattet af den foreslåede §  \r\n\r\n 2 e i aktieavancebeskatningsloven, skal anses for omfattet af den foreslåede  \r\n\r\n § 2 e. </P>  \r\n\r\n<P>Til nr. 2 </P>  \r\n\r\n<P>Fusionsskattelovens § 15 b indeholder reglerne for konsekvenserne af en  \r\n\r\n skattefri spaltning. </P>  \r\n\r\n<P>Efter fusionsskattelovens § 15 b, stk. 4, 10. pkt., anses de modtagne  \r\n\r\n aktier i det modtagende selskab for omfattet af aktieavancebeskatningslovens  \r\n\r\n § 2 b (andelsbeviser i andelsbeskattede andelsselskaber) eller § 2 c (visse  \r\n\r\n aktier erhvervet for lånte midler), såfremt de ombyttede aktier ville være  \r\n\r\n omfattet af disse bestemmelser. </P>  \r\n\r\n<P>Det foreslås, at aktier, som i forbindelse med en skattefri spaltning  \r\n\r\n modtages ved ombytning af &#187;ide-aktier&#171; omfattet af den foreslåede §  \r\n\r\n 2 e i aktieavancebeskatningsloven, ligeledes omfattes af § 2 e. </P>  \r\n\r\n<P> <I>Til § 3</I>  </P>  \r\n\r\n<P>Det foreslås, at fortjeneste og tab, som omfattes af den foreslåede  \r\n\r\n bestemmelse i aktieavancebeskatningslovens § 2 e, er aktieindkomst for  \r\n\r\n skattepligtige personer. </P>  \r\n\r\n<P> <I>Til § 4</I>  </P>  \r\n\r\n<P>Det foreslås, at loven træder i kraft dagen efter bekendtgørelse i  \r\n\r\n Lovtidende. Dette indebærer, at loven ikke kan håndhæves før denne dato. </P>  \r\n\r\n<P>Det foreslås endvidere, at lovforslaget skal have virkning for aktier som  \r\n\r\n omfattes af den foreslåede bestemmelse i aktieavancebeskatningslovens 2 e, og  \r\n\r\n som afstås den 31. oktober 1996 eller senere. I relation til de foreslåede  \r\n\r\n ændringer af fusionsskatteloven indebærer dette virkningstidspunkt, at det er  \r\n\r\n tidspunktet for afståelsen af de aktier, som modtages ved ombytningen, der er  \r\n\r\n afgørende for, om aktierne omfattes af den foreslåede § 2 e i  \r\n\r\n aktieavancebeskatningsloven. Afstås aktierne efter den 31. oktober 1996,  \r\n\r\n finder de foreslåede regler anvendelse. Dette gælder, selv om ombytningen er  \r\n\r\n sket forud for den 31. oktober 1996. </P>  \r\n\r\n<P>Skriftlig fremsættelse </P>  \r\n\r\n<P> <B>Skatteministeren</B> (Carsten Koch): </P>  \r\n\r\n<P>Herved tillader jeg mig at fremsætte: </P>  \r\n\r\n<P> <I>Forslag til lov om ændring af aktieavancebeskatningsloven,  \r\n\r\n fusionsskatteloven og personskatteloven. (Fradragsret for aktier modtaget som  \r\n\r\n vederlag i henhold til ligningslovens § 27 E - &#187;ide-aktier&#171;).</I>  \r\n\r\n</P>  \r\n\r\n<P>(Lovforslag nr. L 38). </P>  \r\n\r\n<P>Forslaget indeholder en ændring af beskatning af gevinster og fradrag for  \r\n\r\n tab ved afståelse af de såkaldte &#187;ide-aktier&#171;. </P>  \r\n\r\n<P>Ved &#187;ide-aktier&#171; forstås aktier, som en iværksætter modtager som  \r\n\r\n vederlag ved indskud af et forsknings- eller udviklingsprojekt i et selskab.  \r\n\r\n Det vil sige aktier, som omhandlet i ligningslovens § 27 E. Efter de gældende  \r\n\r\n regler kan tab på aktierne ved en ejertid på mindre end tre år alene  \r\n\r\n modregnes i gevinster på andre aktier ejet i mindre end tre år. Gevinster  \r\n\r\n bliver beskattet som kapitalindkomst. Tab kan ved en ejertid på tre år eller  \r\n\r\n mere derimod fradrages uden begrænsninger i aktieindkomsten, hvis aktierne er  \r\n\r\n unoterede, hvilket &#187;ide-aktier&#171; formentlig oftest er. Gevinster  \r\n\r\n beskattes som aktieindkomst. </P>  \r\n\r\n<P>Forslaget går ud på, at de regler, der i dag gælder for afståelse af  \r\n\r\n unoterede aktier efter en ejertid på tre år eller mere, overføres til at  \r\n\r\n gælde i alle tilfælde for &#187;ide-aktier&#171;. Dette gælder efter  \r\n\r\n forslaget uanset ejertiden, og uanset om aktierne er børsnoterede eller  \r\n\r\n unoterede. Desuden gives der mulighed for, at aktier, som modtages ved  \r\n\r\n ombytning med succession af &#187;ide-aktier&#171; ved skattefri fusion og  \r\n\r\n spaltning og ved aktieombytninger, i lighed med de ombyttede aktier skal  \r\n\r\n anses for &#187;ide-aktier&#171;. </P>  \r\n\r\n<P>Forslaget er en opfølgning på Erhvervsministeriets handlingsplan for en ny  \r\n\r\n iværksætterpolitik af 1. marts 1996. </P>  \r\n\r\n<P>Forslaget vil medføre et begrænset provenutab. </P>  \r\n\r\n<P>Med forslaget fjernes en hindring for finansiering af videreudvikling af  \r\n\r\n et forsknings- og udviklingsprojekt ved at indskyde projektet i et selskab.  \r\n\r\n Forslaget forventes dermed at have positive erhvervsøkonomiske konsekvenser.  \r\n\r\n</P>  \r\n\r\n<P>Forslaget forventes ikke at medføre nævneværdige administrative  \r\n\r\n konsekvenser. </P>  \r\n\r\n<P>Forslaget skønnes ikke at indeholde EU-retlige aspekter. </P>  \r\n\r\n<P>Idet jeg i øvrigt henviser til bemærkningerne til lovforslaget, skal jeg  \r\n\r\n anbefale forslaget til Tingets velvillige behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om beskatning af fortjeneste ved afståelse af aktier m.v.  \r\n\r\n (aktieavancebeskatningsloven), jf. lovbekendtgørelse nr. 749 af 13. august  \r\n\r\n 1996, foretages følgende ændringer: </P>  \r\n\r\n<P> <B>1.</B> I <I>§ 2 a, stk. 4</I> , indsættes efter &#187;§§ 2&#171;:  \r\n\r\n &#187;, 2 e&#171;. </P>  \r\n\r\n<P> <B>§ 2 a.</B> Fortjeneste ved afståelse af aktier udstedt af selskaber  \r\n\r\n m.v., der er eller har været hjemmehørende i udlandet, på Færøerne eller i  \r\n\r\n Grønland, herunder efter bestemmelserne i en dobbeltbeskatningsoverenskomst,  \r\n\r\n medregnes ved opgørelsen af den skattepligtige indkomst, hvis det må antages,  \r\n\r\n</P>  \r\n\r\n<P>1) at virksomheden i selskabet m.v. overvejende har været af finansiel  \r\n\r\n karakter, og </P>  \r\n\r\n<P>2) at det samlede afkast heraf er beskattet væsentlig lavere end efter  \r\n\r\n danske beskatningsregler. </P>  \r\n\r\n<P> <I>Stk. 2.</I> Endvidere medregnes ved opgørelsen af den skattepligtige  \r\n\r\n indkomst fortjeneste ved afståelse af aktier i selskaber, som i væsentligt  \r\n\r\n omfang direkte eller indirekte ejer eller har ejet aktier i selskaber m.v.,  \r\n\r\n der er eller har været hjemmehørende i udlandet, på Færøerne eller i  \r\n\r\n Grønland, herunder efter bestemmelserne i en dobbeltbeskatningsoverenskomst,  \r\n\r\n hvis det må antages, </P>  \r\n\r\n<P>1) at virksomheden i det sidstnævnte selskab m.v. overvejende har været af  \r\n\r\n finansiel karakter, </P>  \r\n\r\n<P>2) at det samlede afkast heraf er beskattet væsentlig lavere end efter  \r\n\r\n danske regler, og </P>  \r\n\r\n<P>3) at eventuelle udbytter fra det sidstnævnte selskab m.v. samlet  \r\n\r\n beskattes med en procentsats, der er væsentligt lavere end den i  \r\n\r\n selskabsskattelovens § 17, stk. 1, nævnte. </P>  \r\n\r\n<P> <I>Stk. 3.</I> Fortjeneste ved afståelse af aktier som nævnt i stk. 1 og  \r\n\r\n 2 opgøres efter reglerne i § 6. </P>  \r\n\r\n<P> <I>Stk. 4.</I> I tilfælde, der er omfattet af stk. 1 og 2, finder §§ 2 og  \r\n\r\n 4 ikke anvendelse. Stk. 1 og 2 finder ikke anvendelse i de i § 3 nævnte  \r\n\r\n tilfælde. </P>  \r\n\r\n<P> <I>Stk. 5.</I> Hvis et selskab har indgået aftale om skattesats eller  \r\n\r\n beskatningsgrundlag med skattemyndighederne i den stat, hvor det er  \r\n\r\n hjemmehørende, herunder efter bestemmelserne i en  \r\n\r\n dobbeltbeskatningsoverenskomst, eller hvis skattereglerne i den pågældende  \r\n\r\n stat er indrettet efter, hvor ejerne af kapitalandele i selskabet er  \r\n\r\n hjemmehørende, anses betingelserne i stk. 1, nr. 2 og stk. 2, nr. 2, for  \r\n\r\n opfyldt. </P>  \r\n\r\n<P> <B>2.</B> Efter <I>§ 2 d</I> indsættes: </P>  \r\n\r\n<P>&#187; <B>§ 2 e.</B> Fortjeneste og tab på aktier, som en person har  \r\n\r\n modtaget som vederlag ved afhændelse af et forsknings- eller  \r\n\r\n udviklingsarbejde, jf. ligningslovens § 27 E, stk. 1, medregnes ved  \r\n\r\n opgørelsen af den skattepligtige indkomst. </P>  \r\n\r\n<P> <I>Stk. 2.</I> Fortjeneste og tab efter stk. 1 opgøres efter § 6. </P>  \r\n\r\n<P> <I>Stk. 3.</I> I tilfælde omfattet af stk. 1 finder §§ 2 og 4 ikke  \r\n\r\n anvendelse. Stk. 1 finder ikke anvendelse i de i §§ 2 a og 3 nævnte  \r\n\r\n tilfælde.&#171;. </P>  \r\n\r\n<P> <B>3.</B> I <I>§ 6, stk. 1, 1. pkt.</I> , indsættes efter &#187;§ 2  \r\n\r\n d&#171;: &#187;, § 2 e&#171;. </P>  \r\n\r\n<P> <B>§ 6.</B> Fortjeneste eller tab ved afståelse af aktier opgøres i de i  \r\n\r\n § 2, stk. 3, 2.-4. pkt., § 2 a, § 2 c, § 2 d og § 4 omhandlede tilfælde efter  \r\n\r\n reglerne i stk. 2-6. I de i §§ 2 og 4 omhandlede tilfælde tages for  \r\n\r\n skattepligtige efter kildeskattelovens §§ 1 og 2 ved opgørelser efter stk. 2  \r\n\r\n og 3 ikke hensyn til børsnoterede aktier, som den skattepligtige har  \r\n\r\n erhvervet mindre end tre år forud for afståelsen. </P>  \r\n\r\n<P>Stk. 2-9 - - - </P>  \r\n\r\n<P> <B>§ 2</B>  </P>  \r\n\r\n<P>I lov om fusion, spaltning og tilførsel af aktiver m.v.  \r\n\r\n (fusionsskatteloven), jf. lovbekendtgørelse nr. 621 af 19. juli 1995, som  \r\n\r\n ændret ved § 112 i lov nr. 1072 af 20. december 1995, § 8 i lov nr. 399 af  \r\n\r\n 22. maj 1996 og § 11 i lov nr. 487 af 12. juni 1996, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 11, stk. 1, 3. pkt.,</I> ændres &#187;eller 2 c&#171;  \r\n\r\n til: &#187;, 2 c eller 2 e&#171;. </P>  \r\n\r\n<P> <B>§ 11.</B> Aktier i det modtagende selskab, som selskabsdeltagerne  \r\n\r\n modtager som vederlag for aktier i det indskydende selskab, behandles ved  \r\n\r\n opgørelsen af den skattepligtige almindelige indkomst, som om de var  \r\n\r\n erhvervet på samme tidspunkt og for samme anskaffelsessum som de ombyttede  \r\n\r\n aktier. Modtagne aktier i det modtagende selskab anses for anskaffet som led  \r\n\r\n i selskabsdeltagerens næringsvej, såfremt de ombyttede aktier var anskaffet  \r\n\r\n som led heri. Modtagne aktier i det modtagende selskab anses for omfattet af  \r\n\r\n aktieavancebeskatningslovens §§ 2 b eller 2 c, såfremt de ombyttede aktier  \r\n\r\n ville være omfattet af disse bestemmelser. Er ombyttede aktier omfattet af  \r\n\r\n aktieavancebeskatningslovens § 2 a, anses modtagne aktier i det modtagende  \r\n\r\n selskab for omfattet af denne bestemmelse i de for selskabsdeltageren  \r\n\r\n følgende tre indkomstår efter fusionsdatoen. </P>  \r\n\r\n<P> <I>Stk. 2.</I> - - - </P>  \r\n\r\n<P> <B>2.</B> I <I>§ 15 b, stk. 4, 10. pkt.,</I> ændres &#187;eller § 2  \r\n\r\n c&#171; til: &#187;, § 2 c eller § 2 e&#171;. </P>  \r\n\r\n<P> <B>§ 15 b.</B> - - - </P>  \r\n\r\n<P> <I>Stk. 4.</I> Spaltes et selskab, og beskattes selskaberne efter  \r\n\r\n reglerne i stk. 1 eller 2, skal beskatningen af selskabsdeltagerne i det  \r\n\r\n indskydende selskab ske efter reglerne i 2.-14. pkt. I det omfang aktierne i  \r\n\r\n det indskydende selskab vederlægges med andet end aktier i de modtagende  \r\n\r\n selskaber, anses aktierne for afhændet til tredjemand til kursen på  \r\n\r\n spaltningsdatoen. § 9, stk. 2 og 3, finder tilsvarende anvendelse. Ophører  \r\n\r\n det indskydende selskab ikke ved spaltningen, anses vederlag med andet end  \r\n\r\n aktier eller anparter i det eller de modtagende selskaber som udbytte.  \r\n\r\n Bortset fra de afstående aktier anses aktierne i det indskydende selskab for  \r\n\r\n ombyttet med aktier i de modtagende selskaber efter forholdet mellem  \r\n\r\n kursværdien af aktierne i hvert enkelt af de modtagende selskaber og den  \r\n\r\n samlede kursværdi af aktierne i de modtagende selskaber på spaltningsdatoen.  \r\n\r\n Ophører det indskydende selskab, finder § 11 tilsvarende anvendelse på  \r\n\r\n aktierne i hvert af de modtagende selskaber. Ophører det indskydende selskab  \r\n\r\n ikke ved spaltningen, anses dets deltagere for at have anskaffet aktierne i  \r\n\r\n det eller de modtagende selskaber på samme tidspunkt som aktierne i det  \r\n\r\n indskydende selskab. Anskaffelsessummen inden spaltningen for aktierne i det  \r\n\r\n indskydende selskab fordeles som anskaffelsessum for aktierne i det  \r\n\r\n indskydende selskab efter spaltningen og det eller de modtagende selskaber  \r\n\r\n efter forholdet mellem kursværdien af aktierne i det indskydende selskab og  \r\n\r\n hvert enkelt af de modtagende selskaber og den samlede kursværdi af aktierne  \r\n\r\n i det indskydende selskab og det eller de modtagende selskaber på  \r\n\r\n spaltningsdatoen. Er aktierne i det indskydende selskab anskaffet som led i  \r\n\r\n selskabsdeltagerens næringsvej, anses aktierne i det eller de modtagende  \r\n\r\n selskaber også for anskaffet som led heri. Er aktierne i det indskydende  \r\n\r\n selskab omfattet af aktieavancebeskatningslovens § 2 a, anses aktierne i det  \r\n\r\n eller de modtagende selskaber for omfattet af denne bestemmelse i de for  \r\n\r\n selskabsdeltageren følgende tre indkomstår efter spaltningsdatoen. Er  \r\n\r\n aktierne i det indskydende selskab omfattet af aktieavancebeskatningslovens §  \r\n\r\n 2 b eller § 2 c, anses aktierne i det eller de modtagende selskaber også for  \r\n\r\n omfattet af disse bestemmelser. Har aktierne i det indskydende selskab ikke  \r\n\r\n samme skattemæssige status, eller er de anskaffet på forskellige tidspunkter,  \r\n\r\n foretages en forholdsmæssig fordeling for aktierne i det eller de modtagende  \r\n\r\n selskaber. De forholdsmæssige andele beregnes efter kursværdien af aktierne i  \r\n\r\n det indskydende selskab på spaltningsdatoen. Er de modtagne aktier forbundet  \r\n\r\n med forskellige rettigheder, foretages beregningen særskilt for hver art af  \r\n\r\n de modtagne aktier. </P>  \r\n\r\n<P> <I>Stk. 5.</I> - - - </P>  \r\n\r\n<P> <B>§ 3</B>  </P>  \r\n\r\n<P>I lov om indkomstskat og formueskat for personer m.v. (personskatteloven),  \r\n\r\n jf. lovbekendtgørelse nr. 793 af 1. september 1996, foretages følgende  \r\n\r\n ændring: </P>  \r\n\r\n<P> <B>1.</B> I <I>§ 4 a, stk. 1, nr. 4</I> , ændres &#187;§ 4&#171; til:  \r\n\r\n &#187;§§ 2 e og 4&#171;. </P>  \r\n\r\n<P> <B>§ 4 a.</B> Aktieindkomst omfatter det samlede beløb af: </P>  \r\n\r\n<P>1)-3) - - - </P>  \r\n\r\n<P>4) fortjeneste og tab efter aktieavancebeskatningslovens § 4, </P>  \r\n\r\n<P>5)-7) - - - </P>  \r\n\r\n<P>Stk. 2-3 - - - </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/12/1996"
        },
        {
            "displayName": "Accession",
            "displayValue": "199612K00038"
        },
        {
            "displayName": "Entydig dokumentidentifikation",
            "displayValue": "CL007241"
        },
        {
            "displayName": "Dato for førstegangsindlæggelse",
            "displayValue": "27/12/1996"
        },
        {
            "displayName": "Dato for indlæggelse",
            "displayValue": "27/12/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "38"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}