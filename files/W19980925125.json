{
    "id": 155251,
    "title": "Ankestyrelsens principafgørelse O-67-98 om aktindsigt - egenacces",
    "documentTypeId": "240",
    "isSagsforlobPeriodValid": true,
    "shortName": "KEN nr 9251 af 15/06/1998",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-67-98 om aktindsigt - egenacces</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet 2 sager om begrænsning af retten til aktindsigt.</p>\r\n   <p class=\"TekstGenerel\">I sag nr. 1 havde en mand, der søgte om aktindsigt, partsstatus i den del af en tidligere samlevers sag i kommunen, som drejede sig om hjælpeforanstaltninger for et fællesbarn, da ansøgeren havde del i forældremyndigheden.</p>\r\n   <p class=\"TekstGenerel\">Ansøgningen skulle derfor i forhold til denne del af sagen bedømmes efter forvaltningslovens § 9, stk. 1, der som udgangspunkt giver en part i en sag, hvori der er eller vil blive truffet afgørelse af en forvaltningsmyndighed, ret til at blive gjort bekendt med alle sagens dokumenter.</p>\r\n   <p class=\"TekstGenerel\">I den foreliggende sag fandtes moderens interesse i, at oplysninger om hendes forhold til og opfattelse af ansøgeren blev undtaget fra aktindsigt, ikke at være så tungtvejende, at lovens udgangspunkt måtte fraviges. Faderen havde derfor ret til aktindsigt også i disse oplysninger.</p>\r\n   <p class=\"TekstGenerel\">I sag nr. 2 havde en mand søgt om aktindsigt i en tidligere samlevers familierådgivningssag i kommunen, fordi hans nuværende hustru blev opsagt fra sin stilling som kommunal dagplejemor på grund af oplysninger om ham i den nævnte familierådgivningssag.</p>\r\n   <p class=\"TekstGenerel\">Manden kunne ikke betragtes som part i samleverens og hendes 4 særbørns sag, og hans ansøgning skulle derfor bedømmes efter offentlighedsloven.</p>\r\n   <p class=\"TekstGenerel\">Efter denne lovs § 4, stk. 2, kan den, hvis personlige forhold er omtalt i et dokument med visse undtagelser forlange at blive gjort bekendt med oplysningerne herom. Dette gælder dog ikke i det omfang, hensynet til pågældende eller andre afgørende taler imod.</p>\r\n   <p class=\"TekstGenerel\">Hensynet til den tidligere samlever og dennes børn talte med afgørende vægt imod, at der blev givet aktindsigt.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Forvaltningsloven - lov nr. 571 af 19. december 1985 - § 9, stk. 1 og § 15, stk. 1</p>\r\n<p>Lov om offentlighed i forvaltningen - lov nr. 572 af 19. december 1985 - § 4, stk. 2</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - 500121-96</p>\r\n<p>En 50-årig mand anmodede kommunen om aktindsigt i sin tidligere samlevers sag om støtteforanstaltninger for et fællesbarn, født i1993. Sagen havde tidligere været behandlet på Børn og unge  udvalgets møde. Der var fælles forældremyndighed.</p>\r\n<p>Da ansøgeren måtte anses for part i sagen, da han havde del i forældremyndigheden og derfor som udgangspunkt havde ret til aktindsigt, jf. forvaltningslovens § 9, stk. 1, udleverede kommunen kopi af journalnotater, men begrænsede aktindsigten med henvisning til forvaltningslovens § 15, stk. 1.</p>\r\n<p>Efter denne bestemmelse kan retten til aktindsigt begrænses, i det omfang partens interesse i at kunne benytte kendskab til sagens dokumenter til varetagelse af sit tarv findes at måtte vige for afgørende hensyn til andre private interesser, i dette tilfælde den tidligere samlevers.</p>\r\n<p>De akter, der var undtaget fra aktindsigt, vedrørte dels forhold omkring moderens særbarn, dels beskrivelser af moderens forhold til og opfattelse af ansøgeren.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke grundlag for at ændre kommunens afgørelse om begrænsning af aktindsigt for så vidt angik sagsakter i moderens sag- herunder journalnotater og handleplaner vedrørende hendes særbarn  som ikke vedrørte fællesbarnet og ansøgeren.</p>\r\n<p>Begrundelsen herfor var, at ansøgeren ikke var part i denne del af sagen.</p>\r\n<p>Ankestyrelsen fandt derimod, at ansøger havde ret til aktindsigt i alle øvrige akter i sagen, det vil sige også i de journalnotater, hvor moderen havde beskrevet hendes forhold til og opfattelse af ham.</p>\r\n<p>Begrundelsen herfor var, at der ikke heri sås at være oplysninger af så personlig og følsom karakter, at hensynet til ansøgerens ret til aktindsigt burde vige for moderens interesse i, at oplysningerne blev undtaget.</p>\r\n<p>Ankestyrelsen ændrede således kommunens afgørelse herom.</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - j.nr. 500059-97</p>\r\n<p>En 38-årig mand anmodede kommunen om aktindsigt i de for ham ikke oplyste informationer i en familierådgivningssag vedrørende hans tidligere samlever og 2 af hendes 4 særbørn.</p>\r\n<p>Årsagen til anmodningen var, at kommunen havde anvendt oplysninger fra denne sag i en sag, som vedrørte hans nuværende ægtefælle. Ægtefællen var bl.a. på grund af disse oplysninger blevet opsagt fra sin stilling som kommunal dagplejemor efter prøvetidens udløb.</p>\r\n<p>Kommunen gav afslag med den begrundelse, at ansøgeren ikke kunne anses for at være part i sagen, hvorfor begæringen om aktindsigt skulle behandles efter offentlighedslovens § 4, stk. 2.</p>\r\n<p>Efter denne bestemmelse kan den, hvis personlige forhold er omtalt i et dokument, med visse undtagelser forlange at blive gjort bekendt med oplysningerne herom. Dette gælder dog ikke i det omfang, hensynet til pågældende eller andre med afgørende vægt taler imod.</p>\r\n<p>Kommunen fandt således, at hensynet til den tidligere samlever og børnene med afgørende vægt talte imod, at der blev givet aktindsigt. Manden havde været voldelig over for den tidligere samlever og grænseoverskridende i forhold til den ene datter. De frygtede hans reaktion, hvis han fik aktindsigt i oplysningerne om ham i familierådgivningssagen.</p>\r\n<p>Nævnet tiltrådte denne afgørelse, men formanden afgav dissens og indbragte sagen for Ankestyrelsen, jf. § 17, stk. 2, i Den sociale Styrelseslov.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen vurderede, at kommunens og nævnets afgørelse om afslag på begæring om aktindsigt i mandens personlige forhold (egenacces) i familierådgivningssagen vedrørende den tidligere samlever og hendes 2 særbørn var forenelig med loven.</p>\r\n<p>Der var i sagen nævnt flere personlige ting, som han af hensyn til børnene ikke burde se.</p>\r\n<p>Ankestyrelsen lagde således vægt på hensynet til børnene, idet bl.a. det ene af børnene boede i samme by som manden og flere gange havde mødt ham, efter at samlivet med moderen var ophørt.</p>\r\n<p>Ankestyrelsen tilbagesendte på denne baggrund sagen til nævnet med henblik på endelig afgørelse med ankevejledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 7. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19980925125"
        },
        {
            "displayName": "Entydig dokumentidentifikation",
            "displayValue": "BS008046"
        },
        {
            "displayName": "Dato for indlæggelse",
            "displayValue": "08/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9251"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/06/1998"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 500121-96500059-97"
        },
        {
            "displayName": "Stikord",
            "displayValue": "O-67-98"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}