{
    "id": 37237,
    "title": "Kursgevinst på obligationer solgt efter prioriteringen (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18889 af 08/11/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et byggeselskab, der ved prioritering af huse til salg havde beholdt  \r\n\r\n obligationerne 3-4 måneder efter, at husene var solgt, blev ikke anset for  \r\n\r\n skattepligtig af salgsavancen på obligationerne, idet salget blev anset for  \r\n\r\n omfattet af kursgevinstloven som gevinst på pengefordringer. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kursgevinst på obligationer solgt efter  \r\n\r\n prioriteringen (* 1) </H1>  \r\n\r\n<P></P>  \r\n\r\n<P>Aktieselskabet A klagede for skatteåret 1987/88 over, at de stedlige  \r\n\r\n skattemyndigheder havde anset selskabet for indkomstskattepligtigt af  \r\n\r\n kursavancer på i alt 312.699 kr., opnået i forbindelse med nyprioritering af  \r\n\r\n ejendomme, opført med salg for øje. </P>  \r\n\r\n<P>Det var oplyst, at selskabet var et byggeselskab, som i det pågældende år  \r\n\r\n havde opført, prioriteret og solgt fire huse. Ejendommene var finansieret af  \r\n\r\n selskabet med kreditforeningslån, således at man foreløbig havde ligget et  \r\n\r\n stykke tid med obligationerne. Disse var selvangivet til kursen på  \r\n\r\n prioriteringstidspunktet. Når de pågældende huse blev solgt, havde køberen  \r\n\r\n overtaget de pågældende lån til restgælden pr. overtagelsesdagen.  \r\n\r\n Obligationerne havde selskabet solgt tre til fire måneder efter, at  \r\n\r\n prioriteringen havde fundet sted, og opnåede da på grund af det betydelige  \r\n\r\n fald i renten en kurs på 119. Kursavancen havde selskabet anset for at være  \r\n\r\n skattefri under henvisning til kursgevinstlovens § 4, stk. 2, idet man havde  \r\n\r\n anset det for at være køb og salg af obligationer, som fandt sted uafhængigt  \r\n\r\n af salget af de pågældende ejendomme. </P>  \r\n\r\n<P>Skattemyndighederne havde som begrundelse for ansættelsen henvist til, at  \r\n\r\n kursavancerne var omfattet af selskabets nettoomsætning, idet der var tale om  \r\n\r\n kursavancer opnået i forbindelse med salg af selskabets produkter. Avancerne  \r\n\r\n var derfor indkomstskattepligtige i henhold til statsskattelovens § 4  \r\n\r\n (næringsvirksomhed), subsidiært i henhold til kursgevinstlovens § 4, stk. 1  \r\n\r\n (vederlagsnæring). De opnåede avancer var således anset for et skattepligtigt  \r\n\r\n beløb, der skulle modregnes i de pågældende ejendommes anskaffelsessum. </P>  \r\n\r\n<P>Efter det oplyste - hvorefter der var tale om obligationer, som selskabet  \r\n\r\n havde haft i behold i en periode og stadig havde i behold ved salgene af  \r\n\r\n husene, idet obligationerne først var afhændet ca. 3 til 4 måneder efter  \r\n\r\n disse salg fandt Landsskatteretten ikke, at de opnåede kursgevinster kunne  \r\n\r\n henføres til den efter reglerne i statsskattelovens § § 4-6 opgjorte avance  \r\n\r\n ved salg af husene. Retten var herefter enig med selskabets revisor i, at  \r\n\r\n kursgevinsterne måtte anses som gevinst på pengefordringer, omfattet af  \r\n\r\n kursgevinstloven. Idet der således ikke var hjemmel til den foretagne  \r\n\r\n beskatning, blev den påklagede ansættelse nedsat til det selvangivne beløb.  \r\n\r\n</P>  \r\n\r\n<P>LV 1988, H 4.2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Skat 1990, nr. 1, side 47 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891888925"
        },
        {
            "displayName": "Entydig dokumentidentifikation",
            "displayValue": "CA005172"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18889"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "08/11/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-5-657."
        },
        {
            "displayName": "Stikord",
            "displayValue": "KURSGEVINST"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}