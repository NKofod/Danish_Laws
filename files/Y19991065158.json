{
    "id": 6814,
    "title": "Det Veterinære Sundhedsråds redegørelse vedrørende håndtering af brand- og røgskadede svin og drøvtyggere i forbindelse med større staldbrande",
    "documentTypeId": "250",
    "isSagsforlobPeriodValid": true,
    "shortName": "UDT nr 10651 af 15/10/1999",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Det Veterinære Sundhedsråds redegørelse vedrørende håndtering  \r\n\r\n af brand- og røgskadede svin og drøvtyggere i forbindelse med større  \r\n\r\n staldbrande  \r\n\r\n</P>  \r\n\r\n<P class=\"NormalInd\" style='text-indent:0cm'>  \r\n\r\n &nbsp;  \r\n\r\n</P>  \r\n\r\n<P class=\"NormalInd\" style='text-indent:0cm'>  \r\n\r\n Ved større staldbrande kan man ikke  \r\n\r\n forvente, at det tilstedeværende personale, herunder dyrlæger, har den  \r\n\r\n fornødne  \r\n\r\n rutine i at håndtere brand- og røgskadede dyr, hvorfor rådet har fundet  \r\n\r\n anledning til at udsende nærværende redegørelse. Rådet er således blevet  \r\n\r\n bekendt med, at der kan opstå dyreværnsmæssigt betænkelige situationer i  \r\n\r\n forbindelse med, at dyr, der burde have været aflivet på stedet,  \r\n\r\n transporteres  \r\n\r\n levende til slagtning eller forsøges frasorteret til levebrug. Det har vist  \r\n\r\n sig, at en meget stor del af grise, som man på brandstedet har vurderet som  \r\n\r\n værende slagteegnede, er blevet kasseret på grund af dybtgående læsioner i  \r\n\r\n huden eller røgskader i luftvejene (hyperæmi, ødem). Det skal i denne  \r\n\r\n forbindelse bemærkes, at en tilsyneladende overfladisk 1.gradsforbrænding  \r\n\r\n</P>  \r\n\r\n<P class=\"NormalInd\" style='text-indent:0cm'>  \r\n\r\n (hyperæmi) i løbet af nogle timer  \r\n\r\n kan udvikle sig til en dybtgående 2.gradsforbrænding (blæredannelse,  \r\n\r\n ekssudation) eller endog til en 3.gradslæsion med nekrose og skorpedannelse.  \r\n\r\n Dyr med udbredt 1.gradsforbrænding og dyr med 2.- og 3.gradsforbrænding vil  \r\n\r\n som  \r\n\r\n regel blive kasserede ved slagtning. Lokale brandskader i huden eller  \r\n\r\n røgskader  \r\n\r\n i luftvejene kan resultere i systemiske forandringer i form af shock med  \r\n\r\n nedsat  \r\n\r\n vævsperfusion og organdegeneration, som medfører kassation af slagtekroppen.  \r\n\r\n Nævnte skader kræver således en vis udviklingstid, hvorfor det kan være  \r\n\r\n vanskeligt eller umuligt at vurdere dyrets slagteegnethed på brandstedet.  \r\n\r\n</P>  \r\n\r\n<P class=\"NormalInd\" style='text-indent:0cm'>  \r\n\r\n &nbsp;  \r\n\r\n</P>  \r\n\r\n<P class=\"NormalInd\" style='text-indent:0cm'>  \r\n\r\n Med henblik på at undgå  \r\n\r\n dyreværnsmæssigt betænkelige situationer skal rådet angive følgende  \r\n\r\n vejledende  \r\n\r\n retningslinier:  \r\n\r\n</P>  \r\n\r\n<P class=\"NormalInd\" style='text-indent:0cm'>  \r\n\r\n &nbsp;  \r\n\r\n</P>  \r\n\r\n<P class=\"NormalInd\"  \r\n\r\n style='margin-left:18.0pt;text-indent:-18.0pt;mso-list:l0 level1  \r\n\r\n lfo1;tab-stops:list 18.0pt'>  \r\n\r\n Dyrene  \r\n\r\n skal hurtigst muligt overbruses med koldt vand. Ved beslutning om slagtning  \r\n\r\n fortsættes overbrusningen, indtil transport iværksættes.  \r\n\r\n</P>  \r\n\r\n<P class=\"NormalInd\" style='text-indent:0cm'>  \r\n\r\n &nbsp;  \r\n\r\n</P>  \r\n\r\n<P class=\"NormalInd\"  \r\n\r\n style='margin-left:18.0pt;text-indent:-18.0pt;mso-list:l0 level1  \r\n\r\n lfo1;tab-stops:list 18.0pt'>  \r\n\r\n Dyr  \r\n\r\n med symptomer på røgskader i luftvejene (hoste, vejrtrækningsbesvær, cyanose)  \r\n\r\n bør generelt aflives hurtigst muligt.  \r\n\r\n</P>  \r\n\r\n<P class=\"NormalInd\" style='text-indent:0cm'>  \r\n\r\n &nbsp;  \r\n\r\n</P>  \r\n\r\n<P class=\"NormalInd\"  \r\n\r\n style='margin-left:18.0pt;text-indent:-18.0pt;mso-list:l0 level1  \r\n\r\n lfo1;tab-stops:list 18.0pt'>  \r\n\r\n Dyr  \r\n\r\n med udbredte 1.gradsforbrændinger, dyr med 2.- og 3.gradsforbrændinger bør  \r\n\r\n generelt aflives hurtigst muligt. Dyrene skal så vidt muligt aflives på  \r\n\r\n brandstedet. Ved større staldbrande, hvor masseaflivning på brandstedet ikke  \r\n\r\n er  \r\n\r\n muligt af praktiske grunde, kan aflivning foretages på nærmeste slagteri  \r\n\r\n efter  \r\n\r\n nærmere aftale med slagteriet, såfremt det sikres, at dyrene aflives  \r\n\r\n umiddelbart efter ankomsten.  \r\n\r\n</P>  \r\n\r\n<P class=\"NormalInd\" style='text-indent:0cm'>  \r\n\r\n &nbsp;  \r\n\r\n</P>  \r\n\r\n<P class=\"NormalInd\"  \r\n\r\n style='margin-left:18.0pt;text-indent:-18.0pt;mso-list:l0 level1  \r\n\r\n lfo1;tab-stops:list 18.0pt'>  \r\n\r\n Dyr  \r\n\r\n fra brændte og røgfyldte staldafsnit, som frasorteres til levebrug, bør nøje  \r\n\r\n overvåges i en længere periode efter branden. Dyr, der viser symptomer på  \r\n\r\n brand- og røgskader f.eks. luftvejsproblemer, bør aflives eller slagtes.  \r\n\r\n</P>  \r\n\r\n<P class=\"NormalInd\" style='text-indent:0cm'>  \r\n\r\n &nbsp;  \r\n\r\n</P>  \r\n\r\n<P class=\"NormalInd\"  \r\n\r\n style='margin-left:18.0pt;text-indent:-18.0pt;mso-list:l0 level1  \r\n\r\n lfo1;tab-stops:list 18.0pt'>  \r\n\r\n For  \r\n\r\n dyr, der vurderes til at være slagteegnede, bør der iværksættes følgende  \r\n\r\n forholdsregler:  \r\n\r\n</P>  \r\n\r\n<P class=\"NormalInd\" style='text-indent:0cm'>  \r\n\r\n &nbsp;  \r\n\r\n</P>  \r\n\r\n<P class=\"NormalInd\"  \r\n\r\n style='margin-left:18.0pt;text-indent:-18.0pt;mso-list:l1 level1  \r\n\r\n lfo2;tab-stops:list 18.0pt'>  \r\n\r\n Dyrene  \r\n\r\n skal hurtigst muligt transporteres til nærmeste slagteri og ledsages af en  \r\n\r\n slagteattest med oplysning om brandtidspunktet og mulig forudgående  \r\n\r\n behandling  \r\n\r\n med lægemidler, hvor der er krav om tilbageholdelsestid. Hvis dyrlægen på  \r\n\r\n brandstedet ikke er besætningsdyrlægen, angives navn og telefonnummer på  \r\n\r\n besætningsdyrlægen.  \r\n\r\n</P>  \r\n\r\n<P class=\"NormalInd\" style='text-indent:0cm'>  \r\n\r\n &nbsp;  \r\n\r\n</P>  \r\n\r\n<P class=\"NormalInd\"  \r\n\r\n style='margin-left:18.0pt;text-indent:-18.0pt;mso-list:l1 level1  \r\n\r\n lfo2;tab-stops:list 18.0pt'>  \r\n\r\n Forud  \r\n\r\n for transporten sikres det, at det fornødne personale er til stede på  \r\n\r\n slagteriet med henblik på hurtig aflivning af dyrene.  \r\n\r\n</P>  \r\n\r\n<P class=\"NormalInd\" style='text-indent:0cm'>  \r\n\r\n &nbsp;  \r\n\r\n</P>  \r\n\r\n<P class=\"NormalInd\"  \r\n\r\n style='margin-left:18.0pt;text-indent:-18.0pt;mso-list:l1 level1  \r\n\r\n lfo2;tab-stops:list 18.0pt'>  \r\n\r\n Læsning  \r\n\r\n af dyrene skal overværes af dyrlægen på brandstedet.  \r\n\r\n</P>  \r\n\r\n<P class=\"NormalInd\" style='text-indent:0cm'>  \r\n\r\n &nbsp;  \r\n\r\n</P>  \r\n\r\n<P class=\"NormalInd\"  \r\n\r\n style='margin-left:18.0pt;text-indent:-18.0pt;mso-list:l0 level1  \r\n\r\n lfo1;tab-stops:list 18.0pt'>  \r\n\r\n Hvorvidt  \r\n\r\n der kan blive tale om behandling af forbrændingsskader på særligt værdifulde  \r\n\r\n dyr  \r\n\r\n f.eks. avlsdyr må bero på en  \r\n\r\n veterinærfaglig vurdering i det konkrete tilfælde.  \r\n\r\n</P>  \r\n\r\n<P class=\"NormalInd\" style='text-indent:0cm'>  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/10/1999"
        },
        {
            "displayName": "Accession",
            "displayValue": "Y19991065158"
        },
        {
            "displayName": "Entydig dokumentidentifikation",
            "displayValue": "AH000407"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "10651"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "15/10/1999"
        },
        {
            "displayName": "Administrerende myndighed",
            "displayValue": "Fødevareministeriet"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Det Veterinære Sundhedsråd, j.nr. VE 169-67/99"
        },
        {
            "displayName": "Stikord",
            "displayValue": "Dyrlæger, Husdyr"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}