{
    "id": 114243,
    "title": "Bekendtgørelse om inddragelse af andre aktører efter integrationsloven",
    "documentTypeId": "60",
    "isSagsforlobPeriodValid": true,
    "shortName": "BEK nr 1596 af 17/12/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om inddragelse af andre aktører efter integrationsloven</p>\r\n      <p class=\"Indledning2\">I medfør af § 5, stk. 4, og § 51 c, stk. 2, i lov om integration af udlændinge i Danmark (integrationsloven), jf. lovbekendtgørelse nr. 1593 af 14. december 2007, og § 13, stk. 5, og § 28, stk. 2, i lov nr. 522 af 24. juni 2005 om ansvaret for og styringen af den aktive beskæftigelsesindsats, fastsættes:</p>\r\n      <p class=\"ParagrafGruppeOverskrift\">Inddragelse af andre aktører</p>\r\n      <p class=\"Paragraf\"><span class=\"ParagrafNr\">§ 1.</span> Kommunalbestyrelsen kan overlade udførelsen af bestemte opgaver som led i gennemførelse af introduktionsprogrammer til en eller flere organisationer eller foreninger m.v., herunder Dansk Flygtningehjælp, uddannelsesinstitutioner, private virksomheder og andre kommunalbestyrelser, jf. integrationslovens § 5, stk. 1.</p>\r\n      <p class=\"Stk2\"><span class=\"StkNr\">Stk. 2.</span> Kommunalbestyrelsen kan bemyndige en organisation, forening m.v. til at forestå opgaver og træffe afgørelse om introduktionsprogrammer for udlændinge efter integrationslovens kapitel 4 (andre aktører), jf. integrationslovens § 5, stk. 3.</p>\r\n      <p class=\"Stk2\"><span class=\"StkNr\">Stk. 3.</span> Ansvaret for indsatsen efter integrationslovens kapitel 4 påhviler efter en bemyndigelse til andre aktører fortsat kommunalbestyrelsen.</p>\r\n      <p class=\"Stk2\"><span class=\"StkNr\">Stk. 4.</span> Kommunalbestyrelsen kan ikke bemyndige andre aktører til at træffe afgørelse om,</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> hvorvidt en udlænding skal tilbydes et introduktionsprogram, jf. integrationslovens § 16, stk. 1,</p>\r\n          <p class=\"Liste1\"><span class=\"Liste1Nr\">2)</span> hvorvidt en mindreårig uledsaget asylansøger med opholdstilladelse efter udlændingelovens § 7 eller § 9 c, stk. 3, skal tilbydes et introduktionsprogram, jf. integrationslovens § 16, stk. 6,</p>\r\n          <p class=\"Liste1\"><span class=\"Liste1Nr\">3)</span> hvorvidt en udlænding skal tilbydes hjælp efter kapitel 6 i lov om aktiv socialpolitik og kapitel 13 i lov om en aktiv beskæftigelsesindsats i stedet for et introduktionsprogram, jf. integrationslovens § 16, stk. 7, og</p>\r\n          <p class=\"Liste1\"><span class=\"Liste1Nr\">4)</span> hvorvidt en udlænding, der flytter til en anden kommune, kan fortsætte sit introduktionsprogram i den anden kommune, jf. integrationslovens § 18.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 2.</span> Kommunalbestyrelsen kan henvise en udlænding omfattet af introduktionsprogrammet til andre aktører. Henvisningen skal være skriftlig.</p>\r\n      <p class=\"Stk2\"><span class=\"StkNr\">Stk. 2.</span> Skønner kommunalbestyrelsen, at flere andre aktører lige effektivt kan bringe udlændingen i ordinær beskæftigelse, skal udlændingen kunne vælge mellem disse andre aktører.</p>\r\n      <p class=\"Stk2\"><span class=\"StkNr\">Stk. 3.</span> En udlænding, der er omfattet af et systematisk formidlingsforløb efter integrationslovens § 25 a, stk. 7 og 8, kan ikke henvises til andre aktører, jf. integrationslovens § 25 a, stk. 9. Dette gælder dog ikke, hvis udlændingen er omfattet af målgruppen for et statsligt rammeudbud efter § 9 i lov om ansvaret for og styringen af den aktive beskæftigelsesindsats, eller hvis kommunen i jobcenteret er blevet pålagt at bruge en anden aktør efter § 11 i lov om ansvaret for og styringen af den aktive beskæftigelsesindsats.</p>\r\n      <p class=\"Paragraf\"><span class=\"ParagrafNr\">§ 3.</span> En udlænding, der er henvist til en anden aktør, jf. § 2, har samme forpligtelser over for den anden aktør som over for den delegerende kommunalbestyrelse, herunder til at give den anden aktør oplysninger om forhold af betydning for den anden aktørs mulighed for at varetage indsatsen over for udlændingen. Den anden aktør har samme forpligtelser over for udlændingen som den delegerende kommunalbestyrelse.</p>\r\n      <p class=\"ParagrafGruppeOverskrift\">Krav til sagsbehandlingen hos andre aktører</p>\r\n      <p class=\"Paragraf\"><span class=\"ParagrafNr\">§ 4.</span> Andre aktører, der af kommunalbestyrelsen er bemyndiget til at træffe afgørelse om introduktionsprogrammer efter reglerne i integrationslovens kapitel 4, skal i sådanne sager iagttage reglerne i forvaltningsloven og offentlighedsloven samt de almindelige forvaltningsretslige principper, herunder principperne om saglighed, lighed og proportionalitet.</p>\r\n      <p class=\"Stk2\"><span class=\"StkNr\">Stk. 2.</span> Når andre aktører træffer afgørelse efter integrationsloven, skal afgørelsen træffes inden for rimelig tid.</p>\r\n      <p class=\"ParagrafGruppeOverskrift\">Underretninger</p>\r\n      <p class=\"Paragraf\"><span class=\"ParagrafNr\">§ 5.</span> Andre aktører, der af kommunalbestyrelsen er bemyndiget til helt eller delvist at forestå opgaver og træffe afgørelser vedrørende introduktionsprogrammer for udlændinge, jf. § 1, stk. 2, skal underrette kommunalbestyrelsen (kommunen i jobcenteret), hvis udlændingen ikke møder til samtaler eller ikke deltager i tilbud i medfør af introduktionsprogrammet, jf. integrationslovens § 51 c, stk. 1.</p>\r\n      <p class=\"Stk2\"><span class=\"StkNr\">Stk. 2.</span> Andre aktører skal underrette kommunalbestyrelsen (kommunen i jobcenteret), hvis udlændingen ikke samarbejder om udarbejdelse af den pågældendes integrationskontrakt, herunder hvis udlændingen ikke underskriver kontrakten og erklæringen om integration og aktivt medborgerskab i det danske samfund, jf. integrationslovens § 19, stk. 1.</p>\r\n      <p class=\"Stk2\"><span class=\"StkNr\">Stk. 3.</span> Andre aktører skal underrette kommunalbestyrelsen (kommunen i jobcenteret), hvis en udlænding, der er meddelt et uddannelsespålæg, jf. integrationslovens § 16 a, ikke søger ind på, ikke påbegynder eller ikke gennemfører en uddannelse.</p>\r\n      <p class=\"Stk2\"><span class=\"StkNr\">Stk. 4.</span> Andre aktører skal underrette staten i jobcenteret, når en udlænding henvises til arbejde, i samme omfang, som kommunalbestyrelsen skal underrette staten i jobcenteret efter § 188 i bekendtgørelse om en aktiv beskæftigelsesindsats.</p>\r\n      <p class=\"Paragraf\"><span class=\"ParagrafNr\">§ 6.</span> Andre aktører skal efter anmodning fra kommunalbestyrelsen stille den fornødne dokumentation vedrørende underretninger efter § 5 til rådighed.</p>\r\n      <p class=\"ParagrafGruppeOverskrift\">Rammeaftaler, kontrakter og udbud</p>\r\n      <p class=\"Paragraf\"><span class=\"ParagrafNr\">§ 7.</span> Ved kommunalbestyrelsens inddragelse af andre aktører i varetagelsen af opgaver efter integrationslovens kapitel 4, jf. integrationslovens § 5, stk. 1 og 3, finder §§ 17-23 i bekendtgørelse om andre aktører m.fl. tilsvarende anvendelse.</p>\r\n      <p class=\"ParagrafGruppeOverskrift\">Kommunalbestyrelsens tilsyn med andre aktørers opgavevaretagelse</p>\r\n      <p class=\"Paragraf\"><span class=\"ParagrafNr\">§ 8.</span> Kommunalbestyrelsen har pligt til at føre tilsyn med andre aktørers varetagelse af opgaver efter integrationslovens kapitel 4 og i den forbindelse sikre, at andre aktører varetager opgaverne efter gældende regler.</p>\r\n      <p class=\"ParagrafGruppeOverskrift\">Klageadgang</p>\r\n      <p class=\"Paragraf\"><span class=\"ParagrafNr\">§ 9.</span> Afgørelser truffet af andre aktører efter integrationslovens kapitel 4 kan inden 4 uger efter, at afgørelsen er meddelt udlændingen, af udlændingen indbringes for kommunalbestyrelsen (kommunen i jobcenteret). Klagen sendes til den anden aktør, som genvurderer sagen. Hvis den anden aktør ikke giver udlændingen fuldt medhold i klagen, skal den anden aktør videresende klagen og eventuelle bemærkninger hertil til kommunalbestyrelsen (kommunen i jobcenteret). Kommunalbestyrelsen (kommunen i jobcenteret) skal modtage klagen og genvurderingen fra den anden aktør senest 5 hverdage efter, at klagen er modtaget af den anden aktør.</p>\r\n      <p class=\"Stk2\"><span class=\"StkNr\">Stk. 2.</span> Når kommunalbestyrelsen har truffet afgørelse i en sag om klage over en afgørelse truffet af en anden aktør efter integrationslovens kapitel 4, finder integrationslovens § 53, stk. 2 og 6, om klage over afgørelser truffet af kommunalbestyrelsen anvendelse.</p>\r\n      <p class=\"Paragraf\"><span class=\"ParagrafNr\">§ 10.</span> Afgørelse truffet af kommunalbestyrelsen om henvisning til andre aktører, jf. § 3, kan af udlændingen påklages efter integrationslovens § 53, stk. 2 og 6, om klage over afgørelser truffet af kommunalbestyrelsen.</p>\r\n      <p class=\"ParagrafGruppeOverskrift\">Ikrafttrædelse</p>\r\n      <p class=\"Paragraf\"><span class=\"ParagrafNr\">§ 11.</span> Bekendtgørelsen træder i kraft den 1. februar 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Ministeriet for Flygtninge, Indvandrere og Integration, den 17. december 2007</I></P><P CLASS=SIGN1 ALIGN=\"CENTER\">Birthe Rønn Hornbech</P><P CLASS=SIGN2 ALIGN=\"RIGHT\">/ Hanne Stig Andersen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/01/2008"
        },
        {
            "displayName": "Accession",
            "displayValue": "B20070159605"
        },
        {
            "displayName": "Entydig dokumentidentifikation",
            "displayValue": "BC000443"
        },
        {
            "displayName": "Dato for førstegangsindlæggelse",
            "displayValue": "11/01/2008"
        },
        {
            "displayName": "Dato for indlæggelse",
            "displayValue": "16/01/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1596"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "17/12/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Flygtninge, Indvandrere og Integration, j.nr. 2007/5001-65"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}