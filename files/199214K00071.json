{
    "id": 109087,
    "title": "1992 BTL 71   BETÆNKNING OVER FORSLAG TIL LOV OM ÆNDRING AF LOV OM EKSPORTKREDIT   (RENTETILSKUD I FORBINDELSE MED DANSK INFRASTRUKTUREKSPORT TIL DE BALTISKE   LANDE)    NR L 71 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 71",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 71 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om eksportkredit  \r\n\r\n (Rentetilskud i forbindelse med dansk infrastruktureksport til de baltiske  \r\n\r\n lande) <BR>  \r\n\r\n Nr L 71 1992-93, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19921210 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til industriministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af industriministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiet) lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Et flertal inden for flertallet (Socialdemokratiets, Socialistisk  \r\n\r\n Folkepartis og Det Radikale Venstres medlemmer af udvalget) finder det af  \r\n\r\n afgørende betydning, at eksporthandelsfaciliteterne for Østlandene sikres de  \r\n\r\n fornødne midler, således at præmieniveauet i Danmark ikke forringes og svarer  \r\n\r\n til det i det øvrige Vesteuropa gældende. Finansiering af gavebistanden og  \r\n\r\n indfrielse af kreditter, der omfattes af lovforslaget, kan alene tages fra de  \r\n\r\n afsatte midler for eksportkreditfaciliteten for Østeuropa og under ingen  \r\n\r\n omstændigheder uden om den samlede Øststøtteramme. Om nødvendigt må  \r\n\r\n regeringen tilføre de nødvendige midler til ordningen fra den samlede  \r\n\r\n Øststøtteramme. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P>Det er helt forfejlet, når regeringen med dette lovforslag søger at  \r\n\r\n bortødsle endnu flere millioner til gavebistand til de baltiske lande. De  \r\n\r\n baltiske lande har ikke brug for gavebistand, men derimod brug for fri adgang  \r\n\r\n til vores markeder. Den foreslåede ordning vil, som så mange tidligere  \r\n\r\n nationale og EF-ordninger, virke som magnet for tiltrækning af fupfirmaer.  \r\n\r\n</P>  \r\n\r\n<P>EF's revision har netop påpeget, hvor mange af Østeuropa-midlerne, som går  \r\n\r\n til &#187;smarte&#171; management- og konsulentfirmaers enorme gager frem for  \r\n\r\n konkret hjælp til landenes befolkninger. Dette lovforslag vil være endnu et  \r\n\r\n sugerør ned i de danske skatteyderes lommer, et sugerør, som de nævnte  \r\n\r\n firmaer vil flokkes om. </P>  \r\n\r\n<P>Fremskridtspartiet skal derfor afvise det samlede lovforslag. </P>  \r\n\r\n<P>Et lille plaster på såret ville det være, om lovforslaget også kunne  \r\n\r\n udnyttes af vores betrængte erhverv på Bornholm, hvorfor Fremskridtspartiet  \r\n\r\n gerne havde formuleret et ændringsforslag. Men identiteten tillader ikke, at  \r\n\r\n et sådant ændringsforslag stilles. </P>  \r\n\r\n<P>Det er Fremskridtspartiets opfattelse, at der overhovedet ikke bør gives  \r\n\r\n disse garantier. Vælger et flertal i Folketinget at gøre det alligevel, så  \r\n\r\n burde den helt naturlige konsekvens være, at Bornholm bliver omfattet af  \r\n\r\n lovforslaget. </P>  \r\n\r\n<P>Vores egen landsdel Bornholm har enorme problemer for tiden. Hvis Bornholm  \r\n\r\n blev omfattet af lovforslaget, kunne mange fællesprojekter mellem Bornholm og  \r\n\r\n de baltiske lande måske blive fremelsket. Men Bornholm bliver ikke omfattet  \r\n\r\n af lovforslaget. </P>  \r\n\r\n<P>Der er derfor ikke den mindste smule fornuft i lovforslaget, der kan  \r\n\r\n modtage Fremskridtspartiets støtte. </P>  \r\n\r\n<P>ÆndringsforslagAf <I>industriministeren</I> , tiltrådt af et  \r\n\r\n<I>flertal</I> (udvalget med undtagelse af FP): </P>  \r\n\r\n<P>Til § 1 <B>1)</B> Det under <I>nr. 1</I> foreslåede <I>§ 1, stk. 2</I> ,  \r\n\r\n affattes således: </P>  \r\n\r\n<P>&#187; <I>Stk. 2.</I> Med henblik på at fremme infrastrukturen i de  \r\n\r\n baltiske lande samt i Skt. Petersborgregionen og Kaliningradregionen i  \r\n\r\n Rusland kan staten efter reglerne i denne lov endvidere yde gavebistand i  \r\n\r\n forbindelse med finansieringen af garanterede eksportforretninger.&#171; </P>  \r\n\r\n<P> <B>2)</B> Det under <I>nr. 2</I> foreslåede <I>§ 4 a, stk. 1</I> ,  \r\n\r\n affattes således: </P>  \r\n\r\n<P>&#187; <I>Stk. 1.</I> Der kan ydes bistand til finansiering af store  \r\n\r\n leverancer til infrastrukturprojekter i de baltiske lande samt i Skt.  \r\n\r\n Petersborgregionen og Kaliningradregionen i Rusland, når det pågældende land  \r\n\r\n anmoder derom.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Ændringsforslagene udvider ordningens anvendelsesområde til  \r\n\r\n også at omfatte de regioner i Rusland, der grænser op til Østersøen. Hermed  \r\n\r\n tilnærmes ordningens geografiske anvendelsesområde til den prioritering af  \r\n\r\n Østersøregionen, som et flertal gik ind for i beretning nr. 7 over Danmarks  \r\n\r\n støtte til reformprocessen i Central- og Østeuropa afgivet den 17. december  \r\n\r\n 1991 af Udvalget vedrørende Dansk Sikkerhedspolitik. </P>  \r\n\r\n<P>Det tilføjes, at Polen, der også grænser op til Østersøen, ikke kan  \r\n\r\n inddrages under ordningen, da Helsinkipakken (OECD's konsensusregler)  \r\n\r\n indeholder et aftaleafsnit om, at aftaleparterne skal undgå, at der ydes  \r\n\r\n offentligt støttede kreditter til bl.a. Polen. </P>  \r\n\r\n<P>Vibeke Storm Rasmussen (S) Ole Vagn Christensen (S) Sonja Mikkelsen (S)  \r\n\r\n Erling Olsen (S) Trøjborg (S) fmd. <I>Løvig Simonsen (S) Tommy Dinesen (SF)  \r\n\r\n Rahbæk Møller (SF) Sonja Albrink (CD) Flemming Hansen (KF)</I> nfmd. <I>Kai  \r\n\r\n Dige Bach (KF) Svend Heiselberg (V) Pia Larsen (V) Helge Sander (V) Annette  \r\n\r\n Just (FP) Lone Dybkjær (RV) Lysholm Christensen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/01/1993"
        },
        {
            "displayName": "Accession",
            "displayValue": "199214K00071"
        },
        {
            "displayName": "Entydig dokumentidentifikation",
            "displayValue": "CL001855"
        },
        {
            "displayName": "Dato for førstegangsindlæggelse",
            "displayValue": "13/01/1993"
        },
        {
            "displayName": "Dato for indlæggelse",
            "displayValue": "13/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}