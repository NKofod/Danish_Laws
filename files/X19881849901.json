{
    "id": 36488,
    "title": "Maskeret udlodning - konvertible obligationer. Bindende forhåndsbesked (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 18499 af 21/06/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En hovedaktionærs salg af tegningsretten til konvertible obligationer,  \r\n\r\n som udstedes af selskabet, fandtes under henvisning til arrangementets  \r\n\r\n usædvanlige karakter, skattemæssigt at måtte betragtes således, at de  \r\n\r\n konvertible obligationer reelt måtte anses for tegnet af trediemand til et  \r\n\r\n beløb svarende til tegningsbeløbet med tillæg af købesummen for  \r\n\r\n tegningsretten. </I> </P>  \r\n\r\n<P> <I>Arrangementet fandtes at medføre, at hovedaktionæren måtte anses at  \r\n\r\n have modtaget en maskeret udlodning fra selskabet svarende til handelsprisen  \r\n\r\n for tegningsprisen for tegningsretten. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Maskeret udlodning - konvertible obligationer.  \r\n\r\n Bindende forhåndsbesked (* 1) </H1>  \r\n\r\n<P></P>  \r\n\r\n<P>Ligningsrådet blev anmodet om forhåndsbesked om følgende: Vil B's salg  \r\n\r\n aftegningsretten til konvertible obligationer, som udstedes af selskab A,  \r\n\r\n blive beskattet efter aktieavancebeskatningslovens regler for  \r\n\r\n hovedaktionærer? De nærmere omstændigheder var følgende: B var hovedaktionær  \r\n\r\n i A og ejede nom. 5.994.000 kr. aktier af selskabets samlede aktiekapital på  \r\n\r\n 6 mio kr. Selskabet påtænkte at udbyde konvertible obligationer for nom. 2  \r\n\r\n mio kr. til tegningskurs 100 med fortegningsret for selskabets aktionærer i  \r\n\r\n forhold til deres aktiebesiddelse, d.v.s. med fortegningsret for B til nom.  \r\n\r\n 1.998.000 kr. af de nom. 2 mio kr. konvertible obligationer. De konvertible  \r\n\r\n obligationer kunne efter 3 år enten konverteres til nom. 1 mio kr. C-aktier i  \r\n\r\n selskabet eller forlanges indløst til kurs 500. Obligationerne skulle  \r\n\r\n forrentes med halvt udbytte, dog minimum 50% af den gennemsnitlige  \r\n\r\n udbytteprocent de seneste 3 år forud for optagelsen af lånet, hvilket  \r\n\r\n forventedes at blive en forrentning på 25% p.a., da selskabet i en længere  \r\n\r\n årrække havde udbetalt et udbytte på 50%. Selskabets aktiekapital var opdelt  \r\n\r\n i 2 mio kr. A-aktier, som havde 1 stemme pr. 1.000 kr., og nom. 4 mio kr.  \r\n\r\n B-aktier, som ikke i almindelighed havde stemmeret, men dog i visse  \r\n\r\n situationer stemmeret med 1 stemme pr. 1.000 kr. I forbindelse med optagelsen  \r\n\r\n af det konvertible lån skulle stemmeretten ændres, så A-aktierne fik 10  \r\n\r\n stemmer pr. 50 kr. B-aktierne skulle i almindelighed ikke have stemmeret, men  \r\n\r\n dog i visse situationer stemmeret med 10 stemmer pr. 50 kr. C-aktierne, som  \r\n\r\n fremkom ved eventuel konvertering af de konvertible obligationer til aktier,  \r\n\r\n skal have 1 stemme pr. 50 kr. B's salg af tegningsretten til den konvertible  \r\n\r\n obligation forventedes at indbringe et beløb i størrelsesorden 6,4 mio kr.  \r\n\r\n Der fandtes ikke på forhånd en køber til de omhandlede tegningsretter. Der  \r\n\r\n havde været forhandlet om salg af tegningsretterne med såvel banker som  \r\n\r\n børsmæglerselskaber. Tegningsretterne ville ikke blive solgt til en person  \r\n\r\n eller et selskab, som i skattemæssig henseende kunne betragtes som nært  \r\n\r\n beslægtet med forespørgeren. Det var videre oplyst, at B havde ejet sin  \r\n\r\n aktiebeholdning i selskabet i mere end 10 år. Det var skatteyderens  \r\n\r\n opfattelse, at salget af tegningsretten skulle beskattes efter  \r\n\r\n aktieavancebeskatningslovens regler om hovedaktionærers salg af  \r\n\r\n tegningsretter, jf. nævnte lovs § 8, stk. 1 og § 6, stk. 8. </P>  \r\n\r\n<P>Pr. 31. januar 1987 udgjorde selskabets regnskabsmæssige egenkapital ca.  \r\n\r\n 55 mio kr. og selskabets aktiver i alt ca. 60 mio kr. Af selskabets aktiver  \r\n\r\n udgjorde værdipapirer ca. 50 mio kr., likvider ca. 2 mio kr. Ligningsrådet  \r\n\r\n bemærkede følgende: </P>  \r\n\r\n<P>Såfremt selskabet måtte vælge at optage det konvertible obligationslån på  \r\n\r\n de anførte vilkår, indebærer dette for selskabet pligt til at forrente  \r\n\r\n beløbet på 2 mio kr. med 25% p.a. eller over en 3-årig periode med i alt 1,5  \r\n\r\n mio kr. Herudover vil selskabet i indløsningstilfældet være forpligtet til at  \r\n\r\n tilbagebetale lånet på 2 mio kr. med 10 mio kr. Låneoptagelsen, der over en  \r\n\r\n 3årig periode stiller 2 mio kr. til rådighed for selskabet, kan således  \r\n\r\n medføre, at selskabet til obligationsejeren skal betale i alt 9,5 mio kr.  \r\n\r\n udover lånebeløbet på 2 mio kr. Videre medfører låneoptagelsen på de anførte  \r\n\r\n vilkår, at B modtager 6,4 mio kr. ved salget af tegningsretten til de nom.  \r\n\r\n 1.998.000 kr. konvertible obligationer, medens erhververen af tegningsretten  \r\n\r\n dels skal betale de 6,4 mio kr. til B, dels indbetale tegningsbeløbet på  \r\n\r\n 1.998.000 kr. til selskabet, således at erhververens samlede betaling for de  \r\n\r\n konvertible obligationer udgør ca. 8,4 mio kr. Ligningsrådet svarede  \r\n\r\n herefter: </P>  \r\n\r\n<P>Når henses til de usædvanlige forpligtelser til forrentning og indløsning,  \r\n\r\n som selskabet påtager sig ved optagelsen af det konvertible obligationslån på  \r\n\r\n de angivne vilkår sammenholdt med, at der i øvrigt ikke ses at være påvist  \r\n\r\n forhold, der ud fra et forretningsmæssigt synspunkt skulle kunne begrunde, at  \r\n\r\n selskabet påtog sig de omhandlede forpligtelser, samt da tegningsretten i  \r\n\r\n øvrigt ikke udnyttes af B, men afstås til trediemand, findes arrangementet  \r\n\r\n skattemæssigt at måtte betragtes således, at de konvertible obligationer  \r\n\r\n reelt må anses for tegnet af trediemand til et beløb svarende til  \r\n\r\n tegningsbeløbet med tillæg af købesummen for tegningsretten. Arrangementet  \r\n\r\n findes herefter åt m- edføre, at B må anses at have modtaget en maskeret  \r\n\r\n udlodning fra selskabet svarende til handelsværdien af tegningsretten, jf.  \r\n\r\n Iigningslovens § 16 A. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort: SKAT 1988/8 side 495"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19881849901"
        },
        {
            "displayName": "Entydig dokumentidentifikation",
            "displayValue": "CA004423"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18499"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "21/06/1988"
        },
        {
            "displayName": "Administrerende myndighed",
            "displayValue": "Statsskattedirektoratet"
        },
        {
            "displayName": "Ressortministeriets journalnummer",
            "displayValue": "SD 350-4432-2712"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}