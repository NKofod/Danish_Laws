{
    "id": 155401,
    "title": "Ankestyrelsens principafgørelse P-4-98 om beregningsgrundlag - pension - omregning - varmetillæg",
    "documentTypeId": "240",
    "isSagsforlobPeriodValid": true,
    "shortName": "KEN nr 9275 af 15/03/1998",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-4-98 om beregningsgrundlag - pension - omregning - varmetillæg</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der var ret til omregning af varmetillæg, uanset at der i beregningsgrundlaget ikke forelå varmeregnskaber for 3 år, men kun for 2 år, idet betingelserne om en afvigelse på 10% eller mere fra beregningsgrundlaget var opfyldt.</p>\r\n   <p class=\"TekstGenerel\">Det var således ikke en betingelse for omregning af varmetillæg, at tillægget var beregnet på grundlag af gennemsnittet af dokumenterede varmeudgifter i de sidste 3 år.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 22 af 14. januar 1998 - § 17, stk. 2</p>\r\n<p>Lov om social pension - lovbekendtgørelse nr. 484 af 29. maj 2007 - § 14, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Kommunen traf afgørelse om, at der ikke ville ske regulering af varmetillæg udbetalt i 1994/1995 på baggrund af det nye forbrug, men at der alene ville ske en fremtidig beregning af varmetillægget som et gennemsnit af de seneste 2 års varmeforbrug.</p>\r\n<p>Beregningsgrundlaget var baseret på gennemsnittet af forbruget i 1993/1994 og i 1994/1995.</p>\r\n<p>Ankenævnet fandt, at der i medfør af bekendtgørelsens § 31, stk. 3 burde ske omregning af varmetillæg, uanset at der ikke forelå 3 års varmeregnskaber, når betingelserne om en stigning på 10 % eller derover var opfyldt.</p>\r\n<p>Afgørelsen var begrundet med, at der efter bestemmelsens ordlyd kan ske omregning af årets varmetillæg, hvis den aktuelle varmeudgift overstiger beregningsgrundlaget med 10% eller mere, uanset at bestemmelsen i § 31, stk. 1, ikke er opfyldt.</p>\r\n<p>Det vil sige, at omregningen kunne ske i det aktuelle år, hvis stigningen kunne dokumenteres allerede da, eller der kun skete efterbetaling i det følgende år, når årets varmeregnskab forelå.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Det var ikke en betingelse for omregning af varmetillæg, at beregningsgrundlaget for varmetillægget var fastsat på grundlag af gennemsnittet af udgifterne ifølge de sidste 3 års dokumenterede udgifter til varme.</p>\r\n<p>Ankestyrelsen var således enig med ankenævnet i, at der var ret tilomregning af personlige tillæg til varme for årene 1994-1995 og 1995 1996, selv om de pågældende tillæg ikke var beregnet på grundlag af 3 års dokumenterede udgifter til varme.</p>\r\n<p>Ankestyrelsen har herved lagt vægt på, at det fremgår af Socialministeriets bekendtgørelse nr. 522 af 16. juni 1994, § 31, stk.3, at varmetillægget omregnes, selv om der ikke foreligger en væsentlig ændring, hvis den aktuelle udgift til varme på årsbasis overstiger beregningsgrundlaget, jf. § 26, med 10% eller mere.</p>\r\n<p>Det fremgår af § 26, stk. 1, 2. punktum, at varmetillæg normalt fastsættes på grundlag af gennemsnittet af udgifterne ifølge de sidste 3 års dokumenterede udgifter til varme. Hvis der ikke foreligger oplysninger for de sidste 3 års forbrug, fastsættes beregningsgrundlaget ud fra gennemsnittet af de seneste dokumenterede årlige udgifter til varme eller på grundlag af den forventede årlige udgift, jf. § 26, stk. 1, 3. punktum.</p>\r\n<p>Ankestyrelsen lagde vægt på, at der i § 31 er anvendt udtrykket beregningsgrundlaget, jf. § 26, og at der ikke er henvist alene til 2. punktum. Ankestyrelsen fandt derfor også, at § 31 tager sigte på beregningsgrundlag, der er baseret på § 26, stk. 2, 3. punktum, og at der således ikke er hjemmel til at undtage disse tilfælde for omregning.</p>\r\n<p>Ankestyrelsen tiltrådte således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19980927525"
        },
        {
            "displayName": "Entydig dokumentidentifikation",
            "displayValue": "BS008196"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9275"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/03/1998"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200428-97"
        },
        {
            "displayName": "Stikord",
            "displayValue": "P-4-98"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}