{
    "id": 105641,
    "title": "1997 BRL 26   BERETNING OVER FORSLAG TIL LOV OM ÆNDRING AF FÆRDSELSLOVEN (LOVLIGGØRELSE   AF ANHÆNGERE TIL MOTORCYKLER)    NR L 26 1997-98. 1. SAMLING ",
    "documentTypeId": "440",
    "isSagsforlobPeriodValid": false,
    "shortName": "1997/1 BRL 26",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BRL 26 </P>  \r\n\r\n<P></P>  \r\n\r\n<P>Beretning over Forslag til lov om ændring af færdselsloven (Lovliggørelse  \r\n\r\n af anhængere til motorcykler) <BR>  \r\n\r\n Nr L 26 1997-98. 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19971211 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til trafikministeren, som denne har besvaret skriftligt. </P>  \r\n\r\n<P>Nogle af udvalgets spørgsmål til trafikministeren og dennes svar herpå er  \r\n\r\n optrykt som bilag til beretningen. </P>  \r\n\r\n<P>Endvidere har udvalget modtaget skriftlige henvendelser fra: </P>  \r\n\r\n<P>Dansk Sidevognsklub, </P>  \r\n\r\n<P>Danske Motorcyklisters Råd og </P>  \r\n\r\n<P>Danmarks Motor Union. </P>  \r\n\r\n<P>Herefter kan et <I>flertal</I> (udvalget med undtagelse af Enhedslistens  \r\n\r\n medlem) med tilfredshed konstatere, at trafikministeren i sit svar på  \r\n\r\n udvalgets spørgsmål 3 har tilkendegivet, at ministeren efter nærmere  \r\n\r\n undersøgelser vil fremsætte lovforslag om kørsel med påhængsvogn efter  \r\n\r\n motorcykel. Flertallet lægger vægt på, at trafikministeren fremsætter sit  \r\n\r\n lovforslag allerede i dette folketingsår. Flertallet finder det overordentlig  \r\n\r\n positivt, at trafikministeren allerede på nuværende tidspunkt har igangsat  \r\n\r\n arbejdet ved at anmode Færdselsstyrelsen om at udarbejde forslag til ændring  \r\n\r\n af de bekendtgørelser, der er nødvendige for at kunne tillade påhængsvogne  \r\n\r\n efter motorcykler, jf. trafikministerens svar på udvalgets spørgsmål 7. </P>  \r\n\r\n<P>P.u.v. </P>  \r\n\r\n<P>Arne Melchior </P>  \r\n\r\n<P>formand. </P>  \r\n\r\n<P> <B>Bilag</B>  </P>  \r\n\r\n<P> <B>Nogle af udvalgets spørgsmål til trafikministeren og dennes svar  \r\n\r\n herpå</B>  </P>  \r\n\r\n<P> <I>Spørgsmål 3:</I>  </P>  \r\n\r\n<P>Hvilke ændringer skal der til i færdselsloven for at præcisere, at også  \r\n\r\n motorcykler med anhænger højst må køre 70 km/t? Og vil ministeren yde teknisk  \r\n\r\n bistand til et sådant ændringsforslag? </P>  \r\n\r\n<P> <I>Svar:</I>  </P>  \r\n\r\n<P>Færdselslovens § 43 vil skulle ændres for at fastsætte en  \r\n\r\n hastighedsbegrænsning. </P>  \r\n\r\n<P>Som jeg nævnte under førstebehandlingen af lovforslag L 26, vil jeg, efter  \r\n\r\n at sagen er undersøgt nærmere, fremsætte lovforslag om kørsel med  \r\n\r\n påhængskøretøj efter motorcykel. Dette forslag vil indeholde den nødvendige  \r\n\r\n ændring af færdselslovens § 43 om hastighedsbegrænsning og vil desuden  \r\n\r\n omfatte nødvendige ændringer af andre paragraffer i færdselsloven, herunder  \r\n\r\n naturligvis § 70 om tilkobling og slæbning og eventuelt § 124 g om betaling  \r\n\r\n for syn. </P>  \r\n\r\n<P> <I>Spørsmål 4:</I>  </P>  \r\n\r\n<P>Har ministeren undersøgt, om skatteministeren finder behov for ændringer i  \r\n\r\n registreringsafgiftsloven og i vægtafgiftsloven, og hvilke ændringer finder  \r\n\r\n skatteministeren i så fald nødvendige? </P>  \r\n\r\n<P> <I>Svar:</I>  </P>  \r\n\r\n<P>Skatteministeriet har oplyst, at der ikke er behov for regelændringer på  \r\n\r\n skatte- og afgiftsområdet, såfremt brug af påhængskøretøjer til motorcykler  \r\n\r\n tillades. Jeg kan oplyse, at påhængskøretøjer er fritaget for  \r\n\r\n registreringsafgift, og at der ikke er fastsat vægtafgift for  \r\n\r\n påhængskøretøjer med en totalvægt under 500 kg. </P>  \r\n\r\n<P>Ikke-registreringspligtige knallerter må højst køre 30 km/t og skal  \r\n\r\n benytte cykelstier ligesom cykler. En knallert på en smal cykelsti med en  \r\n\r\n påhængsvogn, hvor påhængsvognen er bredere end knallerten, vil være særlig  \r\n\r\n farlig for cyklisterne, da en knallert kører hurtigere end de fleste  \r\n\r\n cyklister. </P>  \r\n\r\n<P>Registeringspligtige knallerter må højst køre 45 km/t og skal anvende  \r\n\r\n kørebanen. Blandt hurtigtkørende biler vil registreringspligtige knallerter  \r\n\r\n være svagere i trafikal henseende, og montering af en påhængsvogn forværrer  \r\n\r\n forholdene for disse knallerter med ringe motorkraft i forhold til vogntogets  \r\n\r\n samlede vægt. Det kan ikke undgå at medføre trafikale situationer, hvor der  \r\n\r\n vil kunne ske uheld. </P>  \r\n\r\n<P>Jeg anser det for færdselssikkerhedsmæssigt meget uheldigt at tillade  \r\n\r\n påhængsvogne efter knallerter, ligesom det er færdselssikkerhedsmæssigt  \r\n\r\n uheldigt med påhængsvogne efter små motorcykler (under 125 cm3). </P>  \r\n\r\n<P>Jeg kan til orientering oplyse, at England ikke tillader påhængsvogne  \r\n\r\n efter små motorcykler. </P>  \r\n\r\n<P> <I>Spørgsmål 7:</I>  </P>  \r\n\r\n<P>Hvis ministeren fortsat ikke mener, at forslaget kan vedtages i sin  \r\n\r\n nuværende form, vil ministeren så være indstillet på og medvirke til  \r\n\r\n udarbejdelse af en beretning over forslaget, hvorefter ministeren pålægges  \r\n\r\n allerede i denne samling at fremsætte forslag, der sikrer lovliggørelse af  \r\n\r\n anhængere til motorcykler? </P>  \r\n\r\n<P> <I>Svar:</I>  </P>  \r\n\r\n<P>Jeg kan henvise til besvarelsen af spørgsmål 3. Jeg kan desuden oplyse, at  \r\n\r\n jeg allerede har bedt Færdselsstyrelsen udarbejde forslag til ændring af de  \r\n\r\n bekendtgørelser, som nødvendigvis må ændres for at kunne tillade påhængsvogne  \r\n\r\n efter motorcykler. Færdselsstyrelsen har oplyst, at forslagene kan være  \r\n\r\n færdige og klar til udsendelse i høring inden årets udgang. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/12/1997"
        },
        {
            "displayName": "Accession",
            "displayValue": "199716K00026"
        },
        {
            "displayName": "Entydig dokumentidentifikation",
            "displayValue": "CL008219"
        },
        {
            "displayName": "Dato for førstegangsindlæggelse",
            "displayValue": "18/12/1997"
        },
        {
            "displayName": "Dato for indlæggelse",
            "displayValue": "18/12/1997"
        },
        {
            "displayName": "Dokumenttype",
            "displayValue": "Beretning over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "26"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}