{
    "id": 211475,
    "title": "Forslag til folketingsbeslutning om valdemarsdag den 15. juni som dansk nationaldag",
    "documentTypeId": "480",
    "isSagsforlobPeriodValid": true,
    "shortName": "2019/1 BSF 45",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 27. november 2019 af Morten Messerschmidt (DF), Karina Adsbøl (DF), René Christensen (DF), Kristian Thulesen Dahl (DF), Søren Espersen (DF), Dennis Flydtkjær (DF), Marie Krarup (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om valdemarsdag den 15. juni som dansk nationaldag</p>\r\n<p class=\"Tekst1Sp\">Folketinget pålægger regeringen at fremsætte forslag i indeværende folketingsår, der anerkender valdemarsdag den 15. juni som Danmarks officielle nationaldag og dermed også flagdag.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">I 2019 kunne danskerne fejre verdens ældste nationalflags 800-årsfødselsdag. Og selv om vi danskere med Grundtvig ikke er »skabte til højhed og blæst, ved jorden at blive, det tjener os bedst«, da kan vi dog være stolte af den arv, vi bærer videre fra generationerne før os. At være dansk er jo netop ikke blot en flygtig binding til Danmark her og nu, men en forpligtelse over for det fædreland, generation efter generation har slidt for, stræbt efter og ikke sjældent måttet dø for.</p>\r\n<p class=\"NormalInd\">Derfor finder forslagsstillerne det paradoksalt, at danskerne ikke har en nationaldag. Det skorter ellers ikke på markeringer i kalenderen. Ud over de kristne helligdage, grundlovsdag og valdemarsdag har der igennem de seneste årtier sneget sig indtil flere markeringer ind. Vi hædrer f.eks. vore veteraner hvert år den 5. september, ligesom vi både markerer arbejdernes og kvindernes kampdage. Hertil kommer de mere folkelige familiemarkeringer som mors dag og fars dag, der bekvemt falder sammen med grundlovsdag. Men alle disse mærkedage gør det efter forslagsstillernes opfattelse kun desto mere relevant at spørge: Hvornår fejrer vi Danmark?</p>\r\n<p class=\"NormalInd\">Grundlovsdag er med tiden blevet stadig mere politisk. I 2019 kulminerede dette endda med, at folketingsvalget faldt sammen med grundlovsdag. Der er derfor brug for en dag til markering af alt det, der er Danmark – og ikke er politik. Litteraturen, historien, folkeligheden og traditionen. Alt det, der binder os sammen som et folk – som en nation. Her er flagets dag – valdemarsdag – oplagt.</p>\r\n<p class=\"NormalInd\">Nationaldage er ganske udbredt, ikke mindst i Norden. Svenskerne markerer eksempelvis den 6. juni Kalmarunionens ophør og Gustav Vasas kroning. I Norge fejrer man den 17. maj med markering af årsdagen for Eidsvoll-forfatningen og har her valgt at lægge grundlovsdag og nationaldag sammen. Grønlænderne har i pagt med deres traditioner valgt årets længste dag som markering for nationen, mens færingerne har Sankt Olav som rammen om deres nationaldag. I Island fejres hvert år den 17. juni, og selv Åland har siden 1922 fejret nationaldag den 9. juni. Men ikke Danmark. Her nøjes vi med at fejre grundloven den 5. juni og valdemarsdag 10 dage efter. Men ingen af de to er officiel nationaldag.</p>\r\n<p class=\"NormalInd\">I et gammelt kongerige som Danmark kan grundlovsdag selvsagt ikke gøre sig ud for en nationaldag. Den handler jo om politik. Og Danmark er så langt mere end politik og demokrati –  alt det, vi kan kives og strides politisk om. Danmark er ikke politik; det er en hjertesag, vi alle er fælles om. Danmark vil vi dø for, fordi det er vores pligt. Og derfor fortjener Danmark naturligvis også en mærkedag, hvor vi fejrer det land, der er vort; mindes den historie, der er vor fælles; takker dem, der gik bort i Danmarks navn; og forsikrer hinanden om, at vi uafhængig af politiske, religiøse og kulturelle uenigheder kan stå sammen om dette ene – vort fædreland.</p>\r\n<p class=\"NormalInd\">Også vi danskere fortjener en dag, hvor vi kan samles om denne lille plet af Guds grønne jord, der er vor. Og hvad kunne være mere oplagt end netop at markere dette ved fejringen af Dannebrog, hvis levende kraft som en historiens dybe stemme, fra sagaernes og myternes tid taler til os med myndig alvor om det, som velfærdssamfundet og den moderne politikerstaffage netop ikke kan sige; taler om pligt og om at sætte sig selv til side for det større folkelige og historiske fællesskab, vi er født ind i; det, vi har fået i dåbsgave: Danmark.</p>\r\n<p class=\"NormalInd\">Forslagsstillerne ønsker derfor at gøre valdemarsdag den 15. juni ikke bare til flagets, men hele Danmarks officielle nationaldag.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Morten Messerschmidt </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om valdemarsdag den 15. juni som dansk nationaldag.</p>\r\n<p class=\"ForslagsNummer\">(Beslutningsforslag nr. B 45)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2019/1 BF 45",
            "stateLabel": "Forkastet",
            "references": [
                {
                    "shortName": "2019/1 BSF 45",
                    "title": "Forslag til folketingsbeslutning om valdemarsdag den 15. juni som dansk nationaldag",
                    "presentationName": "Beslutningsforslag som fremsat",
                    "documentTypeId": 480,
                    "documentId": 211475,
                    "eliUri": "/eli/ft/20191BB00045",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/beslutningsforslag/b45/index.htm"
                },
                {
                    "shortName": "2019/1 BTB 45",
                    "title": "Betænkning over Forslag til folketingsbeslutning om valdemarsdag den 15. juni som dansk nationaldag",
                    "presentationName": "Betænkning over beslutningsforslag",
                    "documentTypeId": 500,
                    "documentId": 214789,
                    "eliUri": "/eli/ft/20191DB00829",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "28/11/2019"
        },
        {
            "displayName": "Accession",
            "displayValue": "20191BB00045"
        },
        {
            "displayName": "Entydig dokumentidentifikation",
            "displayValue": "AX023876"
        },
        {
            "displayName": "Dato for førstegangsindlæggelse",
            "displayValue": "28/11/2019"
        },
        {
            "displayName": "Dato for indlæggelse",
            "displayValue": "28/11/2019"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "45"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}