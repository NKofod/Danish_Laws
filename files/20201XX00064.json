{
    "id": 216617,
    "title": "Skriftlig fremsættelse (7. oktober 2020) - L 37",
    "documentTypeId": "380",
    "isSagsforlobPeriodValid": true,
    "shortName": "2020/1 SF.L L 37",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (7. oktober 2020)</p>\r\n<p class=\"Fremsaetter\">\r\n   <span class=\"Bold\">Transportministeren</span> (Benny Engelbrecht):</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov om ændring af færdselsloven og lov om registrering af køretøjer (Forsøg med selvkørende enheder m.v.)</p>\r\n<p class=\"ForslagsNummer\">(Lovforslag nr. L 37)</p>\r\n<p class=\"TekstGenerel\">Den teknologiske udvikling betyder, at nye former for transport og serviceydelser er under konstant udvikling. Der findes bl.a. små selvkørende enheder, som kan bruges til at transportere genstande eller udføre serviceydelser – såkaldte selvkørende enheder.</p>\r\n<p class=\"TekstGenerel\">Selvkørende enheder kan bl.a. tænkes benyttet til intern levering af f.eks. reservedele mellem to fabriksbygninger på et virksomhedsområde, intern levering af laboratorieprøver og medicin på offentlige myndigheders egne områder og forskellige former for forskning i robotteknologi. Selvkørende enheder kan også tænkes anvendt som hjælpemidler til svagtseende og mennesker med andre former for handicaps eller bruges til at udføre serviceydelser som f.eks. fortovsrengøring og snerydning.</p>\r\n<p class=\"TekstGenerel\">Det er ikke tilladt at køre med selvkørende enheder på færdselslovens område i dag. Det er dog regeringens opfattelse, at der er behov for at følge med den teknologiske udvikling, men at det skal gøres færdselssikkerhedsmæssigt forsvarligt, og uden at det skaber unødig utryghed for øvrige trafikantgrupper.</p>\r\n<p class=\"TekstGenerel\">Med lovforslaget fastsættes rammerne for en forsøgsordning for de selvkørende enheder, hvor sådanne enheder efter tilladelse kan færdes på strækninger og områder, hvor der alene er begrænset færdsel.</p>\r\n<p class=\"TekstGenerel\">Lovforslaget indeholder hjemmel til at fastsætte nærmere regler om forsøg med selvkørende enheder, herunder om selvkørende enheders hastighed, placering på vej, brug af signaler og tegn, lygteføring, fragt af gods, identifikationsnummer og om krav til ansøgning om tilladelse til forsøg. Enhederne forudsættes alene at måtte fremføres med lav hastighed og som udgangspunkt med almindelig ganghastighed på 6 km i timen.</p>\r\n<p class=\"TekstGenerel\">I lovforslaget foreslås det endvidere som en forudsætning for tilladelse til forsøg med selvkørende enheder, at der er en fysisk person, der kan overtage kontrollen med enheden enten ved hjælp af en fjernbetjening eller f.eks. via computerstyring af enheden.</p>\r\n<p class=\"TekstGenerel\">Med lovforslaget pålægges færdselslovens objektive erstatningsansvar og forsikringspligt tilladelsesindehaveren for eventuelle skader forvoldt af en selvkørende enhed under et forsøg. Endvidere foreslås det, at transportministeren efter forhandling med justitsministeren kan fastsætte regler om straf, herunder om det strafferetlige ansvarssubjekt for overtrædelse af færdselslovens regler.</p>\r\n<p class=\"TekstGenerel\">Forsøgsordningen samt tilsyn med de tilladte forsøg foreslås i lovforslaget at skulle finansieres via gebyrer og dermed være brugerbetalt.</p>\r\n<p class=\"TekstGenerel\">Lovforslaget indeholder endvidere en ændring af lov om registrering af køretøjer, således at de små selvkørende enheder ikke skal registreres i Køretøjsregisteret med deraf følgende krav om nummerplade. I stedet for registrering i Køretøjsregisteret foreslås det, at der på bekendtgørelsesniveau fastsættes regler om identifikationsnummer og andre tiltag for at lette identifikation af fører og tilladelsesindehaver.</p>\r\n<p class=\"TekstGenerel\">Lovforslaget indeholder derudover en præcisering af færdselslovens § 68, stk. 1, om køretøjers indretning og udstyr, således at det tydeligt fremgår, at bestemmelsen giver hjemmel til at fastsætte bestemmelser om brug af køretøjers tekniske indretning, udstyr og tilbehør.</p>\r\n<p class=\"TekstGenerel\">Idet jeg i øvrigt henviser til lovforslaget med tilhørende bemærkninger, skal jeg hermed anbefale forslaget til det Høje Tings velvillige behandling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Transport- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2020/1 LF 37",
            "stateLabel": "Vedtaget",
            "references": [
                {
                    "shortName": "2020/1 SF.L L 37",
                    "title": "Skriftlig fremsættelse (7. oktober 2020) - L 37",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 216617,
                    "eliUri": "/eli/ft/20201XX00064",
                    "externalLink": ""
                },
                {
                    "shortName": "2020/1 LSF 37",
                    "title": "Forslag til Lov om ændring af færdselsloven og lov om registrering af køretøjer (Forsøg med selvkørende enheder m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 216614,
                    "eliUri": "/eli/ft/202012L00037",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/lovforslag/l37/index.htm"
                },
                {
                    "shortName": "2020/1 BTL 37",
                    "title": "Betænkning over Forslag til lov om ændring af færdselsloven og lov om registrering af køretøjer\n(Forsøg med selvkørende enheder m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 217890,
                    "eliUri": "/eli/ft/202014L00272",
                    "externalLink": ""
                },
                {
                    "shortName": "2020/1 LSV 37",
                    "title": "Forslag til Lov om ændring af færdselsloven og lov om registrering af køretøjer (Forsøg med selvkørende enheder m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 218080,
                    "eliUri": "/eli/ft/202013L00037",
                    "externalLink": ""
                },
                {
                    "shortName": "LOV nr 2074 af 21/12/2020",
                    "title": "Lov om ændring af færdselsloven og lov om registrering af køretøjer (Forsøg med selvkørende enheder m.v.)",
                    "presentationName": "Ændringslov",
                    "documentTypeId": 20,
                    "documentId": 218241,
                    "eliUri": "/eli/lta/2020/2074",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "08/10/2020"
        },
        {
            "displayName": "Accession",
            "displayValue": "20201XX00064"
        },
        {
            "displayName": "Entydig dokumentidentifikation",
            "displayValue": "CZ000335"
        },
        {
            "displayName": "Dato for førstegangsindlæggelse",
            "displayValue": "08/10/2020"
        },
        {
            "displayName": "Dato for indlæggelse",
            "displayValue": "08/10/2020"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 37"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}