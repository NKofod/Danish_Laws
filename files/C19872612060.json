{
    "id": 47929,
    "title": "Vejledning til ansøgning om tilladelse til lokal radio- eller fjernsynsvirksomhed ",
    "documentTypeId": "180",
    "isSagsforlobPeriodValid": false,
    "shortName": "VEJ nr 26120 af 17/12/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til ansøgning om tilladelse til lokal  \r\n\r\n radio- eller fjernsynsvirksomhed </H1>  \r\n\r\n<P></P>  \r\n\r\n<BR>  \r\n\r\n<P>Indledning </P>  \r\n\r\n<P>Bestemmelserne om tilladelse til og udøvelse af lokal radio- og  \r\n\r\n fjernsynsvirksomhed findes i loven om radio- og fjernsynsvirksomhed af 1973,  \r\n\r\n som ændret ved lov nr. 589 af 19. december 1985 og lov nr. 373 af 10. juni  \r\n\r\n 1987. Lovens bestemmelser er samlet i lovbekendtgørelse nr. 451 af 25. juni  \r\n\r\n 1987. Til selve oprettelsen og driften af en sender udstedes dog en særlig  \r\n\r\n tilladelse gennem Post- og Telegrafvæsenet i henhold til loven om  \r\n\r\n radiokommunikation (lovbekendtgørelse nr. 210 af 6. april 1976). </P>  \r\n\r\n<P>Denne vejledning indeholder oplysninger, som vil have betydning, både når  \r\n\r\n ansøgningsskemaet skal udfyldes og senere, hvis der opstår spørgsmål angående  \r\n\r\n virksomheden. Vejledningen bør derfor opbevares, også efter at ansøgningen er  \r\n\r\n blevet indsendt og eventuelt imødekommet. </P>  \r\n\r\n<P>Hvis der ikke er tilstrækkelig plads på ansøgningsskemaet, bedes De  \r\n\r\n vedlægge supplerende sider, men undgå at lave om på skemaet, da det har  \r\n\r\n betydning for arbejdet i det nævn, der udsteder tilladelser, og det udvalg  \r\n\r\n der behandler eventuelle klager over afslag, at alle ansøgninger er opstillet  \r\n\r\n på samme måde. </P>  \r\n\r\n<P>Skemaet må udfyldes så nøjagtigt som muligt - eventuelt gives  \r\n\r\n<B>foreløbige</B> oplysninger om de planer, De har. </P>  \r\n\r\n<P>Det vil være muligt for nævnet at fastsætte som vilkår for tilladelsen, at  \r\n\r\n visse elementer i programplanerne, som nævnet ved sin vurdering har tillagt  \r\n\r\n særlig vægt ved den samlede bedømmelse af de behandlede ansøgninger, faktisk  \r\n\r\n bliver ført ud i livet af radioen. </P>  \r\n\r\n<P>Afslag på ansøgninger kan inden 4 uger fra meddelelsen om afslaget  \r\n\r\n indklages for Udvalget vedr. Lokal Radio og TV (Nybrogade 2, 1203 København  \r\n\r\n K). </P>  \r\n\r\n<P> <I>Bemærkninger til ansøgningsskemaets enkelte rubrikker </I></P>  \r\n\r\n<P CLASS=PUNKT> <B>1.</B> Vedrørende </P>  \r\n\r\n<P>Her angives det ved afkrydsning, hvilken form for programvirksomhed  \r\n\r\n ansøgningen vedrører: </P>  \r\n\r\n<P>a. Om der ønskes tilladelse til lokalradio eller lokal-tv. Den samme  \r\n\r\n ansøgning kan ikke angå begge former for virksomhed. </P>  \r\n\r\n<P>b. Om der ønskes tilladelse til at drive udsendelsesvirksomhed i form af  \r\n\r\n trådløs spredning, det vil sige ved hjælp af &#187;radioanlæg&#171;  \r\n\r\n (radiofoni-/fjernsynssender), eller ved hjælp af kabelanlæg  \r\n\r\n (fællesantenneanlæg og andre kabelanlæg til fordeling af programmer til  \r\n\r\n lokaler, som anvendes til privat beboelse). Det bemærkes, at  \r\n\r\n fællesantenneanlæg har ret til at modtage og fordele de trådløse udsendelser,  \r\n\r\n som de faktisk kan modtage. En tilladelse til trådløs radio eller tv skal  \r\n\r\n altså ikke ledsages af en kabeltilladelse for at muliggøre dette. </P>  \r\n\r\n<P>Endvidere kræves der ikke tilladelse til at drive programvirksomhed i  \r\n\r\n kabelanlæg, der omfatter højst 25 tilslutninger i en bygning eller en gruppe  \r\n\r\n af nærliggende bygninger. </P>  \r\n\r\n<P>c. Om der ønskes tilladelse til varig, det vil sige vedvarende  \r\n\r\n programvirksomhed, eller alene en engangstilladelse. Engangstilladelser kan  \r\n\r\n kun gives til programvirksomhed i kabelanlæg. </P>  \r\n\r\n<P CLASS=PUNKT> <B>2.</B> Kommune </P>  \r\n\r\n<P>Her anføres navnet på den kommune, som ansøgningen vedrører. Ansøgningen  \r\n\r\n behandles af et nævn, som er nedsat af kommunalbestyrelsen, eventuelt af  \r\n\r\n flere kommunalbestyrelser i fællesskab. </P>  \r\n\r\n<P CLASS=PUNKT> <B>3.</B> Ansøger </P>  \r\n\r\n<P>Her anføres, på hvis vegne ansøgningen indsendes. Ansøgers  \r\n\r\n organisationsform skal fremgå (A/S, forening, selvejende institution osv.)  \r\n\r\n</P>  \r\n\r\n<P> <B>Vedtægter skal vedlægges. </B></P>  \r\n\r\n<P>En liste med bestyrelsesmedlemmernes navne og adresser skal vedlægges.  \r\n\r\n</P>  \r\n\r\n<P>Tilladelsen kan kun gives til private selskaber, foreninger og lignende,  \r\n\r\n ikke til enkeltpersoner og ikke til offentlige institutioner. Kommunen, men  \r\n\r\n ikke en bestemt kommunal institution, har ret til at få tilladelse (dog alene  \r\n\r\n til at drive &#187;åben kanal&#171; og/eller kommunal information). </P>  \r\n\r\n<P>I selskabet m.v. skal der være en bestyrelse, og et flertal af dennes  \r\n\r\n medlemmer skal have bopæl i området. </P>  \r\n\r\n<P>Radio- eller fjernsynsvirksomhed skal vedtægtsmæssigt være eneste formål.  \r\n\r\n Selskaber, foreninger og lignende, som (også) har andet formål, kan ikke få  \r\n\r\n tilladelse. </P>  \r\n\r\n<P>Erhvervsvirksomheder - herunder dagblade og distriktsblade - må ikke have  \r\n\r\n bestemmende indflydelse i foretagendet. </P>  \r\n\r\n<P>Heri ligger, at erhvervsvirksomheder godt kan deltage i et projekt, når  \r\n\r\n blot deres indflydelse ikke kan anses for &#187;bestemmende&#171;. </P>  \r\n\r\n<P>Således vil der ikke kunne udstedes tilladelse til et selskab m.v., hvis  \r\n\r\n besluttende organer - bestyrelse og generalforsamling - domineres af  \r\n\r\n repræsentanter for en eller flere erhvervsvirksomheder eller af personer, der  \r\n\r\n må opfattes som repræsentanter for sådanne virksomheder. </P>  \r\n\r\n<P>Udgør de et flertal i disse organer, må det af vedtægterne fremgå, at  \r\n\r\n deres stemmers vægt i afstemninger er begrænset på en sådan måde, at den ikke  \r\n\r\n bliver udslagsgivende. </P>  \r\n\r\n<P>Heller ikke på anden måde må erhvervsvirksomheder have bestemmende  \r\n\r\n indflydelse, for eksempel i kraft af aftaler. </P>  \r\n\r\n<P> <B>NB!</B> For ansøgere om engangstilladelse gælder ikke de samme krav  \r\n\r\n som til ansøgere om varig tilladelse. For eksempel kan tilladelse gives til  \r\n\r\n enkeltpersoner og til foreninger med et andet formål end programvirksomhed.  \r\n\r\n</P>  \r\n\r\n<P CLASS=PUNKT> <B>4.</B> Kontaktperson </P>  \r\n\r\n<P>Her kan eventuelt som supplement til oplysningerne under pkt. 3 anføres,  \r\n\r\n til hvem henvendelse om ansøgningen kan ske. </P>  \r\n\r\n<P CLASS=PUNKT> <B>5.</B> Radio-/fjernsynsvirksomhed </P>  \r\n\r\n<P>Her anføres det navn, som radioen eller tv-stationen vil blive drevet  \r\n\r\n under, og det sted, hvor dette vil ske, det vil normalt sige studiets  \r\n\r\n adresse. </P>  \r\n\r\n<P CLASS=PUNKT> <B>6.</B> Programplaner </P>  \r\n\r\n<P>Ved behandlingen af ansøgninger skal nævnet påse, at den enkelte  \r\n\r\n programvirksomhed har tilknytning til det lokale område, og søge at sikre  \r\n\r\n området en <B>samlet</B> programvirksomhed af alsidig karakter, Det er ikke  \r\n\r\n noget krav, at den enkelte lokalradio eller lokal-tv-station skal forpligte  \r\n\r\n sig til at udvise alsidighed. </P>  \r\n\r\n<P>Det er vigtigt, at der i denne rubrik gives en klar beskrivelse af  \r\n\r\n formålet med den påtænkte programvirksomhed med beskrivelse af dennes  \r\n\r\n tilknytning til lokalområdet og angivelse af programtyper, herunder  \r\n\r\n eventuelle særlige målgrupper, og den forventede vægtfordeling på forskellige  \r\n\r\n programmer. Det bør særlig oplyses, om det eventuelt vil være muligt for  \r\n\r\n udenforstående at producere og få udsendt programmer. </P>  \r\n\r\n<P>Programvirksomheden skal udøves selvstændigt, hvilket navnlig indebærer,  \r\n\r\n at der ikke må dannes networks, det vil sige <B>faste</B>  samarbejdsforhold,  \r\n\r\n der medfører, at de samme programmer udsendes over flere sendere. </P>  \r\n\r\n<P> <B>NB!</B> Med hensyn til engangstilladelser kan nævnet &#187;i særlige  \r\n\r\n</P>  \r\n\r\n<P>tilfælde tillade, at programmer om enkeltstående begivenheder af lokal  \r\n\r\n karakter fordeles i kortere perioder&#171; ved hjælp af kabelanlæg. </P>  \r\n\r\n<P CLASS=PUNKT> <B>7.</B> Sender m.v. </P>  \r\n\r\n<P>Hvor der er tale om trådløs udsendelsesvirksomhed angives om muligt  \r\n\r\n senderens forventede adresse. </P>  \r\n\r\n<P>Er der tale om kabel-tv eller -radio, anføres hvilke kabelanlæg det er  \r\n\r\n hensigten at benytte. </P>  \r\n\r\n<P CLASS=PUNKT> <B>8.</B> Dækningsområde </P>  \r\n\r\n<P>Her anføres, hvilket område der skal være det geografiske og dermed  \r\n\r\n befolkningsmæssige grundlag for udsendelsesvirksomheden. Dette vil som  \r\n\r\n udgangspunkt være vedkommende kommune eller de kommuner, som er gået sammen  \r\n\r\n om at oprette et fælles nævn. Området vil også kunne være en del af et større  \r\n\r\n lokalområde, for eksempel inden for en kommune et enkelt bysamfund eller et  \r\n\r\n storbykvarter, eller inden for et fælles nævns område en enkelt kommune. </P>  \r\n\r\n<P>Hvor forholdene taler for det, vil som berørt flere kommuner kunne  \r\n\r\n betragtes som eet lokalområde, men dette forudsætter, at der er enighed  \r\n\r\n mellem de pågældende kommunalbestyrelser herom, og at disse har oprettet et  \r\n\r\n fælles nævn. Kun et fåtal af kommuner vil i almindelighed kunne betragtes som  \r\n\r\n eet lokalområde, dog er der mulighed for, at der ved fastlæggelsen af  \r\n\r\n lokalområdet kan tages hensyn til de særlige forhold i Storkøbenhavn. Bortset  \r\n\r\n herfra kan et lokalområde ikke være så stort, at programvirksomheden har  \r\n\r\n regional karakter, det vil sige er bestemt for områder som et amt eller endnu  \r\n\r\n større områder. </P>  \r\n\r\n<P CLASS=PUNKT> <B>9.</B> Sendetider </P>  \r\n\r\n<P>Her anføres, på hvilke ugedage og tidspunkter der ønskes sendetid. </P>  \r\n\r\n<P CLASS=PUNKT> <B>10.</B> Økonomi </P>  \r\n\r\n<P>De anslåede årlige anlægs- og driftsudgifter angives, og de påregnede  \r\n\r\n finansieringskilder anføres. </P>  \r\n\r\n<P>Finansieringsmulighederne omfatter gaver, medlemskontingenter,  \r\n\r\n lytterhilsner, bingospil (jf. justitsministeriets forskrifter om  \r\n\r\n bortlodning), salg af sendetid m.v. </P>  \r\n\r\n<P>Skulle der i tilfælde af salg af sendetid i programmerne forekomme  \r\n\r\n overtrædelser af loven om radio- og fjernsynsvirksomhed, bestemmelser fastsat  \r\n\r\n i henhold til denne lov eller vilkår for tilladelsen, bærer tilladelsens  \r\n\r\n indehaver ansvaret herfor. </P>  \r\n\r\n<P>Reklame er ikke tilladt, det vil sige at anbefalinger af og henvisninger  \r\n\r\n til varer og virksomheder i kommercielt øjemed ikke må forekomme (uanset om  \r\n\r\n der ydes vederlag for udsendelsen), og heller ikke kommerciel  \r\n\r\n sponsorvirksomhed, det vil sige at bestemte programmer finansieres fra  \r\n\r\n erhvervsside. Der henvises herom til Kultur- og Kommunikationsministeriets  \r\n\r\n vejledning af 14. september 1987 angående forbudet mod reklame og visse  \r\n\r\n former for kommerciel sponsorvirksomhed inden for lokal radio- og  \r\n\r\n fjernsynsvirksomhed. </P>  \r\n\r\n<P>Der vil ikke blive ydet statsstøtte - heller ikke i den form, at sendere  \r\n\r\n stilles til rådighed gratis. Kommuner kan yde støtte kontant eller på anden  \r\n\r\n måde inden for de regler, der gælder for kommuner. </P>  \r\n\r\n<P CLASS=PUNKT> <B>11.</B> Sendestart </P>  \r\n\r\n<P>Her anføres det pågældende tidspunkt for den første udsendelse, uanset om  \r\n\r\n denne betegnes som prøveudsendelse. </P>  \r\n\r\n<P>Tilladelsen vil kunne inddrages, hvis den ikke inden for en rimelig tid  \r\n\r\n bliver udnyttet. </P>  \r\n\r\n<P CLASS=PUNKT> <B>12.</B> Periode </P>  \r\n\r\n<P>Her anføres den periode, der søges tilladelse for. Tilladelse kan gives  \r\n\r\n for indtil 3 år (radio) eller 5 år (fjernsyn) ad gangen, med mulighed for  \r\n\r\n forlængelse, og 3 eller 5 år vil også være den normale tilladelsesperiode.  \r\n\r\n</P>  \r\n\r\n<P>Nævnet vil have mulighed for at udstede nye tilladelser for eksempel hvert  \r\n\r\n år. For trådløs udsendelsesvirksomheds vedkommende forudsætter dette dog, at  \r\n\r\n der er sendetid til rådighed på eksisterende sendere, eller at der kan  \r\n\r\n anvises frekvenser for nye sendere. </P>  \r\n\r\n<P>Uanset udstedelsestidspunktet må tilladelse dog forventes meddelt til  \r\n\r\n udløb samme dato for henholdsvis radio eller fjernsyn under hensyn til, at  \r\n\r\n nævnet derigennem vil få lejlighed til at vurdere det samlede programudbud i  \r\n\r\n lokalområdet under eet. </P>  \r\n\r\n<P> <I>Nogle supplerende oplysninger </I></P>  \r\n\r\n<P>Almindeligt </P>  \r\n\r\n<P>Om den tidligere forsøgsordning er udgivet tre rapporter: &#187;Forsøg med  \r\n\r\n nærradio og lokal tv&#171;, 1984, og &#187;Nærradio og lokal-tv i  \r\n\r\n fremtiden&#171;, betænkning nr. 1047, 1985, (begge er udgået, men kan lånes  \r\n\r\n på bibliotekerne) og &#187;Nærradio og lokal-tv&#171;, betænkning nr. 1116,  \r\n\r\n 1987, (pris i boghandelen: 50 kr.). </P>  \r\n\r\n<P>Rapporterne indeholder blandt andet visse oplysninger om ophavsmænds og  \r\n\r\n andre rettighedshaveres retsbeskyttelse samt om straf- og erstatningsansvar.  \r\n\r\n</P>  \r\n\r\n<P> <I>Registrering af udsendelser</I>  </P>  \r\n\r\n<P>Alle udsendelser skal optages på bånd og opbevares i mindst 3 måneder til  \r\n\r\n brug ved behandlingen af eventuelle sager om programvirksomheden, jf. Kultur-  \r\n\r\n og Kommunikationsministeriets bekendtgørelse nr. 664 af 15. oktober 1987 om  \r\n\r\n optagelse og opbevaring af lokale radio- og fjernsynsudsendelser. </P>  \r\n\r\n<P> <I>Programleder</I>  </P>  \r\n\r\n<P>Der skal for hver udsendelse være en programleder, som skal nævnes ved  \r\n\r\n afslutningen af hvert program. </P>  \r\n\r\n<P> <I>Berigtigelse</I>  </P>  \r\n\r\n<P>Der er pligt til at berigtige oplysninger om faktiske forhold, der er  \r\n\r\n blevet givet i udsendelserne, efter regler, der svarer til presselovens. </P>  \r\n\r\n<P> <I>Identifikation</I>  </P>  \r\n\r\n<P>Det kræves, at den enkelte station skal identificere sig ved navn over for  \r\n\r\n publikum, mindst een gang i timen, når der sendes. </P>  \r\n\r\n<P> <I>Regelovertrædelser</I>  </P>  \r\n\r\n<P>Overtrædelser af de gældende regler kan alt efter forseelsens art medføre  \r\n\r\n reaktioner fra det lokale nævn vedrørende tilladelsen, fra P &amp; T og  \r\n\r\n eventuelt i form af bøde. </P>  \r\n\r\n<P>Ansøgning om tilladelse til lokal radio- eller fjernsynsvirksomhed </P>  \r\n\r\n<PRE>  \r\n\r\n 1. Vedrørende   a. ---- Radio      ---- Fjernsyn  \r\n\r\n                 b. ---- Trådløs    ---- Kabel  \r\n\r\n                 c. ---- Varig      ---- Engangs  \r\n\r\n ---------------------------------------------------------------------  \r\n\r\n 2. Kommune  \r\n\r\n ---------------------------------------------------------------------  \r\n\r\n 3. Ansøger                         Navn - Adresse - Tlf.  \r\n\r\n ---------------------------------------------------------------------  \r\n\r\n 4. Kontaktperson                   Navn - Adresse - Tlf.  \r\n\r\n ---------------------------------------------------------------------  \r\n\r\n 5. Radio-/fjernsynsvirksomhed      Navn - Adresse - Tlf.  \r\n\r\n ---------------------------------------------------------------------  \r\n\r\n 6. Programplaner  \r\n\r\n ---------------------------------------------------------------------  \r\n\r\n 7. Sender m.v.  \r\n\r\n    Senderadresse:  \r\n\r\n    Kabelanlæg:  \r\n\r\n ---------------------------------------------------------------------  \r\n\r\n 8. Dækningsområde  \r\n\r\n ---------------------------------------------------------------------  \r\n\r\n 9. Sendetider  \r\n\r\n ---------------------------------------------------------------------  \r\n\r\n 10. Økonomi  \r\n\r\n    a. Anlægsudgifter  \r\n\r\n    b. Driftsudgifter  \r\n\r\n    c. Finansieringskilder  \r\n\r\n ---------------------------------------------------------------------  \r\n\r\n 11. Sendestart  \r\n\r\n ---------------------------------------------------------------------  \r\n\r\n 12. Periode  \r\n\r\n ---------------------------------------------------------------------  \r\n\r\n Dato:                       Underskrift:  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19872612060"
        },
        {
            "displayName": "Entydig dokumentidentifikation",
            "displayValue": "CM006731"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "26120"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "17/12/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Kulturministeriet"
        },
        {
            "displayName": "Ressortministeriets journalnummer",
            "displayValue": "Kultur- og Kom.min. 5.kt. 0100-10-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}