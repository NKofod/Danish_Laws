{
    "id": 108377,
    "title": "1996 BTL 139   BETÆNKNING OVER FORSLAG TIL LOV OM ÆNDRING AF LOV OM LUFTFART   (BEMYNDIGELSE TIL GENNEMFØRELSE AF EF-DIREKTIVER M.V.)    NR L 139 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 139",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 139 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om luftfart  \r\n\r\n (Bemyndigelse til gennemførelse af EF-direktiver m.v.) <BR>  \r\n\r\n Nr L 139 1996-97, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19970403 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til trafikministeren, som denne har besvaret </P>  \r\n\r\n<P>skriftligt. Nogle af udvalgets spørgsmål og trafik- </P>  \r\n\r\n<P>ministerens svar herpå er optrykt som bilag til betænkningen. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Enhedslistens medlem) lovforslaget til <I>vedtagelse uændret.</I>  </P>  \r\n\r\n<P>Flertallet lægger vægt på, at i forbindelse med Folketingets behandling af  \r\n\r\n direktivforslag og direktivændringsforslag har et flertal i Europaudvalget  \r\n\r\n eller i det pågældende fagudvalg adgang til at tilkendegive, at man ønsker,  \r\n\r\n at gennemførelsen af direktivets bestemmelser i Danmark skal ske ved lov,  \r\n\r\n selv om ministerens bemyndigelse i det pågældende tilfælde ville kunne  \r\n\r\n bruges. </P>  \r\n\r\n<P>I relation til den aktuelle bemyndigelse i lovforslagets § 1 henvises  \r\n\r\n endvidere til trafikministerens svar på spørgsmål 5-9. </P>  \r\n\r\n<P>Trafikudvalget har endvidere netop fastlagt en ny procedure for behandling  \r\n\r\n af EU-sager, således at trafikministerens mandater til forhandling kan  \r\n\r\n drøftes i udvalget før Europa- </P>  \r\n\r\n<P>udvalgets behandling. </P>  \r\n\r\n<P>Et <I>mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P>Enhedslisten mener, at implementering af EF-direktiver bør ske efter en  \r\n\r\n mere demokratisk metode. Der er således ofte tale om tiltag, som normalt  \r\n\r\n ville have krævet en almindelig lovbehandling i Folketinget. Enhedslisten har  \r\n\r\n tidligere fremlagt et generelt forslag til, hvorledes EU-lovgivning bør  \r\n\r\n behandles af den danske regering og Folketinget, og mener, at denne sag kan  \r\n\r\n henføres hertil. Princippet i Enhedslistens forslag er, at såfremt et parti  \r\n\r\n ønsker gennemførelsen af et direktiv eller forordning behandlet i  \r\n\r\n Folketingssalen, skal regeringen fremsætte et lovforslag herom med sædvanlig  \r\n\r\n høringsproces, tre behandlinger i Folketinget og behandling i det relevante  \r\n\r\n udvalg. Kun herved kan sikres en tilstrækkelig demokratisk procedure for  \r\n\r\n implementering af EU-lovgivning. </P>  \r\n\r\n<P>Helge Mortensen (S) nfmd. <I>Poul Andersen (S) Børge Bakholt (S) Søren  \r\n\r\n Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  \r\n\r\n Jette Gottlieb (EL) Arne Melchior (CD)</I> fmd. <I>Svend Heiselberg (V) Jens  \r\n\r\n Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  \r\n\r\n Mikkelsen (KF) Niels Jørgen Langkilde (KF) Ole Donner (DF) </I></P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål og trafikministerens svar herpå </P>  \r\n\r\n<P> <I>Spørgsmål 5:</I>  </P>  \r\n\r\n<P>Der ønskes en udtømmende beskrivelse af indholdet i de kommende direktiver  \r\n\r\n om luftfart, som ministeren med direktivet egenhændigt ønsker at implementere  \r\n\r\n i dansk ret. </P>  \r\n\r\n<P> <I>Svar:</I>  </P>  \r\n\r\n<P>EU's vedtagelse af retsregler på luftfartsområdet er sket over en længere  \r\n\r\n årrække som led i en dynamisk proces, og det vurderes, at denne dynamiske  \r\n\r\n proces også vil danne grundlag for arbejdet fremover. </P>  \r\n\r\n<P>Det vil som følge heraf ikke være muligt at angive de direktiver eller  \r\n\r\n forordninger, som Rådet på forslag fra Kommissionen fremover måtte vedtage.  \r\n\r\n</P>  \r\n\r\n<P>Det kan imidlertid oplyses, jf. også besvarelsen af spørgsmål 7 nedenfor,  \r\n\r\n at der allerede i dag er vedtaget regler om liberaliseringen af luftfarten i  \r\n\r\n Fællesskabet, hvorfor det vurderes, at der ikke vil blive tale om større  \r\n\r\n ændringer i disse regelsæt. </P>  \r\n\r\n<P> <I>Spørgsmål 6:</I>  </P>  \r\n\r\n<P>Er det kun direktiver af teknisk karakter, som efter loven skal  \r\n\r\n implementeres i dansk ret via bekendtgørelser? </P>  \r\n\r\n<P> <I>Svar:</I>  </P>  \r\n\r\n<P>Lovforslagets § 1 a, hvorefter trafikministeren kan fastsætte sådanne  \r\n\r\n forskrifter, som er nødvendige for at gennemføre de af Den Europæiske Union  \r\n\r\n udstedte direktiver om luftfart, eller som er nødvendige for at anvende de af  \r\n\r\n Den Europæiske Union udstedte forordninger på luftfartsområdet, har ikke kun  \r\n\r\n til formål eller er begrænset til at vedrøre gennemførelse af direktiver af  \r\n\r\n teknisk karakter i dansk ret ved bekendtgørelser. </P>  \r\n\r\n<P>Lovforslaget indeholder således en bemyndigelse til at gennemføre vedtagne  \r\n\r\n direktiver på luftfartsområdet, og bestemmelsen svarer således til indholdet  \r\n\r\n af bemyndigelseslove på andre områder, jf. herved besvarelsen af udvalgets  \r\n\r\n spørgsmål 1. </P>  \r\n\r\n<P> <I>Spørgsmål 7:</I>  </P>  \r\n\r\n<P>Hvorledes vil følgende blive implementeret i dansk ret ved lov eller  \r\n\r\n bekendtgørelser: </P>  \r\n\r\n<P>a) direktiver eller bestemmelser i direktiver, som vedrører egentlige  \r\n\r\n politiske beslutninger om gennemførelse af luftfartsliberalisering i Danmark,  \r\n\r\n</P>  \r\n\r\n<P>b) øvrige direktiver eller bestemmelser, der vedrører liberaliseringen af  \r\n\r\n luftfartsområdet, </P>  \r\n\r\n<P>c) principper og regler om tildeling af slots i lufthavne? </P>  \r\n\r\n<P> <I>Svar:</I>  </P>  \r\n\r\n<P>For så vidt angår punkt a og b i spørgsmålet, der vedrører  \r\n\r\n liberaliseringen af luftfartsområdet, skal oplyses, at Rådet den 23. juli  \r\n\r\n 1992 vedtog tre forordninger, der tilsammen udgør EU's 3. luftfartspakke.  \r\n\r\n</P>  \r\n\r\n<P>Der er tale om følgende forordninger, der trådte i kraft den 1. januar  \r\n\r\n 1993: </P>  \r\n\r\n<P>Rådets forordning nr. 2407/92 om udstedelse af licenser til  \r\n\r\n luftffartsselskaber. </P>  \r\n\r\n<P>Rådets forordning nr. 2408/92 om EF-luftfartsselskabers adgang til  \r\n\r\n luftruter inden for Fællesskabet. </P>  \r\n\r\n<P>Rådets forordning nr. 2409/92 om billetpriser og rater inden for luftfart.  \r\n\r\n</P>  \r\n\r\n<P>De tre forordninger udgør grundlaget for den fælles luftfartspolitik for  \r\n\r\n det indre marked. </P>  \r\n\r\n<P>Hovedindholdet af disse forordninger er, at et luftfartsselskab, der har  \r\n\r\n fået udstedt licens af en medlemsstat, har fri adgang til at udøve  \r\n\r\n luftfartsvirksomhed på ruter inden for Fællesskabet, ligesom  \r\n\r\n luftfartsselskabet frit kan fastsætte flybilletpriserne. Fra den 1. april  \r\n\r\n 1997 liberaliseres fuldt ud den såkaldte cabotageflyvning, hvorved forstås,  \r\n\r\n at et luftfartsselskab frit kan udøve indenrigsflyvning i et andet EU-land  \r\n\r\n end hjemlandet. </P>  \r\n\r\n<P>Det er således lagt fast, at luftfartsvirksomhed i Fællesskabet skal ske  \r\n\r\n på et frit og markedsmæssigt grundlag. Medlemsstaterne har alene begrænsede  \r\n\r\n muligheder for at gribe ind i denne frie ordning, men der kan i særlige  \r\n\r\n tilfælde gribes ind over for for høje og for lave priser, ligesom der af en  \r\n\r\n medlemsstat kan indføres &#187;forpligtelse til offentlig tjeneste&#171;  \r\n\r\n vedrørende ruter til et yder- eller udviklingsområde eller på en rute med  \r\n\r\n ringe trafik til en regional lufthavn på dens område. </P>  \r\n\r\n<P>Tilsvarende er der indført regler om tildeling af slots i lufthavne, jf.  \r\n\r\n pkt. c i spørgsmålet. Det er sket ved Rådets forordning nr. 95/93 af 18.  \r\n\r\n januar 1993 om fælles regler for tildeling af ankomst- og afgangstidspunkter  \r\n\r\n i Fællesskabets lufthavne. </P>  \r\n\r\n<P>Der er således på de områder, der er omfattet af spørgsmålet, vedtaget  \r\n\r\n EU-regler i form af forordninger, der er umiddelbart gældende, hvorfor der  \r\n\r\n ikke har været spørgsmål om gennemførelse heraf her i landet i form af  \r\n\r\n bekendtgørelser. </P>  \r\n\r\n<P> <I>Spørgsmål 8:</I>  </P>  \r\n\r\n<P>Vil bekendtgørelser udstedt i henhold til loven blive sendt til høring hos  \r\n\r\n berørte parter? </P>  \r\n\r\n<P> <I>Svar:</I>  </P>  \r\n\r\n<P>De regler, der udstedes i medfør af luftfartsloven, sendes til høring hos  \r\n\r\n de berørte parter forud for udstedelsen. </P>  \r\n\r\n<P>De berørte parter vil på samme måde blive hørt om regler, der agtes  \r\n\r\n udstedt i medfør af den ved lovforslaget foreslåede bestemmelse i § 1 a  \r\n\r\n vedrørende bemyndigelse til gennemførelse af EF-direktiver m.v. </P>  \r\n\r\n<P> <I>Spørgsmål 9:</I>  </P>  \r\n\r\n<P>Vil ministeren stille ændringsforslag til lovforslaget, således at det  \r\n\r\n klart fremgår, at direktiver eller bestemmelser i direktiver, som vedrører  \r\n\r\n væsentlige politiske beslutninger, vil gennemføres i dansk ret ved lovgivning  \r\n\r\n og ikke via bekendtgørelser? </P>  \r\n\r\n<P> <I>Svar:</I>  </P>  \r\n\r\n<P>Lovforslagets bestemmelse, hvorefter der foreslås givet bemyndigelse til  \r\n\r\n at fastsætte forskrifter, som er nødvendige med henblik på anvendelse eller  \r\n\r\n gennemførelse af Den Europæiske Unions forordninger og direktiver, har  \r\n\r\n tilsvarende indhold som bemyndigelsesbestemmelser i en lang række love, jf.  \r\n\r\n besvarelsen af 7. marts 1997 af Folketingets Trafikudvalgs spørgsmål 1. </P>  \r\n\r\n<P>Alle direktivforslag vil blive drøftet i folketingsudvalg i forbindelse  \r\n\r\n med forberedelse af rådsmøderne, og der vil derfor i forbindelse hermed være  \r\n\r\n anledning til også at drøfte spørgsmålet om gennemførelse af direktiverne.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/04/1997"
        },
        {
            "displayName": "Accession",
            "displayValue": "199614K00139"
        },
        {
            "displayName": "Entydig dokumentidentifikation",
            "displayValue": "CL007659"
        },
        {
            "displayName": "Dato for førstegangsindlæggelse",
            "displayValue": "11/04/1997"
        },
        {
            "displayName": "Dato for indlæggelse",
            "displayValue": "11/04/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "139"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}