{
    "id": 108661,
    "title": "1995 BTL 102   BETÆNKNING OVER FORSLAG TIL LOV OM ÆNDRING AF LOV OM   ARBEJDSMARKEDSUDDANNELSER    NR L 102 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 102",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 102 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om  \r\n\r\n arbejdsmarkedsuddannelser <BR>  \r\n\r\n Nr L 102 1995-96, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19951211 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i to møder og har herunder stillet  \r\n\r\n spørgsmål til arbejdsministeren, som denne har besvaret skriftligt. En række  \r\n\r\n af udvalgets spørgsmål og arbejdsministerens svar herpå er optrykt som bilag  \r\n\r\n til betænkningen. </P>  \r\n\r\n<P>Endvidere har udvalget modtaget en skriftlig henvendelse fra Dansk  \r\n\r\n Arbejdsgiverforening. </P>  \r\n\r\n<P>Der er af arbejdsministeren og af nogle mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Socialistisk Folkepartis, Det Radikale Venstres og  \r\n\r\n Centrum-Demokraternes medlemmer af udvalget) lovforslaget til  \r\n\r\n<I>vedtagelse</I> med de af arbejdsministeren stillede ændringsforslag. </P>  \r\n\r\n<P>Et mindretal inden for flertallet (Socialistisk Folkepartis medlem af  \r\n\r\n udvalget) finder, at det er udmærket, </P>  \r\n\r\n<P>- at der lægges op til en styrkelse af efteruddannelserne, hvilket der  \r\n\r\n afgjort er behov for, </P>  \r\n\r\n<P>- at der herved bliver endnu bedre muligheder for at bruge  \r\n\r\n voksenerhvervsuddannelserne, </P>  \r\n\r\n<P>- at der bliver enklere adgang til at få merit, </P>  \r\n\r\n<P>- at der lægges op til bedre samarbejde mellem AMU og VUC, </P>  \r\n\r\n<P>- at der sker forenklinger i rådsstrukturen m.v., </P>  \r\n\r\n<P>- at det taxametersystem, som indføres, tager hensyn til AMU-centrenes  \r\n\r\n særlige forhold, </P>  \r\n\r\n<P>- at brugerbetalingen ikke omfatter de kortuddannede, </P>  \r\n\r\n<P>- at arbejdsløse får dækket deltagerbetalingen via handlingsplaner, og  \r\n\r\n</P>  \r\n\r\n<P>- at der bliver frit optag til arbejdsmarkedsuddannelserne. </P>  \r\n\r\n<P>Men det er samtidig et problem, </P>  \r\n\r\n<P>- at der ikke stilles krav til arbejdsgiverne om, at virksomhederne skal  \r\n\r\n udarbejde en samlet uddannelsesplan for virksomheden, </P>  \r\n\r\n<P>- at arbejdsgiverne ikke bidrager i tilstrækkeligt omfang til finansiering  \r\n\r\n af efteruddannelsen, </P>  \r\n\r\n<P>- at der ikke er indbygget særlige incitamenter for virksomhederne til at  \r\n\r\n fremme efteruddannelsen, og </P>  \r\n\r\n<P>- at der indføres deltagerbetaling af en vis størrelse. SF er ikke  \r\n\r\n principielt imod, at der kan være deltagerbetaling, som det også kendes andre  \r\n\r\n steder, f.eks. højskoler, daghøjskoler, VUC, men det skal være på et rimeligt  \r\n\r\n niveau. </P>  \r\n\r\n<P>Et <I>mindretal</I> (Venstres medlemmer af udvalget) indstiller  \r\n\r\n lovforslaget til <I>vedtagelse</I> med de af mindretallet og de af  \r\n\r\n arbejdsministeren stillede ændringsforslag. Mindretallet vil, såfremt de af  \r\n\r\n mindretallet stillede ændringsforslag ikke bliver vedtaget, dog stemme for  \r\n\r\n lovforslagets endelige vedtagelse ved 3. behandling. </P>  \r\n\r\n<P>En veluddannet og velkvalificeret arbejdsstyrke, der matcher det  \r\n\r\n internationale samfunds konstante ændringer og krav, hører til Danmarks  \r\n\r\n vigtigste ressource. En veluddannet befolkning er Danmarks vigtigste råstof.  \r\n\r\n</P>  \r\n\r\n<P>Uddannelse og efteruddannelse er altafgørende bidrag til Danmarks  \r\n\r\n konkurrenceevne, og dermed til vækst i produktion og beskæftigelse.  \r\n\r\n Samfundsøkonomisk vil en rigtig efteruddannelsesindsats også gavne den  \r\n\r\n strukturelle ledighed, der helt sikkert vil falde, hvis indsatsen målretttes.  \r\n\r\n</P>  \r\n\r\n<P>En målrettet efteruddannelse kan være medvirkende til at bringe den  \r\n\r\n enkeltes kvalifikationer op på et niveau, som betyder, at den enkeltes  \r\n\r\n tilknytning til arbejdsmarkedet forbedres. </P>  \r\n\r\n<P>Det styrende princip for voksen- og efteruddannelse bør være  \r\n\r\n virksomhedernes behov for kvalificering af medarbejderne. Det er afgørende  \r\n\r\n for konkurrenceevnen, at medarbejdernes kvalifikationer er tidssvarende eller  \r\n\r\n helst et hestehoved foran vore internationale konkurrenter. </P>  \r\n\r\n<P>Venstre er tilfreds med, at lovforslaget lægger op til, at det økonomiske  \r\n\r\n styringssystem bliver taxameterstyring, sådan som det kendes fra andre dele  \r\n\r\n af uddannelsessektoren. </P>  \r\n\r\n<P>En naturlig forlængelse af taxameterstyringen, hvor det er behovet, der  \r\n\r\n afgør udbudet, er, at der indføres en individuel kursusafgift. </P>  \r\n\r\n<P>Venstre finder imidlertid ikke, at det niveau for deltagerbetaling, som  \r\n\r\n regeringen foreslår, nemlig 200 kr. pr. uge, reelt kan afprøve  \r\n\r\n efterspørgslen, og finder derfor niveauet for den foreslåede deltagerbetaling  \r\n\r\n utilstrækkeligt. </P>  \r\n\r\n<P>Venstre finder det betænkeligt, at regeringen med dette lovforslag  \r\n\r\n fritager hele gruppen af kortuddannede for deltagerbetaling. Dermed opfylder  \r\n\r\n regeringens forslag ikke Venstres ønsker om et efterspørgselsstyret system,  \r\n\r\n idet det jo som nævnt kun er derigennem, at det sikres, at ressourcerne  \r\n\r\n anvendes korrekt. </P>  \r\n\r\n<P>Deltagerbetalingen er jo den vigtigste regulator i det øjeblik, der  \r\n\r\n indføres frit optag, som Venstre bestemt er tilhænger af. Men et frit optag  \r\n\r\n er uvægerlig knyttet til en deltagerbetaling. </P>  \r\n\r\n<P>Venstre finder, at finansieringen af lovforslaget er temmelig uklar. </P>  \r\n\r\n<P>Venstre kan ikke støtte, at VUC-elementer, der jo finansieres af amterne,  \r\n\r\n skubbes over i Aktiveringsfonden. </P>  \r\n\r\n<P>Men Venstre finder det naturligvis positivt, at der bliver bedre mulighed  \r\n\r\n for at lave kombinationskurser på henholdsvis AMU og VUC, men det må ikke  \r\n\r\n medføre, at VUC fremover finansieres af Aktiveringsfonden. </P>  \r\n\r\n<P>Det er vigtigt, at ministeren efterlever bestemmelserne om lige  \r\n\r\n konkurrence mellem private og offentlige kursusudbydere. Det er vigtigt, at  \r\n\r\n der reelt bliver tale om en lempeligere praksis for godkendelse af private  \r\n\r\n kursusudbydere. </P>  \r\n\r\n<P>Efter Venstres opfattelse må der ikke ske konkurrenceforvridning på  \r\n\r\n området, og Venstre ønsker derfor som udgangspunkt lige konkurrence mellem  \r\n\r\n private og offentlige udbydere. </P>  \r\n\r\n<P>Venstre finder det positivt, at målgruppen justeres. Specielt er Venstre  \r\n\r\n naturligvis glad for, at gruppen af selvstændige erhvervsdrivende nu også får  \r\n\r\n mulighed for at få glæde af de uddannelsestilbud, som AMU tilbyder. </P>  \r\n\r\n<P>Den øgede fleksibilitet, der lægges op til, betyder, at det bliver langt  \r\n\r\n nemmere for mindre virksomheder også at nyde gavn og glæde af  \r\n\r\n efteruddannelsestilbudene. Mindre virksomheder har jo lige så stort et behov  \r\n\r\n for at opkvalificere arbejdskraften som andre. </P>  \r\n\r\n<P>Venstre finder det positivt, at tvungen uddannelsesplanlægning ikke er en  \r\n\r\n forudsætning for at kunne deltage i AMU-forløb. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling. Regeringens  \r\n\r\n ønske om frit optag på uddannelsesstederne er et nyt omfordelingstiltag, og  \r\n\r\n da den økonomiske konsekvens af lovforslaget er merudgifter på over 100 mio.  \r\n\r\n kr. pr. år, kan Fremskridtspartiet ikke støtte dette. Hvis man ønsker at  \r\n\r\n videreuddanne sig, må man også være villig til at betale, hvad det koster.  \r\n\r\n Selv om der med ministerens ændringsforslag bliver åbnet en lille mulighed  \r\n\r\n for de private kursusudbydere, ser Fremskridtspartiet det stadig som en  \r\n\r\n langsom kvælning af private kursusudbydere. </P>  \r\n\r\n<P>Et <I>tredje mindretal</I> (Enhedslistens medlem af udvalget) indstiller  \r\n\r\n lovforslaget til <I>vedtagelse</I> med de af mindretallet stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1Af et <I>mindretal</I> (V): </P>  \r\n\r\n<P> <B>1)</B> I den under <I>nr. 4</I> foreslåede affattelse af <I>§ 3</I>  \r\n\r\n udgår nr. 2. </P>  \r\n\r\n<P>Nr. 3-5 bliver herefter nr. 2-4. </P>  \r\n\r\n<P>Af et <I>mindretal</I> (EL): </P>  \r\n\r\n<P> <B>2)</B> I det under <I>nr. 5</I> foreslåede <I>§ 3 a, stk. 3,</I>  \r\n\r\n ændres &#187;20 år&#171; til: &#187;18 år&#171;. </P>  \r\n\r\n<P> <B>3)</B> I det under <I>nr. 10</I> forelåede <I>§ 6 a, stk. 3,</I> udgår  \r\n\r\n &#187;medmindre, der ud fra pædagogiske eller kvalitative hensyn er bestemt  \r\n\r\n andet i uddannelsesplanen&#171;, og i stedet indsættes: &#187;hvis særlige  \r\n\r\n hensyn, herunder pædagogiske og kvalitative, taler herfor&#171;. </P>  \r\n\r\n<P> <B>4)</B>  <I>Nr. 24-27</I> udgår. </P>  \r\n\r\n<P>Af <I>arbejdsministeren,</I> tiltrådt af et <I>flertal</I> (S, V, KF, SF,  \r\n\r\n RV og CD): </P>  \r\n\r\n<P> <B>5)</B> I den under <I>nr. 27</I> foreslåede affattelse af <I>§ 20</I>  \r\n\r\n indsættes efter stk. 1 som nyt stykke: </P>  \r\n\r\n<P> <I>&#187;Stk. 2.</I> Uddannelsesrådet påser i sine indstillinger efter  \r\n\r\n stk. 1, at der ikke gives godkendelse til udbud af arbejdsmarkedsuddannelser,  \r\n\r\n hvis det pågældende uddannnelsesbehov allerede imødekommes på anden  \r\n\r\n vis.&#171; </P>  \r\n\r\n<P>Af et <I>mindretal</I> (EL): </P>  \r\n\r\n<P> <B>6)</B> I det under <I>nr. 28</I> foreslåede <I>§ 20 a</I> indsættes i  \r\n\r\n<I>stk. 1</I> efter &#187;Uddannelsesrådet godkender&#171; ordene:  \r\n\r\n &#187;efter høring i erhvervsområdeudvalgene&#171;, og i <I>stk. 2</I>  \r\n\r\n indsættes efter &#187;udtaler sig&#171; ordene: &#187;efter høring i  \r\n\r\n erhvervsområdeudvalgene&#171;. </P>  \r\n\r\n<P> <B>7)</B>  <I>Nr. 29</I> affattes således: </P>  \r\n\r\n<P> <B>&#187;29.</B>  <I>§§ 25</I> og <I>26</I> ophæves.&#171; </P>  \r\n\r\n<P>Af <I>arbejdsministeren,</I> tiltrådt af et <I>flertal</I> (S, V, KF, SF,  \r\n\r\n RV og CD): </P>  \r\n\r\n<P> <B>8)</B> I den under <I>nr. 35</I> foreslåede affattelse af <I>§ 30</I>  \r\n\r\n indsættes efter stk. 6 som nyt stykke: </P>  \r\n\r\n<P> <I>&#187;Stk. 7.</I> Arbejdsministeren påser i sine godkendelser efter  \r\n\r\n stk. 2-6, at der ikke gives godkendelse til udbud af  \r\n\r\n arbejdsmarkedsuddannelser, hvis det pågældende uddannelsesbehov allerede  \r\n\r\n imødekommes på anden vis.&#171; </P>  \r\n\r\n<P>Af et <I>mindretal</I> (EL): </P>  \r\n\r\n<P> <B>9)</B> I den under <I>nr. 38</I> foreslåede affattelse af <I>§ 32</I>  \r\n\r\n udgår i <I>stk. 1</I> og <I>2</I> &#187;Uddannelsesstederne skal&#171;, og i  \r\n\r\n stedet indsættes: &#187;Erhvervsområdeudvalgene og efteruddannelsesudvalgene  \r\n\r\n skal i samarbejde med uddannelsesstederne&#171;. </P>  \r\n\r\n<P> <B>10)</B>  <I>Nr. 39</I> affattes således: </P>  \r\n\r\n<P> <B>&#187;39.</B>  <I>§ 33, stk. 2,</I> affattes således: </P>  \r\n\r\n<P> <I>&#187;Stk. 2.</I> Tilskud efter stk. 1 ydes dels som et grundtilskud,  \r\n\r\n dels som et tilskud ud fra antal faktiske elevuger og takster fastsat under  \r\n\r\n hensyn til omkostningsniveau og i øvrigt i overensstemmelse med de aftaler,  \r\n\r\n der er indgået mellem erhvervsområdeudvalgene og  \r\n\r\n uddannelsesstederne.&#171;&#187; </P>  \r\n\r\n<P> <B>11)</B>  <I>Nr. 40-54</I> udgår. </P>  \r\n\r\n<P>Af et <I>mindretal</I> (V): </P>  \r\n\r\n<P> <B>12)</B>  <I>Nr. 54</I> affattes således: </P>  \r\n\r\n<P> <B>&#187;54.</B>  <I>§ 46</I> affattes således: </P>  \r\n\r\n<P> <B>&#187;§ 46.</B> Arbejdsministeren fastsætter nærmere regler om  \r\n\r\n deltagerbetaling og afmeldegebyr.&#171;&#187; </P>  \r\n\r\n<P>Af et <I>mindretal</I> (EL): </P>  \r\n\r\n<P> <B>13)</B>  <I>Nr. 55</I> og <I>56</I> udgår. </P>  \r\n\r\n<P>Til § 2Af et <I>mindretal</I> (V): </P>  \r\n\r\n<P> <B>14)</B>  <I>Stk. 2</I> affattes således: </P>  \r\n\r\n<P> <I>&#187;Stk. 2.</I> § 46 træder i kraft den 1. januar 1996.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Med ændringsforslaget fjernes muligheden for, at ordinære og  \r\n\r\n særligt tilrettelagte sammenhængende uddannelsesforløb finansieres via  \r\n\r\n Aktiveringsfonden. Dog forudsættes det, at disse uddannelsesforløb også  \r\n\r\n fremover vil kunne udbydes af AMU-centre. </P>  \r\n\r\n<P>Til nr. 4, 6 og 7 Enhedslisten ønsker ikke deltagerbetaling. </P>  \r\n\r\n<P>Desuden ønskes den nuværende styringsform, som kun er to år gammel,  \r\n\r\n bevaret inklusive erhvervsområdeudvalgene. Der er ingen argumenter for at  \r\n\r\n fratage arbejdsmarkedets parter det faglige selvstyre. </P>  \r\n\r\n<P>Til nr. 5 og 8 Arbejdsmarkedsuddannelserne har til formål at vedligeholde,  \r\n\r\n udbygge og forbedre arbejdsstyrkens erhvervskvalifikationer på både kort og  \r\n\r\n længere sigt. </P>  \r\n\r\n<P>Den offentlige forpligtigelse på dette område kræver offentlig  \r\n\r\n finansiering af både drift og godtgørelse, hvad enten  \r\n\r\n arbejdsmarkedsuddannelserne udbydes af AMU-centre, erhvervsskoler, andre  \r\n\r\n uddannelsesinstitutioner eller private udbydere. </P>  \r\n\r\n<P>Med ændringsforslagene præciseres, at både Uddannelsesrådet og  \r\n\r\n arbejdsministeren, i henholdsvis indstillinger og godkendelse af ret til at  \r\n\r\n udbyde arbejdsmarkedsuddannelser, naturligvis skal være tilbageholdende, i  \r\n\r\n det omfang arbejdsmarkedets behov for de pågældende kvalifikationer allerede  \r\n\r\n opfyldes gennem udbud af kurser, der ikke modtager offentlig støtte. </P>  \r\n\r\n<P>Til nr. 11 og 13 Numrene udgår til fordel for nugældende lovgivning, idet  \r\n\r\n den hidtidige styring ønskes bevaret. </P>  \r\n\r\n<P>Til nr. 12 Med ændringsforslaget lægges der op til, at arbejdsministeren  \r\n\r\n skal fastsætte en deltagerbetaling, der gennemsnitlig skal udgøre ca. 500 kr.  \r\n\r\n pr. kursus-uge. Der henvises til Venstres og Det Konservative Folkepartis  \r\n\r\n fælles finanslovoplæg &#187;Reform 96&#171;. </P>  \r\n\r\n<P>Til nr. 14 Med ændringsforslaget træder deltagerbetalingen i kraft 1.  \r\n\r\n januar 1996. </P>  \r\n\r\n<P>Børge Bakholt (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Peter Duetoft (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Bendt  \r\n\r\n Bendtsen (KF) Frank Dahlgaard (KF) Brian Mikkelsen (KF) Annette Just (FP)  \r\n\r\n</I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/01/1996"
        },
        {
            "displayName": "Accession",
            "displayValue": "199514K00102"
        },
        {
            "displayName": "Entydig dokumentidentifikation",
            "displayValue": "CL000199"
        },
        {
            "displayName": "Dato for førstegangsindlæggelse",
            "displayValue": "17/01/1996"
        },
        {
            "displayName": "Dato for indlæggelse",
            "displayValue": "17/01/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "102"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}