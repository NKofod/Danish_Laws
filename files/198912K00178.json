{
    "id": 110183,
    "title": "1989 LSF 178   FORSLAG TIL LOV OM PRIVATISERING AF STATSANSTALTEN FOR LIVSFORSIKRING ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 178",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 178 </P>  \r\n\r\n<P></P>  \r\n\r\n<P>Forslag til Lov om privatisering af Statsanstalten for Livsforsikring </P>  \r\n\r\n<P></P>  \r\n\r\n<P>Fremsat af finansministeren (Henning Dyremose) </P>  \r\n\r\n<P></P>  \r\n\r\n<P>den 30. januar 1990 </P>  \r\n\r\n<P></P>  \r\n\r\n<P>Vedtaget ved tredjebehandling den 3. april 1990 </P>  \r\n\r\n<P></P>  \r\n\r\n<P><a href=\"document.aspx?accn=A19900025130\"> Lov nr. 251 af 25/04/1990</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Finansministeren stifter et livsforsikringsaktieselskab med en </P>  \r\n\r\n<P>aktiekapital på 100 mio. kr., som tegnes af staten. </P>  \r\n\r\n<P>Stk. 2. Finanstilsynet kan ved stiftelsen af livsforsikringsaktieselskabet  \r\n\r\n tillade, at bestemmelserne herom i lov om forsikringsvirksomhed fraviges, i  \r\n\r\n det omfang hensynet til forsikringstagerne ikke taler herimod. </P>  \r\n\r\n<P>Stk. 3. Livsforsikringsaktieselskabet kan indtil udgangen af 1995 lade  \r\n\r\n ordet Statsanstalten indgå i sit navn. </P>  \r\n\r\n<P>§ 2. Finansministeren stifter et holdingaktieselskab med en aktiekapital  \r\n\r\n på 300 mio. kr., som tegnes af staten. </P>  \r\n\r\n<P>Stk. 2. Finansministeren indskyder i holdingaktieselskabet statens aktier  \r\n\r\n i livsforsikringsaktieselskabet som delvis betaling for de aktier, som tegnes  \r\n\r\n efter stk. 1. </P>  \r\n\r\n<P>Stk. 3. Der skal ikke betales aktieafgift for indskuddet efter stk. 2.  \r\n\r\n</P>  \r\n\r\n<P>Stk. 4. Finansministeren bemyndiges til med Folketingets Finansudvalgs  \r\n\r\n godkendelse at sælge statens aktier i holdingaktieselskabet. </P>  \r\n\r\n<P>§ 3. Livsforsikringsaktieselskabet indtræder i Statsanstalten for  \r\n\r\n Livsforsikrings rettigheder og forpligtelser, jf. dog § 6, stk. 2 og 3, samt  \r\n\r\n i Statsanstalten for Livsforsikrings skattemæssige stilling. </P>  \r\n\r\n<P>Stk. 2. Livsforsikringsaktieselskabet kan i sin indkomstopgørelse efter  \r\n\r\n bestemmelserne i ligningslovens § 15 fradrage Statsanstalten for  \r\n\r\n Livsforsikrings skattemæssige underskud fra og med indkomståret 1988. </P>  \r\n\r\n<P>Stk. 3. Ved opgørelsen af et tab som omhandlet i § 5, stk. 5, i  \r\n\r\n aktieavancebeskatningsloven skal udbytte som omhandlet i selskabsskattelovens  \r\n\r\n § 13, stk. 1, nr. 2, der er modtaget af Statsanstalten for Livsforsikring,  \r\n\r\n anses for modtaget af livsforsikringsaktieselskabet. </P>  \r\n\r\n<P>Stk. 4. Aktieafgift skal ikke betales ved livsforsikringsaktieselskabets  \r\n\r\n overtagelse af Statsanstalten for Livsforsikrings aktiebeholdning efter stk.  \r\n\r\n 1. </P>  \r\n\r\n<P>Stk. 5. For indtræden i rettigheder og forpligtelser efter stk. 1 gælder  \r\n\r\n følgende bestemmelser ikke: </P>  \r\n\r\n<P>1) Bestemmelserne i lov om forsikringsvirksomhed om overdragelse af en  \r\n\r\n livsforsikringsbestand. </P>  \r\n\r\n<P>2) Bestemmelserne i lejelovens kapitel 16 om tilbudspligt. </P>  \r\n\r\n<P>Stk. 6. Livsforsikringsaktieselskabets rettigheder efter stk. 1 over  \r\n\r\n fondsaktiver, der er registreret i Værdipapircentralen, anses for registreret  \r\n\r\n i denne. </P>  \r\n\r\n<P>Stk. 7. Tinglysning af livsforsikringsaktieselskabets rettigheder i medfør  \r\n\r\n af stk. 1 kan ske på grundlag af denne lov. </P>  \r\n\r\n<P>§ 4. Staten yder garanti for forsikringer, der er tegnet i Statsanstalten  \r\n\r\n for Livsforsikring. Det samme gælder for andre forpligtelser, der overtages  \r\n\r\n fra Statsanstalten for Livsforsikring efter denne lov. </P>  \r\n\r\n<P>§ 5. Finansministeren kan udpege et medlem af  \r\n\r\n livsforsikringsaktieselskabets bestyrelse, så længe selskabets  \r\n\r\n forsikringsbestand omfatter livsforsikringer, der er dækket af  \r\n\r\n statsgarantien. </P>  \r\n\r\n<P>Stk. 2. Bestemmelsen i stk. 1 gælder også for et livsforsikringsselskab,  \r\n\r\n der får overdraget en livsforsikringsbestand, der er dækket af  \r\n\r\n statsgarantien, hvis selskabet indgår i koncern med det  \r\n\r\n livsforsikringsaktieselskab, som stiftes efter § 1. </P>  \r\n\r\n<P>§ 6. Livsforsikringsaktieselskabet tilbyder de statstjenestemænd, som gør  \r\n\r\n tjeneste i Statsanstalten for Livsforsikring, overgang til ansættelse i  \r\n\r\n livsforsikringsaktieselskabet. </P>  \r\n\r\n<P>Stk. 2. De statstjenestemænd, der ikke efter stk. 1 overgår til ansættelse  \r\n\r\n i livsforsikringsaktieselskabet, kan vælge at gøre tjeneste i  \r\n\r\n livsforsikringsaktieselskabet og bevare deres ansættelsesforhold til staten.  \r\n\r\n</P>  \r\n\r\n<P>Stk. 3. Til de statstjenestemænd, som vælger at gøre tjeneste i  \r\n\r\n livsforsikringsaktieselskabet efter stk. 2, udbetaler staten løn m.v. og  \r\n\r\n afholder udgifter til pension i overensstemmelse med reglerne i  \r\n\r\n tjenestemandspensionslovgivningen. </P>  \r\n\r\n<P>Stk. 4. Livsforsikringsaktieselskabet refunderer staten de lønninger,  \r\n\r\n pensioner, rådighedslønninger og ventepenge m.v., der udbetales i henhold til  \r\n\r\n stk. 3, eller som i overensstemmelse med reglerne i tjenestemandslovgivningen  \r\n\r\n udbetales til pensionerede eller afskedigede statstjenestemænd i  \r\n\r\n Statsanstalten for Livsforsikring. Finansministeren fastsætter nærmere  \r\n\r\n bestemmelser herom. </P>  \r\n\r\n<P>§ 7. Lov nr. 622 af 21. december 1983 om statsanstalten for livsforsikring  \r\n\r\n ophæves. </P>  \r\n\r\n<P>Stk. 2. Statsanstalten for Livsforsikrings årsregnskab for 1989  \r\n\r\n udarbejdes, revideres og godkendes dog efter reglerne herom i den i stk. 1  \r\n\r\n nævnte lov. </P>  \r\n\r\n<P>§ 8. Loven træder i kraft dagen efter bekendtgørelsen i Lovtidende.  \r\n\r\n Finansministeren fastsætter dog tidspunktet for ikrafttræden af §§ 3-5, § 6,  \r\n\r\n stk. 3 og 4, og § 7. </P>  \r\n\r\n<P>Stk. 2. Loven har med hensyn til den skattemæssige stilling virkning fra  \r\n\r\n og med indkomståret 1990. Det samme gælder med hensyn til  \r\n\r\n regnskabsaflæggelsen. </P>  \r\n\r\n<P>Oprindeligt fremsat forslag </P>  \r\n\r\n<P>§ 1 </P>  \r\n\r\n<P>I lov nr. 230 af 26. maj 1982 om forsvarets organisation m.v. foretages  \r\n\r\n følgende ændringer: </P>  \r\n\r\n<P>1. § 2, stk. 3, ophæves. </P>  \r\n\r\n<P>Stk. 4 og 5 bliver herefter stk. 3 og 4. </P>  \r\n\r\n<P>2. § 3 ophæves. </P>  \r\n\r\n<P>§ 2 </P>  \r\n\r\n<P>Forsvarsministeren fastsætter tidspunktet for lovens ikrafttræden. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Lovforslaget tilsigter en ændring af Lov nr. 230 af 26. maj 1982 om  \r\n\r\n forsvarets organisation mv., så Forsvarskommissionen af 1988s forslag til  \r\n\r\n ændring af forsvarets øverste ledelse kan gennemføres. </P>  \r\n\r\n<P>Folketinget pålagde ved Folketingsbeslutning af 30. juni 1988 om en  \r\n\r\n forsvarsordning regeringen at nedsætte en forsvarskommission, der senest  \r\n\r\n inden udgangen af 1989 skulle gennemføre en kulegravning af forsvarets  \r\n\r\n opgaver i lyset af den teknologiske udvikling og forholdet mellem Øst og  \r\n\r\n Vest, herunder de stedfindende nedrustningsbestræbelser. </P>  \r\n\r\n<P>I overensstemmelse hermed nedsatte regeringen den 12. juli 1988  \r\n\r\n Forsvarskommissionen af 1988. </P>  \r\n\r\n<P>Kommissionen afsluttede sit arbejde den 20. december 1989 og afgav sin  \r\n\r\n endelige beretning, &#187;Forsvaret i 90erne&#171;, til regeringen den 10.  \r\n\r\n januar 1990. </P>  \r\n\r\n<P>Kommissionen har i beretningens bind 1, del I, Præmisser for dansk  \r\n\r\n forsvar, redegjort for de sikkerheds- og nedrustningspolitiske  \r\n\r\n udviklingstendenser, relationerne til NATO, udviklingen i styrkeforholdet  \r\n\r\n mellem NATO og Warszawapagten samt for den forventede teknologiske udvikling.  \r\n\r\n</P>  \r\n\r\n<P>I beretningens bind 1, del II, Udviklingen af dansk forsvar, har  \r\n\r\n kommissionen bl.a. fremsat forslag til en række omfattende  \r\n\r\n rationaliseringsforanstaltninger. Kommissionen har herudover bl.a. fremsat  \r\n\r\n forslag til den fremtidige dimensionering og udvikling af værnene. Disse  \r\n\r\n forslag forudsættes forhandlet og gennemført indenfor rammerne af aftalen af  \r\n\r\n 14. marts 1989 om forsvarets ordning 1989-91 samt fremtidige forsvarsforlig.  \r\n\r\n</P>  \r\n\r\n<P>Gennemførelsen af et enkelt af kommissionens forslag kræver en ændring af  \r\n\r\n Lov nr. 230 af 26. maj 1982 om forsvarets organsiation m.v. </P>  \r\n\r\n<P>Forsvarskommissionens undersøgelser af mulighederne for rationaliseringer  \r\n\r\n har bl.a. vist, at det vil være hensigtsmæssigt at gennemføre en  \r\n\r\n omstrukturering af forsvarets øverste militære ledelse, så strukturen og  \r\n\r\n opgaveplaceringen forenkles og underbygger de igangværende decentraliserings-  \r\n\r\n og delegeringsbestræbelser. </P>  \r\n\r\n<P>Kommissionen har således bl.a. anbefalet, at Forsvarskommandoens  \r\n\r\n organisation ændres. Den gældende organisation, hvorefter Forsvarsstaben  \r\n\r\n består af fire fagstabe og tre værnsstabe m.v. foreslås afløst af en  \r\n\r\n organisation, hvorefter Forsvarsstaben sammensættes af fire fagstabe, en  \r\n\r\n kontrolstab samt et sekretariat til rådighed for specialopgaver for  \r\n\r\n Forsvarschefen og Chefen for Forsvarsstaben. Værnsinspektørfunktionerne og  \r\n\r\n værnsstabene foreslås nedlagt. Samtidig overføres en række opgaver fra  \r\n\r\n Forsvarskommandoen til underliggende organisationsniveauer. Samlet indebærer  \r\n\r\n forslaget en styrkelse af det værnsfælles, øverste ledelsesniveau, samtidig  \r\n\r\n med en decentralisering og forøgelse af værnsekspertisen på det underliggende  \r\n\r\n niveau. </P>  \r\n\r\n<P>Forslaget indebærer en reduktion af Forsvarsstabens bemanding fra  \r\n\r\n tidligere ca. 580 normer til i størrelsesordenen ca. 410 normer. En del  \r\n\r\n stillinger påregnes anvendt i forbindelse med decentralisering af opgaver fra  \r\n\r\n Forsvarskommandoen. Der vil herunder være behov for at tilføre  \r\n\r\n personelressourcer til Søværnets Operative Kommando og til Flyvertaktisk  \r\n\r\n Kommando, hvis ansvarsområder vil blive udvidet i forhold til i dag, idet de  \r\n\r\n foreslås fremover at skulle samle det respektive værnsspecifikke opgaveansvar  \r\n\r\n på ledelsesniveauet under Forsvarskommandoen. </P>  \r\n\r\n<P>Tilsvarende vil der være behov for at anvende personelressourcer til  \r\n\r\n etableringen af den nye Hærkommando, som foreslås at skulle samle det  \r\n\r\n hærspecifikke opgaveansvar på ledelsesniveauet under Forsvarskommandoen.  \r\n\r\n Hærkommandoen vil blive etableret ved at udbygge den eksisterende stab for  \r\n\r\n Vestre Landsdelskommando, som samtidigt vil skulle overtage en række af de  \r\n\r\n rent administrative opgaver, som i dag løses af staben for Østre  \r\n\r\n Landsdelskommando. Denne stab vil således blive reduceret personelmæssigt og  \r\n\r\n ændret til en operativ stab, svarende til staben ved Jyske Division. Vestre  \r\n\r\n og Østre Landsdelskommando nedlægges således. </P>  \r\n\r\n<P>Endvidere påregnes enkelte stillinger anvendt i NATO-samarbejdet, herunder  \r\n\r\n til opgaver i forbindelse med våbenkontrol- og nedrustningsforhandlinger mv.  \r\n\r\n</P>  \r\n\r\n<P>Kommissionen har endvidere anbefalet, at Forsvarsrådet nedlægges.  \r\n\r\n Forsvarsrådet, der efter gældende lovs § 3 er til bistand for  \r\n\r\n Forsvarsministeren, består af Forsvarschefen, Chefen for Forsvarsstaben,  \r\n\r\n Chefen for Forsvarets Operative Styrker, inspektørerne for hæren, søværnet og  \r\n\r\n flyvevåbnet samt Chefen for Hjemmeværnet. Værnsinspektørerne udøver deres  \r\n\r\n inspektionsvirksomhed med direkte ansvar over for Forsvarschefen uden om  \r\n\r\n Forsvarsstaben, hvilket er baggrunden for deres deltagelse i drøftelser i  \r\n\r\n Rådet af værnsfaglige spørgsmål. Som følge af lovforslaget vil  \r\n\r\n værnsinspektørfunktionerne blive nedlagt og inspektionsvirksomheden på  \r\n\r\n Forsvarschefens vegne fremover udført af den nye Kontrolstab og de operative  \r\n\r\n kommandoer. </P>  \r\n\r\n<P>Der er derfor ikke behov for en lovbestemmelse om opretholdelse af  \r\n\r\n Forsvarsrådet, jf. gældende lovs § 3, som derfor vil kunne udgå. </P>  \r\n\r\n<P>Som anbefalet af Forsvarskommissionen vil der i Forsvarsministeriets regi  \r\n\r\n blive etableret en styringsgruppe med repræsentanter for bl.a  \r\n\r\n Forsvarsministeriet, Forsvarskommandoen og personelorganisationer på  \r\n\r\n hovedorganisationsniveau, som pålægges at fremlægge et samlet, detaljeret  \r\n\r\n forslag til gennemførelse af omlægningen af forsvarets øverste ledelse. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1. </P>  \r\n\r\n<P>Ophævelsen af bestemmelsen er en forudsætning for at kunne gennemføre  \r\n\r\n ændringen af forsvarets øverste militære ledelse og herunder af  \r\n\r\n Forsvarskommandoens organisation. </P>  \r\n\r\n<P>Til nr. 2. </P>  \r\n\r\n<P>Der henvises til de almindelige bemærkninger til lovforslaget. </P>  \r\n\r\n<P>Til § 2 </P>  \r\n\r\n<P>Det er hensigtsmæssigt, at loven træder i kraft snarest muligt. Det  \r\n\r\n vurderes, at omstruktureringen af forsvarets øverste militære ledelse vil  \r\n\r\n kunne iværksættes i løbet af ca. 6 måneder efter lovens vedtagelse. </P>  \r\n\r\n<P>Bilag </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>1. § 2 affattes således: </P>  \r\n\r\n<P>&#187;§ 2. Forsvarschefen har under ansvar over for forsvarsministeren  \r\n\r\n kommandoen over hæren, søværnet og flyvevåbnet samt organer til støtte for  \r\n\r\n forsvaret. </P>  \r\n\r\n<P>Stk. 2. Forsvarsstaben bistår forsvarschefen ved løsningen af de opgaver,  \r\n\r\n der påhviler denne. Chefen for forsvarsstaben er stedfortræder for  \r\n\r\n forsvarschefen. </P>  \r\n\r\n<P>Stk. 3. Forsvarschefen og forsvarsstaben udgør forsvarskommandoen. </P>  \r\n\r\n<P>Stk. 4. Forsvarschefen kan efter bemyndigelse fra forsvarsministeren  \r\n\r\n overdrage den operative ledelse af de militære enheder til chefen for  \r\n\r\n forsvarets operative styrker&#171;. </P>  \r\n\r\n<P>§ 2. Forsvarschefen har under ansvar over for forsvarsministeren  \r\n\r\n kommandoen over hæren, søværnet og flyvevåbnet samt organer til støtte for  \r\n\r\n forsvaret. </P>  \r\n\r\n<P>Stk. 2. Forsvarsstaben bistår forsvarschefen ved løsningen af de opgaver,  \r\n\r\n der påhviler denne. Chefen for forsvarsstaben er stedfortræder for  \r\n\r\n forsvarschefen. </P>  \r\n\r\n<P>Stk. 3. Inspektøren for hæren, inspektøren for søværnet og inspektøren for  \r\n\r\n flyvevåbnet indgår i forsvarsstaben, idet inspektionsvirksomheden inden for  \r\n\r\n deres værn udøves på forsvarschefens vegne. </P>  \r\n\r\n<P>Stk. 4. Forsvarschefen og forsvarsstaben udgør forsvarskommandoen. </P>  \r\n\r\n<P>Stk. 5. Forsvarschefen kan efter bemyndigelse fra forsvarsministeren  \r\n\r\n overdrage den operative ledelse af de militære enheder til chefen for  \r\n\r\n forsvarets operative styrker. </P>  \r\n\r\n<P>2. § 3 ophæves. </P>  \r\n\r\n<P>§ 3. Forsvarsministeren har til sin bistand et forsvarsråd, som består af  \r\n\r\n forsvarschefen, chefen for forsvarsstaben, chefen for forsvarets operative  \r\n\r\n styrker, inspektøren for hæren, inspektøren for søværnet, inspektøren for  \r\n\r\n flyvevåbnet og chefen for hjemmeværnet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/04/1990"
        },
        {
            "displayName": "Accession",
            "displayValue": "198912K00178"
        },
        {
            "displayName": "Entydig dokumentidentifikation",
            "displayValue": "CL003741"
        },
        {
            "displayName": "Dato for førstegangsindlæggelse",
            "displayValue": "25/04/1990"
        },
        {
            "displayName": "Dato for indlæggelse",
            "displayValue": "25/04/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "178"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}