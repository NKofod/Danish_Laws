{
    "id": 66713,
    "title": "Almindelige betingelser for lån fra Fondet til fremme af teknisk og industriel udvikling. 6. udgave ",
    "documentTypeId": "180",
    "isSagsforlobPeriodValid": false,
    "shortName": "VEJ nr 60283 af 01/05/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Almindelige betingelser for lån fra Fondet til  \r\n\r\n fremme af teknisk og industriel udvikling. 6. udgave </H1>  \r\n\r\n<P></P>  \r\n\r\n<BR>  \r\n\r\n<P>Udbetaling </P>  \r\n\r\n<P CLASS=PUNKT> <B>1.</B> Lånet udbetales normalt forskudsvis for et  \r\n\r\n kalenderkvartal ad gangen på grundlag af låntagers skriftlige skøn over de  \r\n\r\n forventede nettoomkostninger ved låneformålet i det pågældende kvartal.  \r\n\r\n (Nettoomkostnignerne er forskellen mellem omkostningerne og de eventuelle  \r\n\r\n indtægter.) </P>  \r\n\r\n<P CLASS=PUNKT> <B>2.</B> Udbetalingen beregnes som den i låneaftalen  \r\n\r\n fastsatte brøkdel af de forventede nettoomkostninger. Viser det efterfølgende  \r\n\r\n kvartalsregnskab, at nettoomkostningerne blev mindre end forventet, er det  \r\n\r\n for meget udbetalte beløb straks forfaldent til tilbagebetaling, men det kan  \r\n\r\n dog modregnes i det beløb, der skal udbetales for næste kvartal. </P>  \r\n\r\n<P CLASS=PUNKT> <B>3.</B> Med udbetalingsanmodningen for det andet og de  \r\n\r\n følgende kvartaler må følge kvartalsrapport og -regnskab for det forløbne  \r\n\r\n kvartal - gerne som særskilte bilag. </P>  \r\n\r\n<P>Sidste frist for udnyttelse af lånetilsagnet </P>  \r\n\r\n<P CLASS=PUNKT> <B>4.</B> Lånet kan ikke anvendes til finansiering af  \r\n\r\n omkostninger, der ikke er medtaget på reviderede projektregnskaber (jævnfør  \r\n\r\n punkt 18), som fondet har modtaget inden forfaldsdagen for første  \r\n\r\n tilbagebetalingsydelse. Revideret projektregnskab svarende til det  \r\n\r\n afsluttende kvartalsregnskab (jævnfør punkt 5) må derfor være fondet i hænde  \r\n\r\n inden forfaldsdagen. </P>  \r\n\r\n<P>Terminer for kvartalsrapporter og -regnskaber </P>  \r\n\r\n<P CLASS=PUNKT> <B>5.</B> Kvartalsrapport og -regnskab indsendes senest tre  \r\n\r\n uger efter udløbet af hvert kalenderkvartal, sidst gang for det kvartal,  \r\n\r\n hvori arbejdet er afsluttet eller lånet opbrugt. </P>  \r\n\r\n<P CLASS=PUNKT> <B>6.</B> Om fornødent kan der aftales andre terminer for  \r\n\r\n kvartalsrapporter og -regnskaber, således at disses periode bringes til at  \r\n\r\n passe med låntagers regnskabsår. </P>  \r\n\r\n<P>Kvartalsrapporternes indhold </P>  \r\n\r\n<P CLASS=PUNKT> <B>7.</B> Rapporterne skal kort beskrive det i kvartalet  \r\n\r\n udførte arbejde og de opnåede resultater. Det må oplyses, om arbejdet skønnes  \r\n\r\n af følge tidsplanen, og hvad der agtes gjort for at indhente en eventuel  \r\n\r\n forsinkelse. </P>  \r\n\r\n<P>Kvartalsregnskabernes indhold </P>  \r\n\r\n<P CLASS=PUNKT> <B>8.</B> Regnskaberne må kun omfatte de i kvartalet afholdte  \r\n\r\n omkostninger, som vedrører låneformålet. </P>  \r\n\r\n<P CLASS=PUNKT> <B>9.</B> Omkostninger, som låntager allerede inden den i  \r\n\r\n låneaftalen fastsatte begyndelsedato har afholdt eller forpligtet sig til at  \r\n\r\n afholde, må ikke medregnes. </P>  \r\n\r\n<P CLASS=PUNKT> <B>10.</B> Regnskaberne skal endvidere omfatte alle de i  \r\n\r\n kvartalet opnåede indtægter vedrørende låneformålet. Eksempelvis kan nævnes  \r\n\r\n indtægter ved salg af prøveproduktioner, skrot og lignende, samt salgs- eller  \r\n\r\n forsikringssummer for effekter tilvejebragt med finansiering af lånet. </P>  \r\n\r\n<P CLASS=PUNKT> <B>11.</B> Omkostninger og indtægter skal medregnes uden  \r\n\r\n moms. </P>  \r\n\r\n<P CLASS=PUNKT> <B>12.</B> Regnskaberne skal specificeres på samme måde som  \r\n\r\n det budget, der er lagt til grund for lånetilsagnet. </P>  \r\n\r\n<P CLASS=PUNKT> <B>13.</B> Må det antages, at en eller flere poster vil komme  \r\n\r\n til at afvige væsentligt fra det budgetterede, må afvigelserne kommenteres.  \r\n\r\n</P>  \r\n\r\n<P CLASS=PUNKT> <B>14.</B> Lønninger og generalomkostninger i låntageres egen  \r\n\r\n virksomhed medregnes med de satser og efter de principper, der fremgår af  \r\n\r\n budgettet. </P>  \r\n\r\n<P CLASS=PUNKT> <B>15.</B> Opnås der mod indrømmelse af pant eller  \r\n\r\n ejendomsforbehold i det leverede særligt lange leverandørkreditter, må kun de  \r\n\r\n faktiske betalinger medregnes i kvartalsregnskaberne. </P>  \r\n\r\n<P>Andre oplysninger </P>  \r\n\r\n<P CLASS=PUNKT> <B>16.</B> Låntager skal på forlangende give de oplysninger,  \r\n\r\n fondet skønner nødvendige for at følge anvendelsen af lånet og arbejdets  \r\n\r\n forløb, og skal - indtil forfaldsdagen for første tilbagebetalingsydelse - på  \r\n\r\n eget initiativ gøre fondet opmærksom på væsentlige afvigelser fra det  \r\n\r\n forventede med hensyn til arbejdets forløb og mulighederne for udnyttelse af  \r\n\r\n dets resultater. </P>  \r\n\r\n<P CLASS=PUNKT> <B>17.</B> Efter forudgående anmeldelse til låntager skal  \r\n\r\n repræsentanter for fondet have adgang til på stedet at sætte sig ind i alle  \r\n\r\n forhold vedrørende låneformålet. </P>  \r\n\r\n<P>Reviderede projektregnskaber </P>  \r\n\r\n<P CLASS=PUNKT> <B>18.</B> Enten i forbindelse med revisionen af låntagers  \r\n\r\n årsregnskab eller sammen med de enkelte kvartalsregnskaber indsendes en  \r\n\r\n erklæring fra låntagers statsautoriserede eller registrerede revisor om,  \r\n\r\n hvorvidt kvartalsregnskabernes indhold er i overensstemmelse med den af  \r\n\r\n revisor reviderede bogføring og med bestemmelserne i lånaftalen og  \r\n\r\n &#187;Almindelige betingelser...&#171;. </P>  \r\n\r\n<P CLASS=PUNKT> <B>19.</B> Gennemføres der ikke normalt en revision af  \r\n\r\n låntageres regnskaber ved en statsautoriseret eller registreret revisor,  \r\n\r\n eller er det af anden grund umuligt eller uhensigtsmæssigt at indsende den i  \r\n\r\n punkt 18 nævnte revisorerklæring, påhviler det låntager inden første  \r\n\r\n udbetaling af lånet at træffe aftale med fondet om anden form for kontrol af  \r\n\r\n kvartalsregnskaberne. </P>  \r\n\r\n<P>Låntagers årsregnskab </P>  \r\n\r\n<P CLASS=PUNKT> <B>20.</B> Senest seks måneder efter afslutningen af  \r\n\r\n låntagers regnskabsår indsendes til fondet et eksemplar af det reviderede  \r\n\r\n årsregnskab med eventuelt nødvendige kommentarer. Årsregnskab indsendes  \r\n\r\n sidste gang for det regnskabsår, der ligger forud for det, hvori restgælden  \r\n\r\n betales. </P>  \r\n\r\n<P CLASS=PUNKT> <B>21.</B> Årsregnskabet skal omfatte hele låntagers  \r\n\r\n virksomhed. Er låntager et personligt firma, skal der i regnskabet eller i et  \r\n\r\n bilag redegøres for indehaverens samlede indtægter og formue. </P>  \r\n\r\n<P CLASS=PUNKT> <B>22.</B> Udarbejdes der ikke et revideret årsregnskab for  \r\n\r\n låntager, indsendes i stedet en kopi af selvangivelsen med tilhørende  \r\n\r\n regnskab og eventuelt nødvendige kommentarer. </P>  \r\n\r\n<P CLASS=PUNKT> <B>23.</B> Omfatter låneaftalen flere låntagere, må  \r\n\r\n årsregnskab og/eller selvangivelse indsendes for hver af låntagerne med  \r\n\r\n mindre andet aftales. </P>  \r\n\r\n<P>Annullering af restlånetilsagn </P>  \r\n\r\n<P CLASS=PUNKT> <B>24.</B> Den del af lånetilsagnet, som ikke er udnyttet i  \r\n\r\n henhold til reviderede projektregnskaber, modtaget af fondet inden  \r\n\r\n forfaldsdagen for første tilbagebetalingsydelse, annulleres. </P>  \r\n\r\n<P CLASS=PUNKT> <B>25.</B> Er der i henhold til det sidste reviderede  \r\n\r\n projektregnskab udbetalt for meget af lånet, er det for meget udbetalte beløb  \r\n\r\n straks forfaldent til tilbagebetaling. </P>  \r\n\r\n<P>Forrentning </P>  \r\n\r\n<P CLASS=PUNKT> <B>26.</B> Udbetalte beløb er rentefri indtil den i  \r\n\r\n lånaftalen fastsatte dato. Derefter forrentes de med en rentesats svarende  \r\n\r\n til den til enhver tid fastsatte officielle diskonto. Renten beregnes  \r\n\r\n halvårligt bagud pr. ultimo marts og ultimo september. </P>  \r\n\r\n<P CLASS=PUNKT> <B>27.</B> Lånet er ydelsesfrit indtil forfaldsdagen for  \r\n\r\n første tilbagebetalingsydelse, idet de indtil da beregnede renter tilskrives  \r\n\r\n gælden ud over det tilsagte lånebeløb. </P>  \r\n\r\n<P>Tilbagebetaling </P>  \r\n\r\n<P CLASS=PUNKT> <B>28.</B> Lånet tilbagebetales med syv halvårlige ydelser,  \r\n\r\n hvoraf den første forfalder på den i låneaftalen fastsatte dato og den sidste  \r\n\r\n tre år senere. </P>  \r\n\r\n<P CLASS=PUNKT> <B>29.</B> Hver af de seks første ydelser skal - afrundet til  \r\n\r\n nærmeste med 100 kr. delelige beløb - være på en sjettedel af gælden på  \r\n\r\n forfaldsdagen for første ydelse med de indtil da tilskrevne renter. </P>  \r\n\r\n<P CLASS=PUNKT> <B>30.</B> Den syvende ydelse skal svare til restgælden med  \r\n\r\n de indtil betalingen påløbne renter. </P>  \r\n\r\n<P>Gældsnedskrivning </P>  \r\n\r\n<P CLASS=PUNKT> <B>31.</B> Låntager kan frigøre sig for den i låneaftalen  \r\n\r\n fastsatte del af gælden ved inden forfaldsdagen for første  \r\n\r\n tilbagebetalingsydelse skriftligt at forlange gældsnedskrivning. </P>  \r\n\r\n<P CLASS=PUNKT> <B>32.</B> I forbindelse med gældsnedskrivningen skal  \r\n\r\n låntager skriftligt forpligte sig til ikke uden fondets samtykke at udnytte  \r\n\r\n eller videregive viden og andre resultater, som er tilvejebragt med  \r\n\r\n finansiering af lånet. </P>  \r\n\r\n<P CLASS=PUNKT> <B>33.</B> Medmindre låntager godtgør, at det af  \r\n\r\n konkurrencemæssige eller andre grunde er urimeligt, kan fondet efter  \r\n\r\n gældsnedskrivningen overtage retten vil viden og andre resultater, som er  \r\n\r\n tilvejebragt med finansiering af lånet, og lade andre udnytte denne ret. </P>  \r\n\r\n<P CLASS=PUNKT> <B>34.</B> Retten til gældsnedskrivning bortfalder: </P>  \r\n\r\n<P>a. hvis låntager eller andre har udnyttet eller udnytter de med  \r\n\r\n finansiering af lånet tilvejebragte resultater, </P>  \r\n\r\n<P>b. hvis låntager har ladet andre blive bekendt med resultaterne, uden at  \r\n\r\n de pågældende har forpligtet sig til ikke at udnytte eller videregive dem,  \r\n\r\n eller </P>  \r\n\r\n<P>c. hvis bestemmelserne i låneaftalen eller i &#187;Almindelige betingelser  \r\n\r\n ...&#171; misligholdes væsentligt. </P>  \r\n\r\n<P CLASS=PUNKT> <B>35.</B> Har låntager ikke trukket hele den del af lånet,  \r\n\r\n som de reviderede projektregnskaber berettiger til, kan den resterende del  \r\n\r\n udbetales inden gældsnedskrivningen. </P>  \r\n\r\n<P CLASS=PUNKT> <B>36.</B> Hvis de med finansiering af lånet tilvejebragte  \r\n\r\n effekter på gældsnedskrivningstidspunktet har en samlet værdi på mere end  \r\n\r\n 10.000 kr., skal en forholdsmæssig andel af det overskydende beløb modregnes  \r\n\r\n i gældsnedskrivningen. Medmindre andet fremgår af låneaftalen, skal andelen  \r\n\r\n svare til den del af nettoomkostningerne, som ifølge låneaftalen kunne  \r\n\r\n finansieres af lånet. Effekternes værdi fastsættes ved aftale mellem låntager  \r\n\r\n og fondet, eller ved vurdering på en mellem de to parter aftalt måde. </P>  \r\n\r\n<P CLASS=PUNKT> <B>37.</B> Hvis der inden gældsnedskrivningen er solgt  \r\n\r\n effekter, som er tilvejebragt med finansiering af lånet (eller modtaget  \r\n\r\n forsikringssummer for sådanne effekter), og hvis de således opnåede indtægter  \r\n\r\n ikke kan anses for medgået til arbejdet med låneformålet, skal en  \r\n\r\n forholdsmæssig andel af indtægtsbeløbet modregnes i gældsnedskrivningen,  \r\n\r\n jævnfør punkt 36. </P>  \r\n\r\n<P CLASS=PUNKT> <B>38.</B> Udgør restgælden efter gældsnedskrivningen mindre  \r\n\r\n end fem procent af det oprindelige lånetilsagn, skal hele restgælden på  \r\n\r\n fondets forlangende betales med seks måneders varsel. </P>  \r\n\r\n<P>Forfald i særlige tilfælde </P>  \r\n\r\n<P CLASS=PUNKT> <B>39.</B> Medmindre låntager eller hans bo opnår anden  \r\n\r\n aftale, medfører låntagers død eller væsentlig misligholdelse af  \r\n\r\n bestemmelserne i låneaftalen eller &#187;Almindelige betingelser ...&#171;,  \r\n\r\n at lånetilsagnet og gældsnedskrivningsretten bortfalder, og at gælden med  \r\n\r\n påløbne renter og eventuelle omkostninger straks forfalder til betaling.  \r\n\r\n Omfatter låneaftalen flere låntagere, indtræder de nævnte virkninger, selv om  \r\n\r\n det kun er en af låntagerne, der væsentligt misligholder bestemmelserne. </P>  \r\n\r\n<P CLASS=PUNKT> <B>40.</B> Som væsentlig misligholdelse anses blandt andet:  \r\n\r\n</P>  \r\n\r\n<P>a. hvis en forfalden ydelse ikke betales senest syv dage efter  \r\n\r\n forfaldsdagen. Det er dog en betingelse for at hele gælden kan forlanges  \r\n\r\n betalt straks, at ydelsen ikke er betalt senest syv dage efter, at fondet har  \r\n\r\n afsendt et skriftligt krav herom. Kravet skal være afsendt efter sidste  \r\n\r\n rettidige betalingsdag og skal angive, at hele gælden skal betales, hvis  \r\n\r\n ydelsen ikke er betalt inden fristens udløb, </P>  \r\n\r\n<P>b. hvis låntager eller andre uden fondets samtykke udnytter de med  \r\n\r\n finansiering af lånet tilvejebragte resultater til produktion i udlandet,  \r\n\r\n inden der er etableret en produktion i Danmark i et efter fondets skøn  \r\n\r\n rimeligt omfang, </P>  \r\n\r\n<P>c. hvis lånets anvendelse, arbejdets gang eller ændringer i  \r\n\r\n kapitalforhold, ledelse eller andre forhold hos låntager medfører væsentlige  \r\n\r\n afvigelser fra forudsætningerne for lånetilsagnet, </P>  \r\n\r\n<P>d. hvis en kapitalandel med bestemmende indflydelse over et låntagende  \r\n\r\n selskab skifter ejer, </P>  \r\n\r\n<P>e. hvis et låntagende selskab påtager sig omfattende garantier eller  \r\n\r\n kautioner for gæld, som ikke vedkommer selskabet, </P>  \r\n\r\n<P>f. hvis låntager ikke behørigt forvarer og forsikrer de med finansiering  \r\n\r\n af lånet tilvejebragte effekter, </P>  \r\n\r\n<P>g. hvis låntager standser sine betalinger, træder i likvidation, eller  \r\n\r\n indleder forhandlinger om tvangsakkord, eller hvis der foretages udlæg eller  \r\n\r\n arrest hos ham, eller </P>  \r\n\r\n<P>h. hvis låntager ved at flytte søger at unddrage sig sine forpligtelser,  \r\n\r\n eller hvis han opgiver sin faste bopæl i Danmark. </P>  \r\n\r\n<P>Søgsmål </P>  \r\n\r\n<P CLASS=PUNKT> <B>41.</B> I tilfælde af søgsmål er låntager forpligtet til,  \r\n\r\n hvis fondet forlanger det, at møde for vedkommende ret i København efter kald  \r\n\r\n og varsel som til inden for retskredsen boende. Hvis fondet ønsker det, kan  \r\n\r\n sagen behandles og pådømmes ved underret uden hensyn til sagsgenstandens  \r\n\r\n størrelse. </P>  \r\n\r\n<P>Stempel </P>  \r\n\r\n<P CLASS=PUNKT> <B>42.</B> Låneaftalen stemples efter stempellovens regler.  \r\n\r\n Stempling foretages på fondets foranledning, og stempelbeløbet betragtes som  \r\n\r\n en deludbetaling af lånet. </P>  \r\n\r\n<P>Bortset fra punkt 26 om forrentning er ovenstående &#187;Almindelige  \r\n\r\n betingelser for lån fra Fondet til fremme af teknisk og industriel udvikling,  \r\n\r\n 6. udgave&#171; identiske med 5. udgave, som blev vedtaget af fondets  \r\n\r\n bestyrelse den 29. maj 1974. De ændrede forrentningsbestemmelser i punkt 26  \r\n\r\n blev vedtaget den 26. april 1977 med virkning fra 1. april 1977. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19846028360"
        },
        {
            "displayName": "Entydig dokumentidentifikation",
            "displayValue": "CM025867"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "12/08/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60283"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "01/05/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Erhvervsfremme Styrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}