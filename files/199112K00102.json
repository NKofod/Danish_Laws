{
    "id": 110902,
    "title": "1991 LSF 102   FORSLAG TIL LOV OM ÆNDRING AF LOV OM MARKEDSFØRING (OPHÆVELSE AF   MARKEDSFØRINGSFORBUD) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 102",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 102 </P>  \r\n\r\n<P></P>  \r\n\r\n<P>Forslag til Lov om ændring af lov om markedsføring (Ophævelse af  \r\n\r\n markedsføringsforbud) </P>  \r\n\r\n<P></P>  \r\n\r\n<P>Fremsat af Michael Kock (FP) Tom Behnke (FP) Ole Donner (FP) Kirsten  \r\n\r\n Jacobsen (FP) Annette Just (FP) </P>  \r\n\r\n<P></P>  \r\n\r\n<P>den 7. november 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 24. marts 1992 </P>  \r\n\r\n<P></P>  \r\n\r\n<P><a href=\"document.aspx?accn=A19920020930\"> Lov nr. 209 af 30/03/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om markedsføring, jf. lovbekendtgørelse nr. 455 af 17. juni 1991,  \r\n\r\n som ændret ved lov nr. 831 af 18. december 1991, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 6</I> indsættes efter stk. 2 som nyt stykke: </P>  \r\n\r\n<P> <I>&#187;Stk. 3.</I> Uanset bestemmelsen i stk. 1 kan erhvervsdrivende  \r\n\r\n med tilladelse efter luftfartslovens § 75, stk. 1 og 2, samt  \r\n\r\n erhvervsdrivende, der samarbejder med sådanne tilladelsesindehavere om  \r\n\r\n specielle kundeprogrammer, i kundearrangementer tilbyde flyrejser eller andre  \r\n\r\n ydelser, der står i naturlig forbindelse hermed.&#171; </P>  \r\n\r\n<P> <B>2.</B> I <I>§ 7</I> indsættes efter stk. 1 som nyt stykke: </P>  \r\n\r\n<P> <I>&#187;Stk. 2.</I> Stk. 1 finder ikke anvendelse i forbindelse med de i  \r\n\r\n § 6, stk. 3, nævnte kundeprogrammer.&#171; </P>  \r\n\r\n<P> <B>§ 2 </B></P>  \r\n\r\n<P> Loven træder i kraft den 1. april 1992. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1 </B></P>  \r\n\r\n<P> I lov om markedsføring, jf. lovbekendtgørelse nr. 455 af 17. juni 1991,  \r\n\r\n foretages følgende ændringer: </P>  \r\n\r\n<P> <B>1.</B>  <I>Kapitel 2, §§ 6-8 a</I> ophæves. </P>  \r\n\r\n<P> <B>2.</B> I <I>§ 19, stk. 3,</I> udgår &#187;, §§ 6-8 a&#171;. </P>  \r\n\r\n<P> <B>§ 2 </B></P>  \r\n\r\n<P> Loven træder i kraft den 1. juli 1992. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Overflødige og unødvendige love skal så vidt muligt afskaffes. Skadelige  \r\n\r\n love skal i endnu højere grad afskaffes. Markedsføringsforbudene i  \r\n\r\n markedsføringsloven er både overflødige, unødvendige og skadelige. Derfor  \r\n\r\n foreslås det, at kapitel 2, der omfatter §§ 6-8 a, i lov om markedsføring  \r\n\r\n ophæves. </P>  \r\n\r\n<P>Ophævelsen af markedsføringsforbudene bør være et godt og enkelt eksempel  \r\n\r\n på den reelle gennemførelse af afbureaukratisering og lovsanering, som stort  \r\n\r\n set alle Folketingets partier med jævne mellemrum taler så pænt om, men gør  \r\n\r\n så lidet ved. </P>  \r\n\r\n<P>Markedsføringsforbudene i markedsføringsloven består i grove træk af  \r\n\r\n forbud og diverse forbehold over for tilgift, rabatmærker, lodtrækning og  \r\n\r\n rentefri konti. Tiden er løbet fra hensigten bag loven, der primært er at  \r\n\r\n beskytte forbrugeren. Loven brydes dagligt uden væsentlige indsigelser.  \r\n\r\n Endvidere er loven gennemhullet af undtagelser. Det er på tide, at  \r\n\r\n Folketinget tilpasser loven til realiteternes verden og ophæver  \r\n\r\n markedsføringsforbudene i markedsføringsloven. </P>  \r\n\r\n<P>Der er ingen fare for, at afskaffelsen af markedsføringsforbudene vil føre  \r\n\r\n til kaos og urimelige tilstande. Forbudene er i bedste fald overflødige. Og  \r\n\r\n forbrugerne vil fortsat være beskyttet af markedsføringslovens generalklausul  \r\n\r\n § 1, der siger, at der ikke må foretages handlinger, der strider mod god  \r\n\r\n markedsføringsskik. </P>  \r\n\r\n<P>Danmark er en del af et internationalt samfund. Internationaliseringen  \r\n\r\n tiltager dagligt. Forretningsenhederne bliver større og større. Konkurrencen  \r\n\r\n skærpes. Med disse trends for øje har vi ikke råd til at være bagstræberiske  \r\n\r\n i Danmark. Vi må skaffe vort erhvervsliv frie og optimale  \r\n\r\n eksistensbetingelser. En lille gestus i den forbindelse er at fjerne  \r\n\r\n unødvendige forbud, der hæmmer erhvervslivet i dets daglige virke. Et af  \r\n\r\n disse generende forbud er markedsføringslovens 4 markedsføringsforbud. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> Ad nr. 1 </P>  \r\n\r\n<P>Forslaget indebærer, at markedsføringslovens §§ 6-8 a udgår. Om de  \r\n\r\n nuværende lovbestemmelser bemærkes: </P>  \r\n\r\n<P> <I>Til § 6 - forbud mod tilgift </I></P>  \r\n\r\n<P> Tilgift benyttes ofte i forbindelse med promotionsaktiviteter, hvor  \r\n\r\n specielle kampagnepakninger indgår. Danmark har i dag en langt mere  \r\n\r\n restriktiv markedsføringslov end vores vigtigste samhandelspartner Tyskland  \r\n\r\n og flere andre vigtige EF-samhandelspartnere. Både danske og udenlandske  \r\n\r\n virksomheder, der arbejder internationalt, tvinges derfor til at tilpasse  \r\n\r\n deres internationale kampagner efter dansk lovgivning. </P>  \r\n\r\n<P>Varerne skal ompakkes, og kampagnerne skal ændres. Derved hindrer den  \r\n\r\n danske markedsføringslov varernes fri bevægelighed over grænserne. </P>  \r\n\r\n<P>Meningen med det indre marked må vel være, at virksomheder kan sælge de  \r\n\r\n samme varer, pakket på samme måde ved brug af den samme reklamekampagne.  \r\n\r\n Afskaffelse af markedsføringsforbudene i markedsføringsloven vil således være  \r\n\r\n et vigtigt skridt mod åbne grænser og EF-harmonisering. </P>  \r\n\r\n<P>Forbudet mod tilgift overtrædes jævnligt, og for det meste går det  \r\n\r\n upåagtet hen. Et enkelt besøg i et større supermarked er nok til at finde  \r\n\r\n flere eksempler på overtrædelser af tilgiftforbudet. </P>  \r\n\r\n<P> <I>Til § 7 - forbud mod rabatmærker </I></P>  \r\n\r\n<P> Rabatmærker er kun tilladt, såfremt de kan indløses til pålydende værdi  \r\n\r\n her i Danmark, og dette er påtrykt mærkerne. Det er spørgsmålet, om et sådant  \r\n\r\n krav er i overensstemmelse med EF-ret. </P>  \r\n\r\n<P>Producenterne tvinges derved til at lave forskellige produktioner til  \r\n\r\n forskellige lande med deraf følgende omkostninger til produktion, logistik,  \r\n\r\n lager m.m. Den optimale løsning med eet rabatmærke med tekst på forskellige  \r\n\r\n sprog, der ikke kan indløses mod penge, men som kun kan bruges til at købe  \r\n\r\n flere varer for, kan ikke realiseres. </P>  \r\n\r\n<P>Forbudet mod brug af rabatmærker lægger samme restriktioner på  \r\n\r\n internationale virksomheders aktiviteter som forbudet mod tilgift. Det kan  \r\n\r\n ikke være rigtigt, at vi på den måde skal lægge sten i vejen for  \r\n\r\n international handel. Danmark kan ikke på egen hånd stoppe  \r\n\r\n internationaliseringen, og vi har heller ingen interesse heri. </P>  \r\n\r\n<P> <I>Til § 8 - forbud mod fordeling af præmier ved lodtrækning </I></P>  \r\n\r\n<P> Periodiske tidsskrifter er undtaget fra forbudet mod fordeling af præmier  \r\n\r\n via lodtrækning, det samme gælder bankernes gevinstopsparing. Hvorfor må  \r\n\r\n andre virksomheder ikke krydre deres markedsføring med spil og konkurrencer  \r\n\r\n med tilfældigt udfald? </P>  \r\n\r\n<P>Forbrugerne udsættes for et utal af konkurrencer, hvis udfald helt eller  \r\n\r\n delvis beror på tilfældet - f.eks. Lotto, Lykkehjulet og diverse lotterier  \r\n\r\n fra velgørende institutioner såsom Kræftens Bekæmpelse, Røde Kors m.fl. Hvor  \r\n\r\n går grænsen mellem disse aktiviteter og erhvervsdrivendes? </P>  \r\n\r\n<P>Siden vedtagelsen af markedsføringsforbudene er det blevet tilladt at  \r\n\r\n drive spillekasinoer i Danmark. Trods kraftig offentlig regulering af denne  \r\n\r\n virksomhed kan ingen vel være i tvivl om, at de bagvedliggende intentioner er  \r\n\r\n kommercielle, og at udfaldet er tilfældigt. Når nogle erhvervsdrivende kan  \r\n\r\n tilbyde folk at spille sig fra hus og hjem på et casino, hvorfor må andre  \r\n\r\n erhvervsdrivende så ikke tilbyde deres kunder at deltage i en rask lille  \r\n\r\n lodtrækning om nogle spændende præmier? </P>  \r\n\r\n<P>En anden nyere ting er de mange små lokale radiostationer. Hovedparten af  \r\n\r\n disse kan kun overleve i kraft af deres lyttertal, og man behøver ikke lytte  \r\n\r\n i mange minutter for at blive klar over, at en væsentlig aktivitet er  \r\n\r\n konkurrencer med mere eller mindre tilfældigt udfald. Konkurrencerne bruges  \r\n\r\n dels som en markedsføringsaktivitet, hvor annoncører og præmiesponsorer får  \r\n\r\n deres produkter markedsført i forbindelse med konkurrencen, dels som en  \r\n\r\n spændende aktivitet over for radiostationens lyttere. Hvor er logikken i, at  \r\n\r\n andre erhvervsdrivende fortsat ikke må fordele gevinster til deres kunder ved  \r\n\r\n lodtrækning? </P>  \r\n\r\n<P>Der er således masser af eksempler på erhvervsdrivende, der fordeler  \r\n\r\n &#187;gevinster ved lodtrækning, præmiekonkurrencer eller anden  \r\n\r\n foranstaltning, hvis udfald helt eller delvis beror på tilfældet&#171;. Nogle  \r\n\r\n gange med lovens velsignelse i kraft af en eksplicit undtagelsesbestemmelse i  \r\n\r\n loven, andre gange er det i princippet forbudt i henhold til  \r\n\r\n markedsføringslovens § 8 - men i almindelighed bliver det stiltiende  \r\n\r\n accepteret. </P>  \r\n\r\n<P>Konkurrencer afholder erhvervslivet sig alligevel ikke fra - trods den  \r\n\r\n restriktive lovgivning. Der pågår utallige forbrugerkonkurrencer arrangeret  \r\n\r\n af erhvervsdrivende. Et enkelt besøg i et supermarked er nok til at enhver  \r\n\r\n ved selvsyn kan finde 2-5 konkurrencefoldere. Men der trækkes skam ikke lod  \r\n\r\n om gevinsterne. Den til kedsommelighed rutinemæssigt benyttede tilføjelse til  \r\n\r\n konkurrencerne er typisk: lav det bedste slogan, eller lav den bedste tegning  \r\n\r\n af . . . Der kan sættes et meget stort spørgsmålstegn ved indholdet af  \r\n\r\n saglighed eller retfærdighed i en udvælgelse af de 50 bedste slogans eller de  \r\n\r\n 25 bedste farvelægninger. Er reel lodtrækning ikke mindst lige så retfærdigt?  \r\n\r\n</P>  \r\n\r\n<P>En meget stor del af konkurrencerne gør udbyderne sig end ikke umage med  \r\n\r\n at lovliggøre. Baggrunden er, at kun en brøkdel af de ulovlige konkurrencer  \r\n\r\n bliver indbragt for forbrugerombudsmanden, og normalt tager behandlingen så  \r\n\r\n lang tid, at konkurrencen er afsluttet, før sagen er afgjort. </P>  \r\n\r\n<P>For alle de 3 nævnte markedsføringsforbud gælder spørgsmålene: Hvorfor  \r\n\r\n have overflødige love, der bliver brudt eller omgået dagligt? Er det ikke  \r\n\r\n bedre at tage konsekvensen af, at udviklingen er løbet fra forbudene og  \r\n\r\n ophæve dem? Det mener forslagsstillerne. </P>  \r\n\r\n<P> <I>Til § 8 a - forbud mod rentefri konti </I></P>  \r\n\r\n<P> Forbudet mod rentefri konti udspringer af et forsøg på at begrænse det  \r\n\r\n lånefinansierede forbrug. Siden er der blevet justeret på andre parametre,  \r\n\r\n herunder rentefradragsretten, og problemet er ikke længere påtrængende. Da  \r\n\r\n baggrunden for forbudet således er faldet bort, bør forbudet ophæves. </P>  \r\n\r\n<P>Det kan i øvrigt være meget svært at forstå, hvorfor rentefri konti er  \r\n\r\n forbudt, når det er tilladt at give pengene retur 10 år efter købet. </P>  \r\n\r\n<P>Skal forbudet endelig gælde, så er markedsføringsloven ikke det rette  \r\n\r\n sted. Hvis rentefri konti er lovlige, bør reklamering hermed også være  \r\n\r\n lovlig. Hvis rentefri konti er ulovlige, er reklamering hermed i strid med  \r\n\r\n god markedsføringsskik. Markedsføringslovens generalklausul træder derved i  \r\n\r\n kraft, og yderligere specifikation er unødvendig. </P>  \r\n\r\n<P>Ad nr. 2 </P>  \r\n\r\n<P>Straffebestemmelserne for så vidt angår §§ 6-8 a foreslås ophævet som  \r\n\r\n konsekvensændring af nr. 1. </P>  \r\n\r\n<P> <I>Afsluttende bemærkninger </I></P>  \r\n\r\n<P> Den teknologiske forskel mellem førende mærkevarer til forbrugere er  \r\n\r\n minimal i dag - om overhovedet eksisterende. Markedsføring er derfor ofte  \r\n\r\n afgørende i mærkevareudbydernes bestræbelser på at positionere sig og  \r\n\r\n differentiere sig fra hinanden. </P>  \r\n\r\n<P>En ophævelse af forbudene vil åbne for kreativiteten på reklamebureauer og  \r\n\r\n i marketingafdelinger landet over med hensyn til kampagner med rabatmærker,  \r\n\r\n tilgift og lodtrækninger, som vi kender det fra udlandet. Forsøger vi fortsat  \r\n\r\n at bremse udviklingen i Danmark, vil vi opleve, at danske mærkevare-udbydere  \r\n\r\n taber markedsandele til udenlandske konkurrenter, som er vant til at arbejde  \r\n\r\n med disse former for promotions uden restriktioner. </P>  \r\n\r\n<P>Det kan ikke være i nogens interesse. Vi har længe nok under dække af et  \r\n\r\n delvis misforstået hensyn til forbrugerens tarv lagt låg på kreaviteten inden  \r\n\r\n for dansk markedsføring; nu er tiden inde til at tage låget af gryden.  \r\n\r\n Udviklingen er løbet fra markedsføringsforbudene, tiden er inde til at ophæve  \r\n\r\n dem. </P>  \r\n\r\n<P>Efter 2. behandling den 19. marts 1992 </P>  \r\n\r\n<P> <B>§ 1 </B></P>  \r\n\r\n<P> I lov om markedsføring, jf. lovbekendtgørelse nr. 455 af 17. juni 1991,  \r\n\r\n som ændret ved lov nr. 831 af 18. december 1991, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 6</I> indsættes efter stk. 2 som nyt stykke: </P>  \r\n\r\n<P> <I>&#187;Stk. 3.</I> Uanset bestemmelsen i stk. 1 kan erhvervsdrivende  \r\n\r\n med tilladelse efter luftfartslovens § 75, stk. 1 og 2, samt  \r\n\r\n erhvervsdrivende, der samarbejder med sådanne tilladelsesindehavere om  \r\n\r\n specielle kundeprogrammer, i kundearrangementer tilbyde flyrejser eller andre  \r\n\r\n ydelser, der står i naturlig forbindelse hermed.&#171; </P>  \r\n\r\n<P> <B>2.</B> I <I>§ 7</I> indsættes efter stk. 1 som nyt stykke: </P>  \r\n\r\n<P> <I>&#187;Stk. 2.</I> Stk. 1 finder ikke anvendelse i forbindelse med de i  \r\n\r\n § 6, stk. 3, nævnte kundeprogrammer.&#171; </P>  \r\n\r\n<P> <B>§ 2 </B></P>  \r\n\r\n<P> Loven træder i kraft den 1. april 1992. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "31/03/1992"
        },
        {
            "displayName": "Accession",
            "displayValue": "199112K00102"
        },
        {
            "displayName": "Entydig dokumentidentifikation",
            "displayValue": "CL002440"
        },
        {
            "displayName": "Dato for førstegangsindlæggelse",
            "displayValue": "31/03/1992"
        },
        {
            "displayName": "Dato for indlæggelse",
            "displayValue": "31/03/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "102"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}