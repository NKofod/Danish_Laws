{
    "id": 155028,
    "title": "Ankestyrelsens principafgørelse N-5-06 om fleksjob - arbejdsprøvning - arbejdsevne ej nedsat - behandlingsmuligheder",
    "documentTypeId": "240",
    "isSagsforlobPeriodValid": true,
    "shortName": "KEN nr 10968 af 31/03/2006",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse N-5-06 om fleksjob - arbejdsprøvning - arbejdsevne ej nedsat - behandlingsmuligheder</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der var ikke ret til visitation til fleksjob til en 58-årig kvinde med lændesmerter og nakke-skuldersmerter.</p>\r\n   <p class=\"TekstGenerel\">Ankestyrelsen lagde vægt på, at ansøger havde gennemført 3 ugers arbejdsprøvning, og at dette var forløbet godt. Ankestyrelsen lagde endvidere vægt på, at ansøger var anbefalet intensiv rygtræning.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om en aktiv beskæftigelsesindsats - lovbekendtgørelse nr. 685 af 29. juni 2005 - § 69 og § 70</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En 58-årig kvinde med erfaring fra mange forskellige beskæftigelser var sygemeldt på grund af lændesmerter, nakkeskuldersmerter og hovedpine.</p>\r\n<p>I forbindelse med opfølgning deltog hun i en arbejdsprøvning 3 uger 18 timer ugentligt. Arbejdsgiver oplyste, at hun var aktiv og arbejdede med stabil koncentration. Hun oplyste selv, at hun havde øgede smerter i perioden.</p>\r\n<p>Kommunen traf afgørelse om, at der ikke var ret til fleksjob, da det ikke var godtgjort at arbejdsevnen var nedsat i ethvert erhverv, og at der heller ikke længere var ret til udbetaling af sygedagpenge, da der ikke var fuld uarbejdsdygtighed.</p>\r\n<p>Nævnet tiltrådte kommunens afgørelse om afslag på fleksjob. Nævnet henviste til, at der var anbefalet fortsat rygtræning, og at der ikke sås iværksat andre erhvervsfremmende foranstaltninger end de 3 ugers arbejdsprøvning.</p>\r\n<p>I klagen til Ankestyrelsen var det anført, at det gennem arbejdsprøvningen var konstateret, at ansøger ikke kunne arbejde mere end 18-20 timer ugentligt.</p>\r\n<p>Sagen blev behandlet i principielt møde med henblik på afklaring af praksis for visitation for fleksjob.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Der var ikke dokumentation for, at arbejdsevnen var nedsat i et sådant omfang, at ansøger ikke ville kunne opnå beskæftigelse på normale vilkår på arbejdsmarkedet.</p>\r\n<p>Ankestyrelsen lagde vægt på, at ansøger havde gennemført 3 ugers arbejdsprøvning, og at dette var forløbet godt. Ankestyrelsen lagde endvidere vægt på, at ansøger var anbefalet intensiv rygtræning.</p>\r\n<p>Ved alle relevante tilbud forstås både behandlingsmæssige, erhvervsrettede og revalideringsmæssige foranstaltninger, så arbejdsevnen kunne udvikles bedst muligt.</p>\r\n<p>Ankestyrelsen understregede, at de 3 ugers arbejdsprøvning havde kunnet danne udgangspunkt for det fortsatte arbejde med at hjælpe ansøger tilbage på arbejdsmarkedet, men at arbejdsprøvningen ikke var dokumentation for, at arbejdsevnen var varigt nedsat i så høj grad, at der ikke kunne opnås beskæftigelse på ordinære vilkår. Hertil kom, at de behandlingsmæssige muligheder skulle være udtømte.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 18. juni 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20061096825"
        },
        {
            "displayName": "Entydig dokumentidentifikation",
            "displayValue": "BS007823"
        },
        {
            "displayName": "Dato for indlæggelse",
            "displayValue": "19/06/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10968"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "31/03/2006"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000537-05"
        },
        {
            "displayName": "Stikord",
            "displayValue": "N-5-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}