{
    "id": 38947,
    "title": "Dansk Arbejdsgiverforening for Industriens Arbejdsgivere for Bilia Motor A/S, LV-afdelingen, (advokat Helge Werner) mod Landsorganisationen i Danmark for Dansk Metalarbejderforbund for et antal medlemmer af dette forbund (konsulent Evelyn    Jørgensen). Dommere: Arnold Hansen, Otto Hansen, Hornslet (retsformand), Erik Jensen, Henrik Lind, Albæk Petersen og Westergaard.  Bod 1.2.4.1., 1.3. Temponedsættelse.  Temponedsættelse fundet godtgjort.(* 1) (* 2) ",
    "documentTypeId": "260",
    "isSagsforlobPeriodValid": false,
    "shortName": "DOM nr 3020 af 16/01/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved Arbejdsrettens dom af 30/1 1991 i sag nr. 89.389 og 90.054 blev  \r\n\r\n arbejderne på en virksomhed frifundet for en påstand om bod for  \r\n\r\n temponedsættelser fra den 30/10 1989, idet Arbejdsretten ikke kunne se bort  \r\n\r\n fra nogle indvendinger, som arbejdersiden havde fremført mod de i sagen  \r\n\r\n foreliggende beregninger over de påståede temponedsættelser. Under en ny sag  \r\n\r\n blev temponedsættelser fra 1/9 1990 fundet godtgjort, idet det dog anførtes,  \r\n\r\n at fastlæggelsen af det præcise omfang af temponedsættelserne var behæftet  \r\n\r\n med visse usikkerhedsfaktorer. Disse fandtes imidlertid ikke i væsentlig grad  \r\n\r\n at kunne forklare de ved virksomhedens materiale påviste betydelige  \r\n\r\n uberettigede temponedsættelser. Temponedsættelserne havde fundet sted over en  \r\n\r\n meget lang periode, men virksomhedens ledelse havde ikke før den 3/7 1991  \r\n\r\n over for arbejdstagerne præciseret de krav til arbejdspræstationerne, man  \r\n\r\n mente at kunne stille. Under disse omstændigheder fandt Arbejdsretten det  \r\n\r\n betænkeligt at anse temponedsættelserne for bodspådragende før dette  \r\n\r\n tidspunkt. Arbejderne pålagdes herefter en bod på 20 kr. </I> </P>  \r\n\r\n<P> <I>for hver dag, de efter den 3/7 1991 havde deltaget i de uberettigede  \r\n\r\n temponedsættelser. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dansk Arbejdsgiverforening for Industriens  \r\n\r\n Arbejdsgivere for Bilia Motor A/S, LV-afdelingen, (advokat Helge Werner) mod  \r\n\r\n Landsorganisationen i Danmark for Dansk Metalarbejderforbund for et antal  \r\n\r\n medlemmer af dette forbund (konsulent Evelyn Jørgensen). Dommere: Arnold  \r\n\r\n Hansen, Otto Hansen, Hornslet (retsformand), Erik Jensen, Henrik Lind, Albæk  \r\n\r\n Petersen og Westergaard.  <B>Bod 1.2.4.1., 1.3. Temponedsættelse.</B>  \r\n\r\n  Temponedsættelse fundet godtgjort.(* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Dansk Arbejdsgiverforening for Industriens  \r\n\r\n Arbejdsgivere for Bilia Motor A/S, LV- afdelingen, indklaget  \r\n\r\n Landsorganisationen i Danmark for Dansk Metalarbejderforbund for et antal  \r\n\r\n medlemmer af dette forbund og nedlagt følgende påstande: </P>  \r\n\r\n<P>1. De på bilag 1 anførte arbejdstagere - bortset fra Per Lindahl -  \r\n\r\n tilpligtes straks at normalisere arbejdet. </P>  \r\n\r\n<P>2. De ovennævnte arbejdstagere skal betale en efter rettens skøn fastsat  \r\n\r\n bod for hver time, de pågældende har deltaget i en overenskomststridig  \r\n\r\n temponedsættelse fra den 1. september 1990. </P>  \r\n\r\n<P>Indklagede har påstået frifindelse. </P>  \r\n\r\n<P>Sagen er en fortsættelse af en sag mellem de samme parter (nr. 89.389 og  \r\n\r\n nr. 90.054), der bl.a. angik påståede temponedsættelser fra den 30. oktober  \r\n\r\n 1989. Om sagens baggrund henvises til fremstillingen i Arbejdsrettens dom af  \r\n\r\n 30. januar 1991, hvorved indklagede blev frifundet. Om temponedsættelserne  \r\n\r\n siges det i dommens præmisser: </P>  \r\n\r\n<P>&#187;Med hensyn til temponedsættelser finder Arbejdsretten ikke at kunne  \r\n\r\n bortse fra de indvendinger, indklagede har fremført over for  \r\n\r\n revisionsfirmaets beregninger. Der er derfor ikke i sagen tilstrækkeligt  \r\n\r\n bevis for påstanden om overenskomststridige temponedsættelser, og de  \r\n\r\n indklagede frifindes herfor.&#171; </P>  \r\n\r\n<P>Indklagedes indvendinger imod revisionsfirmaets beregninger er gengivet  \r\n\r\n således i dommen: </P>  \r\n\r\n<P>&#187;Beregningerne bestrides, fordi der indgår personer ansat til mindre  \r\n\r\n timeløn, fordi der ikke er taget udgangspunkt i den faktisk anvendte tid,  \r\n\r\n fordi pauserne i givet fald måtte indgå også i beregningen af den lovlige  \r\n\r\n temponedsættelse, og fordi korrektionen vedrørende udfyldelse af  \r\n\r\n arbejdssedler urigtigt forudsætter, at mekanikerne sparer (tilsvarende) tid  \r\n\r\n til sådan udfyldelse. De ansatte var i øvrigt stillet i en umulig situation  \r\n\r\n derved, at de først i juni 1990 fik oplyst, hvor stor temponedsættelse,  \r\n\r\n arbejdsgiveren ville acceptere, og ved at fastprisværket blev fjernet fra  \r\n\r\n værkstederne. Også efter klagernes beregninger er temponedsættelsen i nogle  \r\n\r\n afdelinger på under 10 %, og sådanne nedsættelser kan i hvert fald ikke  \r\n\r\n begrunde bod.&#171; </P>  \r\n\r\n<P>Det er oplyst, at bevisførelsen i den nævnte sag fandt sted den 15. august  \r\n\r\n 1990, og at proceduren blev afviklet den 7. januar 1991. Som ovenfor nævnt  \r\n\r\n angår nærværende sag påståede temponedsættelser fra den 1. september 1990.  \r\n\r\n</P>  \r\n\r\n<P>Af sagen fremgår, at Dansk Arbejdsgiverforening ved skrivelse af 3. juli  \r\n\r\n 1991 til Landsorganisationen i Danmark anmodede om afholdelse af et  \r\n\r\n fællesmøde i anledning af en indberettet overenskomststridig temponedsættelse  \r\n\r\n på mellem 5 - 30 % hos Bilia Motor A/S, LV-afdelingen. Baggrunden for  \r\n\r\n temponedsættelsen skulle efter det oplyste være &#187;fortsatte  \r\n\r\n lønuoverensstemmelser&#171;. Under fællesmødet, der blev afholdt den 10. juli  \r\n\r\n 1991, kunne man fra arbejdstagerside ikke på det foreliggende grundlag  \r\n\r\n erkende, at der pågik en overenskomststridig temponedsættelse, men hvis  \r\n\r\n arbejdsgiversidens oplysninger var korrekte, kunne man erkende, at en sådan  \r\n\r\n temponedsættelse var overenskomststridig, og man gav tilsagn om i givet fald  \r\n\r\n at pålægge arbejdstagerne at normalisere arbejdstempoet. Virksomheden oplyste  \r\n\r\n under mødet, at man havde afventet Arbejdsrettens ovennævnte dom af 30.  \r\n\r\n januar 1991, og at virksomheden for den efterfølgende periode havde revideret  \r\n\r\n dokumentationsmaterialet for den overenskomststridige temponedsættelse. </P>  \r\n\r\n<P>Sagen blev som hastesag indbragt for Arbejdsretten ved klageskrift af 17.  \r\n\r\n juli 1991. Klageren har fremlagt en af statsautoriseret revisor Tom-Will  \r\n\r\n Nordby, Revisions- og Forvaltnings Instituttet A/S, udarbejdet tempoopgørelse  \r\n\r\n for perioden 1. september 1990 til 8. november 1991 med 1. kvartal 1989 som  \r\n\r\n sammenligningsperiode. Herefter forelå der for 7 ansatte ulovlige  \r\n\r\n temponedsættelser - d.v.s. efter fradrag for lovlige temponedsættelser under  \r\n\r\n hensyn til bortfaldet af den tidligere bonusordning - på henholdsvis 10,56,  \r\n\r\n 20,16, 22,07, 29,12, 29,77, 30,25 og 30,94 %. </P>  \r\n\r\n<P>Indklagede har bl.a. fremlagt en oversigt - udarbejdet af  \r\n\r\n fællestillidsmand Willy Jørgensen - over &#187;de forhold, som forringer  \r\n\r\n mekanikernes omsætning&#171;, samt et notat udarbejdet af samme vedrørende en  \r\n\r\n gennemgang den 4. december 1991 af 2 måneders arbejdskort (9. måned 1990 og  \r\n\r\n 2. måned 1991), der skal vise fejl og mangler, der er med til at forringe  \r\n\r\n omsætningen for de indklagede arbejdstagere og herved også indtjeningen til  \r\n\r\n virksomheden. Heroverfor har klagerne fremlagt en af virksomheden udarbejdet  \r\n\r\n redegørelse, dateret den 13. december 1991, indeholdende virksomhedens  \r\n\r\n kommentarer til de af indklagede påståede fejl. </P>  \r\n\r\n<P>Der er under domsforhandlingen afgivet forklaring af statsautoriseret  \r\n\r\n revisor Tom-Will Nordby, teknisk direktør Tonny Wendt Jensen og  \r\n\r\n fællestillidsmand Willy Jørgensen. </P>  \r\n\r\n<P>Tom-Will Nordby har nærmere forklaret om den af ham udarbejdede  \r\n\r\n tempoopgørelse. Han har bl.a. forklaret, at der ved opgørelsen er taget  \r\n\r\n hensyn til de indsigelser, der var rejst mod beregningerne af  \r\n\r\n temponedsættelser under den tidligere sag. Under afhøringen har han  \r\n\r\n forklaret, at det nok vil være rigtigt at korrigere opgørelsen af de ulovlige  \r\n\r\n temponedsættelser efter en timeløn på 112,62 kr. - i stedet for 115,47 kr. -  \r\n\r\n hvilket vil betyde, at den ovenfor beregnede ulovlige temponedsættelse for de  \r\n\r\n 7 ansatte bliver henholdsvis 8,25, 17,87, 19,79, 26,80, 27,45, 27,94 og 28,66  \r\n\r\n %. Foreholdt indklagedes kritik af beregningerne har han fastholdt, at  \r\n\r\n temponedsættelserne - med den nævnte korrektion - er korrekt opgjort. </P>  \r\n\r\n<P>Tonny Wendt Jensen har bl.a. forklaret om den af virksomheden udarbejdede  \r\n\r\n redegørelse af 13. december 1991 vedrørende fællestillidsmand Willy  \r\n\r\n Jørgensens kritik af arbejdskortene. Efter hans opfattelse er der ikke fejl i  \r\n\r\n arbejdskortene, men havde man haft ret i sine indvendinger, ville det højst  \r\n\r\n have betydning for 1 % af temponedsættelserne. Foreholdt en række  \r\n\r\n indvendinger fremført af indklagede imod beregningerne af de påståede  \r\n\r\n ulovlige temponedsættelser - herunder den af Willy Jørgensen udarbejdede  \r\n\r\n oversigt (nævnt ovenfor) og Willy Jørgensens forklaring under  \r\n\r\n domsforhandlingen - har han dels bestridt rigtigheden af Willy Jørgensens  \r\n\r\n oplysninger, dels afvist, at de nævnte forhold skulle have betydning for  \r\n\r\n beregningerne. Han har påtalt temponedsættelserne på alle mulige måder, både  \r\n\r\n individuelt over for de enkelte ansatte og generelt under  \r\n\r\n samarbejdsudvalgsmøder. Dette er sket løbende også før mødet den 13. juli  \r\n\r\n 1991, som Willy Jørgensen har forklaret om. </P>  \r\n\r\n<P>Willy Jørgensen har uddybet de af ham skriftligt meddelte oplysninger, der  \r\n\r\n efter indklagedes opfattelse viser, at omsætningsnedgang kan skyldes andre  \r\n\r\n forhold end ulovlige temponedsættelser. Han har bl.a. yderligere forklaret,  \r\n\r\n at han under et møde den 3. juli 1991 af virksomhedens ledelse fik udleveret  \r\n\r\n en oversigt med opgørelse af påståede temponedsættelser for hver enkelt mand.  \r\n\r\n Han fik samtidig pålæg om at fortælle de pågældende, at de skulle sætte  \r\n\r\n tempoet i vejret, og det gjorde han. Dette var første gang, det blev sagt  \r\n\r\n &#187;officielt&#171; fra virksomhedens ledelse, hvad man mente med  \r\n\r\n temponedsættelser. Tidligere havde der kun været tale om &#187;sjove  \r\n\r\n bemærkninger&#171;, f.eks. formuleret som et spørgsmål til vidnet om, hvornår  \r\n\r\n han skulle have &#187;skiftet de sutsko&#171;. Han mener ikke, tempoet har  \r\n\r\n været for lavt, og tror i øvrigt ikke på, at man bevidst kan holde tempoet  \r\n\r\n nede over en længere periode end ca. 1 måned. Han har tilføjet, at det ville  \r\n\r\n være mest fornuftigt, hvis man fik en bonusaftale igen, eller at man fik at  \r\n\r\n vide, hvad de enkelte arbejdsopgaver var sat til i fastprisværket. </P>  \r\n\r\n<P>Klagerne har til støtte for sine påstande gjort gældende, at det ved det  \r\n\r\n af den statsautoriserede revisor udarbejdede dokumentationsmateriale - der  \r\n\r\n har taget hensyn til de indvendinger, der førte til frifindelse af indklagede  \r\n\r\n under den tidligere sag - er bevist, at der fra den 1. september 1990 har  \r\n\r\n været tale om overenskomststridige temponedsættelser, der for de ansatte, der  \r\n\r\n er omfattet af sagen, udgør de af revisoren for hver enkelt udregnede  \r\n\r\n procentsatser. Rigtigheden af de indvendinger, der er rejst af indklagede mod  \r\n\r\n beregningen, bestrides af klagerne, der i øvrigt har gjort gældende, at der  \r\n\r\n under ingen omstændigheder er sandsynliggjort fejl i en sådan  \r\n\r\n størrelsesorden, at dette er relevant for bedømmelsen. Det må derfor pålægges  \r\n\r\n de indklagede arbejdstagere straks at normalisere arbejdet, og de bør  \r\n\r\n pålægges bod på tilsvarende måde, som det skete ved Arbejdsrettens dom af 25.  \r\n\r\n november 1985 i sag nr. 10.445 vedrørende samme virksomhed. Det må herved  \r\n\r\n lægges til grund, at de ansatte løbende over hele perioden er blevet  \r\n\r\n adviseret om de påståede individuelle temponedsættelser, og at der ikke fra  \r\n\r\n virksomhedens side er udvist passivitet, der kan føre til bortfald af  \r\n\r\n bodsansvaret. </P>  \r\n\r\n<P>Indklagede har til støtte for frifindelsespåstanden anført, at de af den  \r\n\r\n statsautoriserede revisor foretagne beregninger ikke kan lægges til grund ved  \r\n\r\n afgørelsen af, om der er tale om overenskomststridige temponedsættelser,  \r\n\r\n hvilket i øvrigt bestrides. Indklagede har herved bl.a. henvist til, at  \r\n\r\n revisoren under sin forklaring for Arbejdsretten erkendte at have anvendt en  \r\n\r\n forkert timelønssats ved beregningen, hvilket under domsforhandlingen førte  \r\n\r\n til en korrektion af de ulovlige temponedsættelser med 2 - 3 %. Herudover har  \r\n\r\n indklagede på en række punkter påvist forhold, der i hvert fald betyder, at  \r\n\r\n revisorens tal ikke ukritisk kan lægges til grund. Hertil kommer, at det ikke  \r\n\r\n forekommer sandsynligt, at der over så lang en periode kan være foregået  \r\n\r\n bevidst overenskomststridige temponedsættelser, og det er ikke dokumenteret,  \r\n\r\n at klagerne før den 3. juli 1991 har tilkendegivet - med angivelse af  \r\n\r\n procenter - omfanget af de påståede temponedsættelser. Klagerne har herved  \r\n\r\n udvist en betydelig grad af passivitet, der må afskære klagerne fra at gøre  \r\n\r\n noget krav gældende. I øvrigt er forskellen imellem de påståede  \r\n\r\n temponedsættelser for hver enkelt af de ansatte så stor, at dette modsiger  \r\n\r\n tanken om en fælles overensstemmelse om ulovligt at nedsætte arbejdstempoet.  \r\n\r\n Under disse omstændigheder bør der ikke blive tale om bod eller højst om  \r\n\r\n idømmelse af en symbolsk bod. </P>  \r\n\r\n<P>Arbejdsretten finder, at klagerne ved det nu tilvejebragte statistiske  \r\n\r\n materiale, suppleret med statsautoriseret revisor Tom-Will Nordbys  \r\n\r\n vidneforklaring, har godtgjort, at de i bilag 1 anførte arbejdstagere -  \r\n\r\n bortset fra Per Lindahl - har deltaget i en overenskomststridig  \r\n\r\n temponedsættelse hos Bilia Motor A/S, LV-afdelingen, i perioden fra den 1.  \r\n\r\n september 1990. Der må gives indklagede medhold i, at fastlæggelsen af det  \r\n\r\n præcise omfang af temponedsættelserne er behæftet med visse  \r\n\r\n usikkerhedsfaktorer. Indklagede har imidlertid ikke sandsynliggjort, at disse  \r\n\r\n forhold i væsentlig grad kan forklare de ved klagernes materiale påviste  \r\n\r\n betydelige, uberettigede temponedsættelser. </P>  \r\n\r\n<P>Klagernes påstand 1 om normalisering af arbejdet må derfor tages til  \r\n\r\n følge. </P>  \r\n\r\n<P>Med hensyn til bodspåstanden bemærkes, at temponedsættelserne har fundet  \r\n\r\n sted over en meget lang periode, men at virksomhedens ledelse ikke før den 3.  \r\n\r\n juli 1991 over for arbejdstagerne præciserede de krav til  \r\n\r\n arbejdspræstationerne, man mente at kunne stille. Under disse omstændigheder  \r\n\r\n finder Arbejdsretten det betænkeligt at anse temponedsættelserne for  \r\n\r\n bodspådragende før dette tidspunkt. De omhandlede arbejdstagere pålægges  \r\n\r\n herefter hver at betale en bod på 20 kr. for hver dag, de efter den 3. juli  \r\n\r\n 1991 har deltaget i de uberettigede temponedsættelser. </P>  \r\n\r\n<P>T h i k e n d e s f o r r e t : </P>  \r\n\r\n<P>De på bilag 1 anførte arbejdstagere - bortset fra Per Lindahl - tilpligtes  \r\n\r\n straks at normalisere arbejdet. De skal endvidere hver betale en bod, der  \r\n\r\n fastsættes til 20 kr. for hver dag, de efter den 3. juli 1991 har deltaget i  \r\n\r\n den uberettigede temponedsættelse. Boden tilfalder Dansk  \r\n\r\n Arbejdsgiverforening. I sagsomkostninger skal indklagede, Landsorganisationen  \r\n\r\n i Danmark for Dansk Metalarbejderforbund for et antal medlemmer af dette  \r\n\r\n forbund, betale 2.000 kr. til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: K. 91.213, K. 89.389, K. 90.054 (A 1991, s. 31). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1992, side 77"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19920302013"
        },
        {
            "displayName": "Entydig dokumentidentifikation",
            "displayValue": "CA006882"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3020"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "16/01/1992"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "91.253"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}