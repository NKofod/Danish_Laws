{
    "id": 157799,
    "title": "Ankestyrelsens principafgørelse U-18-87 om arbejdsskadeforsikring - anerkendelse - erhvervssygdom - udsættelse for dieseludstødningsgasser",
    "documentTypeId": "240",
    "isSagsforlobPeriodValid": true,
    "shortName": "KEN nr 9087 af 15/12/1987",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-18-87 om arbejdsskadeforsikring - anerkendelse - erhvervssygdom - udsættelse for dieseludstødningsgasser</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En 60-årig mand havde siden 1961 været udsat for betydelige mængder dieseludstødningsgasser under sit arbejde som terminalarbejder.</p>\r\n   <p class=\"TekstGenerel\">Efter de foreliggende lægelige erfaringer om følgerne af udsættelse for dieseludstødningsgasser fandt Ankestyrelsen det overvejende sandsynligt, at lidelsen i form af angina pectoris skyldtes andre forhold end de erhvervsmæssige. Lidelsen kunne derfor ikke anerkendes som arbejdsskade.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 450 af 25. juni 1987 - § 10</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En 60-årig mand M havde siden 1961 arbejdet som terminalarbejder i havnen. Arbejdet foregik primært på bildækket med lastning og losning af bl.a. containere. M havde under dette arbejde været udsat for betydelige mængder dieseludstødningsgasser.</p>\r\n<p>M blev i marts 1986 akut indlagt på hospital på grund af smerter omkring hjertet. Han havde hidtil været hjerterask.</p>\r\n<p>Ifølge de lægelige oplysninger led M af angina pectoris (hjertekramper).</p>\r\n<p>M's fagforening anmodede Arbejdstilsynet om en vurdering af, om dieseludstødningsgasser kunne give anledning til hjerte/kredsløbssygdomme.</p>\r\n<p>Af arbejdslægens svar fremgik bl.a., at det endnu ikke med bestemthed kunne afgøres, om dieseludstødningsgasser, herunder specielt kulilte, gav anledning til hjerte/karsygdomme. Undersøgelsesresultaterne var ikke konklusive. Derimod var der ingen tvivl om, at kulilte forværrede symptomerne ved forudbestående hjerte/karsygdomme. Kulilte kunne muligvis også forværre hjerte/karsygdomme, mens det var mere usikkert om kulilte i sig selv kunne forårsage sådanne sygdomme.</p>\r\n<p>Sikringsstyrelsen fandt, at den anmeldte hjertelidelse ikke gav ret til ydelser efter arbejdsskadeforsikringsloven, da lidelsen ikke var omfattet af de sygdomme, der er nævnt i Sikringsstyrelsens fortegnelse over erhvervssygdomme i § 1 i Sikringsstyrelsens bekendtgørelse af 23. maj 1986. Sikringsstyrelsen anførte yderligere, at dieseludstødningsgasser ikke kan anses for at være årsag til hjerte/karsygdomme, ligesom kulilte heller ikke ses at være årsag til sådanne sygdomme.</p>\r\n<p>Sagen blev anket af M's fagforening, der henviste til, at ifølge overlæge NN kunne udsættelse for dieselos og udstødningsgasser være skadelig på linie med tobaksrygning.</p>\r\n<p>Fagforeningen henviste til, at M i årevis havde opholdt sig timer ad gangen på stærkt forurenede bildæk, og at M ikke havde røget de sidste 20 år.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Efter de foreliggende lægelige erfaringer om følgerne af udsættelse for dieseludstødningsgasser finder Ankestyrelsen det overvejende sandsynligt, at M's lidelse skyldes andre forhold end de erhvervsmæssige.</p>\r\n<p>Ankestyrelsen tiltræder derfor Sikringsstyrelsens afgørelse.</p>\r\n<p>Det tilføjes, at Ankestyrelsen ikke har fundet grundlag for at forelægge sagen for erhvervssygdomsudvalget.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19870908725"
        },
        {
            "displayName": "Entydig dokumentidentifikation",
            "displayValue": "BS010582"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9087"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "15/12/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 11358-87"
        },
        {
            "displayName": "Stikord",
            "displayValue": "U-18-87"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}