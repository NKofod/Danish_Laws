{
    "id": 105736,
    "title": "1989 BSF 2   FORSLAG TIL FOLKETINGSBESLUTNING OM KOMMUNAL ERHVERVSPOLITIK ",
    "documentTypeId": "480",
    "isSagsforlobPeriodValid": false,
    "shortName": "1989/1 BSF 2",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 2 </P>  \r\n\r\n<P></P>  \r\n\r\n<P>Forslag til folketingsbeslutning om kommunal erhvervspolitik </P>  \r\n\r\n<P></P>  \r\n\r\n<P>Fremsat af Rahbæk Møller (SF) Tommy Dinesen (SF) Lilli Gyldenkilde (SF)  \r\n\r\n Birthe Hansen (SF) Jes Lunde (SF) Jens Thoft (SF) Ebba Strange (SF) </P>  \r\n\r\n<P></P>  \r\n\r\n<P>den 4. oktober 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag om, at </P>  \r\n\r\n<P>mulighederne for at udøve kommunal erhvervspolitik kommer i </P>  \r\n\r\n<P>overensstemmelse med de ønsker, de kommunale repræsentanter </P>  \r\n\r\n<P>fremførte i det af indenrigsministeren nedsatte udvalg herom </P>  \r\n\r\n<P>(Betænkning nr. 1153, december 1988). </P>  \r\n\r\n<P>Lovforslaget skal navnlig præcisere kommunernes ret til at etablere  \r\n\r\n erhvervslokaler og til at bidrage med kapital til  \r\n\r\n erhvervsudviklingsselskaber. Lovforslaget skal således udarbejdes efter  \r\n\r\n følgende retningslinjer: </P>  \r\n\r\n<P>I) Kommunerne skal have adgang til at etablere erhvervslokaler med henblik  \r\n\r\n på at udleje disse til iværksættere. Der skal ikke gælde særlige klausuler  \r\n\r\n med hensyn til sikkerhed for udlejning eller lignende for sådanne lokaler.  \r\n\r\n</P>  \r\n\r\n<P>II) Kommunerne skal have adgang til, eventuelt i samarbejde med  \r\n\r\n statslige/amtslige myndigheder eller private, at oprette og indskyde kapital  \r\n\r\n i lokale udviklingsselskaber, hvis formål det er at fremme  \r\n\r\n erhvervsudviklingen i et lokalområde. </P>  \r\n\r\n<P>De nævnte lokale udviklingsselskaber skal kunne løse følgende opgaver:  \r\n\r\n</P>  \r\n\r\n<P>1. Etablering af erhvervslokaler til udlejning. </P>  \r\n\r\n<P>2. Undersøgelses- og planlægningsopgaver. </P>  \r\n\r\n<P>3. Deltagelse i generel markedsføringsvirksomhed for områdets produkter.  \r\n\r\n</P>  \r\n\r\n<P>4. Erhvervsrådgivningsfunktioner. </P>  \r\n\r\n<P>5. Rådgivning vedrørende offentlige erhvervsfremmende, uddannelsesmæssige  \r\n\r\n og arbejdsmarkedsmæssige ordninger. </P>  \r\n\r\n<P>6. Iværksætterfremme. </P>  \r\n\r\n<P>7. Andre serviceopgaver. </P>  \r\n\r\n<P>Selskaberne skal være afskåret fra at støtte enkeltvirksomheder økonomisk.  \r\n\r\n</P>  \r\n\r\n<P>Kommuner eller erhvervsudviklingsselskaber bør dog i begrænset omfang  \r\n\r\n kunne deltage med ansvarlig indskudskapital i iværksætterprægede virksomheder  \r\n\r\n og aktiviteter, der har til formål at udfylde særlige behov i den regionale  \r\n\r\n eller lokale erhvervsstruktur. </P>  \r\n\r\n<P>Udviklingsselskaberne skal organiseres som selvejende institutioner. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Der har i de senere år i stadig stigende grad været taget  \r\n\r\n erhvervspolitiske initiativer i kommunalt regi, og interessen hos kommunerne  \r\n\r\n for at være aktive på det erhvervsmæssige område er stadig stigende. </P>  \r\n\r\n<P>Årsagen hertil er i vidt omfang, at den statslige politik inden for det  \r\n\r\n arbejdsmarkedsmæssige og erhvervsmæssige område samt den almindelige  \r\n\r\n økonomiske politik ikke har kunnet dæmme op for den stadig stigende  \r\n\r\n arbejdsløshed. Da arbejdsløsheden i højeste grad bliver et problem for  \r\n\r\n kommunernes økonomi og for det lokale sociale miljø, er det helt naturligt,  \r\n\r\n at kommunerne gerne vil medvirke til, at den lokale erhvervsstruktur bliver  \r\n\r\n så &#187;robust&#171; som muligt, og at der skabes flest mulige  \r\n\r\n arbejdspladser, så offentlig forsørgelse kan undgås. </P>  \r\n\r\n<P>Det har på denne baggrund været dybt beskæmmende at læse Betænkning nr.  \r\n\r\n 1153 fra december 1988 om &#187;Kommunerne og erhvervspolitikken&#171;, hvor  \r\n\r\n udvalgets statslige repræsentanter stort set tager afstand fra ethvert tiltag  \r\n\r\n til en kommunal erhvervspolitik, der på nogen måde bevæger sig ud over de  \r\n\r\n helt traditionelle kommunale aktivitetsområder. </P>  \r\n\r\n<P>I betragtning af, at regeringen ved enhver lejlighed taler om øget lokal  \r\n\r\n kompetence og tilskynder kommunerne til at søge nye opgaveløsninger, virker  \r\n\r\n det højst paradoksalt, at de statslige repræsentanter i udvalget har lagt sig  \r\n\r\n fast på en fortolkning af den såkaldte kommunalfuldmagt, som formentlig er  \r\n\r\n væsentlig strammere end den praksis, der faktisk findes i mange kommuner.  \r\n\r\n</P>  \r\n\r\n<P>Det forslag, der hermed fremsættes, er således særdeles moderat i sine  \r\n\r\n ønsker til en præcisering af kommunalfuldmagten, og SF kunne på en række  \r\n\r\n områder ønske sig en væsentlig mere vidtgående adgang til at føre lokal  \r\n\r\n erhvervspolitik i lighed med, hvad der er gældende i f.eks. Sverige og Norge,  \r\n\r\n der jo som bekendt har en langt lavere arbejdsløshed end Danmark. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Med hensyn til en uddybning af de konkrete forslag om  \r\n\r\n<I>Iværksættercentre</I> og <I>Udviklingsselskaber</I> henvises til  \r\n\r\n Betænkning nr. 1153, s. 101-102, s. 106 og s. 108-111. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/10/1989"
        },
        {
            "displayName": "Accession",
            "displayValue": "19891BA00002"
        },
        {
            "displayName": "Entydig dokumentidentifikation",
            "displayValue": "CL003270"
        },
        {
            "displayName": "Dato for førstegangsindlæggelse",
            "displayValue": "04/10/1989"
        },
        {
            "displayName": "Dato for indlæggelse",
            "displayValue": "04/10/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "2"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}