{
    "id": 107575,
    "title": "1988 BTB 43   BETÆNKNING OVER FORSLAG TIL FOLKETINGSBESLUTNING OM INDFØRELSE AF FRADRAG   FOR REPARATION, VEDLIGEHOLDELSE M.V. AF EJER- OG LEJERBOLIGER    NR B 43 1988-89, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1988/1 BTB 43",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 43 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om indførelse af fradrag  \r\n\r\n for reparation, vedligeholdelse m.v. af ejer- og lejerboliger <BR>  \r\n\r\n Nr B 43 1988-89, 1. samling </P>  \r\n\r\n<P></P>  \r\n\r\n<P>Afgivet af Skatte- og Afgiftsudvalget </P>  \r\n\r\n<P></P>  \r\n\r\n<P>Afgivet: 19890511 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har </P>  \r\n\r\n<P>herunder stillet spørgsmål til skatteministeren, som denne har </P>  \r\n\r\n<P>besvaret skriftligt. </P>  \r\n\r\n<P>Disse spørgsmål og skatteministerens besvarelse heraf er optrykt i et  \r\n\r\n bilag til denne betænkning. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Centrum-Demokraternes og Kristeligt Folkepartis medlemmer)  \r\n\r\n beslutningsforslaget til <I>forkastelse</I> ved 2. (sidste) behandling. </P>  \r\n\r\n<P>Et mindretal inden for flertallet (Fremskridtspartiets medlem af udvalget)  \r\n\r\n fremhæver, at skattetrykket er alt for stort i Danmark, og er derfor enig i,  \r\n\r\n at skatten skal sættes ned - såvel for ejere som for lejere. Det er  \r\n\r\n imidlertid langt at foretrække, at dette sker ved forhøjelse af den  \r\n\r\n almindelige skattefri bundgrænse. Dette virker ikke blot socialt mere  \r\n\r\n rimeligt og styrker det frie forbrugsvalg, men bevirker også, at  \r\n\r\n administrationen bliver væsentlig mindre. På alle disse tre områder er  \r\n\r\n Centrum-Demokraternes forslag elendigt. Det vil dirigere folk til at bruge  \r\n\r\n deres penge på bestemte måder og genindføre det kaos af papirarbejde, som  \r\n\r\n pestilerede tiden før 1963, hvor den enkelte hvert år måtte rive flere dage  \r\n\r\n ud af kalenderen for at skaffe bilag til skattevæsenet, der måtte have langt  \r\n\r\n mere personale for at finde frem til, hvad der var fupfakturaer, hvad der  \r\n\r\n angik vedligeholdelse, og hvad der var ikke-fradragsberettiget  \r\n\r\n forbedringsarbejde. Centrum-Demokraternes forslag vil derfor være et særdeles  \r\n\r\n skadeligt tilbageskridt. Der henvises yderligere til skatteministerens svar  \r\n\r\n på udvalgets spørgsmål nr. 1-4 (optrykt som bilag til nærværende betænkning).  \r\n\r\n</P>  \r\n\r\n<P>Et <I>mindretal</I> (Centrum-Demokraternes og Kristeligt Folkepartis  \r\n\r\n medlemmer af udvalget) indstiller beslutningsforslaget til <I>vedtagelse  \r\n\r\n uændret. </I></P>  \r\n\r\n<P>Aagaard (KF) Else Theill Sørensen (KF) Pernille Sams (KF) Svend Heiselberg  \r\n\r\n (V) nfmd. <I>Skrumsager Skau (V) Glistrup (FP) Elisabeth Arnold (RV) Bente  \r\n\r\n Juncker (CD) Kofod-Svendsen (KRF) Helen Beim (S) Erling Christensen (S) Pia  \r\n\r\n Gjellerup (S) Klaus Hækkerup (S) Henning Nielsen (S) Stavad (S)</I> fmd.  \r\n\r\n<I>Bjørn Poulsen (SF) Jens Thoft (SF) </I></P>  \r\n\r\n<P>Bilag </P>  \r\n\r\n<P>Udvalgets spørgsmål til skatteministeren </P>  \r\n\r\n<P>og dennes besvarelse heraf </P>  \r\n\r\n<P>Spørgsmål 1: </P>  \r\n\r\n<P>En udførlig analyse og kommentarer udbedes vedrørende forslagets  \r\n\r\n sandsynlige direkte og afledede provenuvirkninger. </P>  \r\n\r\n<P>Spørgsmål 2: </P>  \r\n\r\n<P>Hvilke skøn kan ministeren finde vedrørende det maksimale provenutab som  \r\n\r\n følge af forslaget? </P>  \r\n\r\n<P>Svar på spørgsmål 1 og 2: </P>  \r\n\r\n<P>Beslutningsforslaget går ud på, at såvel ejere som lejere kan fradrage  \r\n\r\n udgifter til reparation og vedligeholdelse m.v. i den skattepligtige indkomst  \r\n\r\n indtil et beløb på 15.000 kr. årligt. Fradraget kan kun foretages på grundlag  \r\n\r\n af dokumenterede udgifter for arbejde udført af momsregistrerede  \r\n\r\n virksomheder. </P>  \r\n\r\n<P>Ejere af en- og tofamilieshuse, ejerlejligheder og stuehuse, der tjener  \r\n\r\n som helårsbolig for ejeren, skal ifølge forslaget have ret til at vælge  \r\n\r\n standardfradraget på maksimum 2.000 kr. i stedet for det omtalte fradrag for  \r\n\r\n dokumenterede omkostninger. For et givet år kan kun en af mulighederne  \r\n\r\n anvendes. </P>  \r\n\r\n<P>Efter gældende regler omfattes ejerlejligheder ikke af reglerne om  \r\n\r\n standardfradrag på maksimum 2.000 kr. </P>  \r\n\r\n<P>Gennemførelse af forslaget skønnes at ville medføre et umiddelbart  \r\n\r\n skatteprovenutab for stat og kommuner, hvis størrelse vil afhænge af, i  \r\n\r\n hvilket omfang ordningen vil blive udnyttet. Der foreligger ikke  \r\n\r\n erfaringsmateriale, der gør det muligt at skønne over dette omfang, men det  \r\n\r\n må antages, at ejere og lejere vil have forskellig tilskyndelse til at  \r\n\r\n anvende ordningen. </P>  \r\n\r\n<P>Forslagets maksimale direkte provenutab fremkommer, såfremt der sker  \r\n\r\n fradrag for vedligeholdelse m.v. for 15.000 kr. for alle de boliger, der  \r\n\r\n omfattes af forslaget. Det antages, at kun reparation og vedligeholdelse af  \r\n\r\n egentlige helårsboliger omfattes af forslaget, mens f.eks. sommerhuse,  \r\n\r\n kollegieværelser og beskyttede boliger ikke omfattes. På basis af oplysninger  \r\n\r\n om antallet af boliger i 1987 skønnes godt 2,2 mio. boliger at være omfattet  \r\n\r\n af forslaget. Såfremt der for alle boliger omfattet af forslaget sker fradrag  \r\n\r\n for de maksimale 15.000 kr., skønnes provenutabet at blive i  \r\n\r\n størrelsesordenen 15 mia. kr. årligt. </P>  \r\n\r\n<P>I dette teoretiske overkantsskøn er der ikke taget hensyn til forslagets  \r\n\r\n afledede virkninger på økonomien. De afledede virkninger vil bl.a. afhænge  \r\n\r\n af, hvor meget beskæftigelse den øgede vedligeholdelse vil medføre. Det må  \r\n\r\n antages, at en del af den vedligeholdelse, der efter forslaget vil kunne  \r\n\r\n fradrages, allerede foretages i dag og således ikke vil føre til øget  \r\n\r\n beskæftigelse. </P>  \r\n\r\n<P>Det må formodes, at lejere generelt vil være mindre motiverede for at  \r\n\r\n afholde vedligeholdelsesudgifter end ejere, idet afholdte  \r\n\r\n vedligeholdelsesudgifter for lejere går tabt ved fraflytning. Lejere i privat  \r\n\r\n udlejningsbyggeri kan desuden ofte forholdsvis frit disponere over  \r\n\r\n lejlighedens konto for indendørs vedligeholdelse og vil antagelig kun  \r\n\r\n sjældent have udgifter, der ikke kan dækkes af denne konto. </P>  \r\n\r\n<P>Ligningsmæssigt vil den foreslåede ordning skabe de samme problemer  \r\n\r\n vedrørende afgrænsningen mellem egentlig vedligeholdelse og forbedringer, som  \r\n\r\n kendtes før indførelsen af standardfradraget, men for en større kreds af  \r\n\r\n personer, idet forslaget også omfatter lejere. </P>  \r\n\r\n<P>Spørgsmål 3: </P>  \r\n\r\n<P>Hvilke administrative belastninger - såvel i den offentlige sektor som hos  \r\n\r\n de private - vil ordningens vedtagelse medføre? </P>  \r\n\r\n<P>Spørgsmål 4: </P>  \r\n\r\n<P>Hvilke omgåelsesmuligheder - strafbare som legale som gråtonede - kan  \r\n\r\n ministeren forestille sig ved ordningens gennemførelse, og i hvilket omfang  \r\n\r\n skønner ministeren, at disse muligheder vil blive benyttede? </P>  \r\n\r\n<P>Svar: </P>  \r\n\r\n<P>Frem til 1963 kunne ejere af en- og tofamilieshuse fratrække udgifter til  \r\n\r\n vedligeholdelse af fast ejendom ved indkomstopgørelsen. I 1963 blev adgangen  \r\n\r\n hertil indskrænket, idet standardfradraget blev indført. </P>  \r\n\r\n<P>Baggrunden for lovændringen i 1963 var navnlig, at det voldte betydelige  \r\n\r\n vanskeligheder at foretage afgrænsning mellem de fradragsberettigede  \r\n\r\n vedligeholdelsesudgifter og de ikke fradragsberettigede udgifter til  \r\n\r\n forbedring. Standardfradraget betød derfor en forenkling af ligningsarbejdet.  \r\n\r\n</P>  \r\n\r\n<P>Yderligere blev det antaget, at ejere, der bor i eget hus, ikke havde  \r\n\r\n samme tilskyndelse til at begrænse vedligeholdelsesudgifter som ejere af  \r\n\r\n udlejningsejendomme. Under ordningen med fradrag for de faktisk afholdte  \r\n\r\n udgifter forekom derfor ofte store fradrag. </P>  \r\n\r\n<P>Problemet var særlig fremtrædende for så vidt angår nyerhvervede  \r\n\r\n ejendomme, som ejerne erfaringsmæssigt ofte anvendte betydelige midler til at  \r\n\r\n gøre i stand. </P>  \r\n\r\n<P>Disse problemer vil opstå på ny ved en genindførelse af fradraget for  \r\n\r\n faktiske vedligeholdelsesudgifter. Dette gælder, selv om der er sat et loft  \r\n\r\n over udgifternes størrelse på 15.000 kr. om året. </P>  \r\n\r\n<P>Fra lejernes side har der fra tid til anden været rejst spørgsmål om som  \r\n\r\n et sidestykke til de fradragsmuligheder, som ejere af en- og tofamilieshuse  \r\n\r\n har i forbindelse med beskatning af lejeværdi, at give lejerne adgang til  \r\n\r\n tilsvarende fradrag for vedligeholdelse. Vedtagelse af et sådant forslag vil  \r\n\r\n kunne give tilsvarende problemer ved afgrænsningen mellem egentlig  \r\n\r\n vedligeholdelse og forbedringer, som ovenfor nævnt for ejernes vedkommende.  \r\n\r\n</P>  \r\n\r\n<P>Hertil kommer, at en sådan regel ikke uden videre vil kunne anvendes for  \r\n\r\n lejere i tilfælde, hvor udlejeren helt eller delvis har  \r\n\r\n vedligeholdelsespligten, hvilket er tilfældet i en meget stor del af de  \r\n\r\n private udlejningsejendomme. </P>  \r\n\r\n<P>Skattemyndighederne vil i langt de fleste tilfælde have besvær med at  \r\n\r\n kontrollere, hvorvidt en udgift er fradragsberettiget. Skattekontrollovens §  \r\n\r\n 7 A fastsætter ganske vist, at den, for hvis regning et byggearbejde udføres,  \r\n\r\n skal give kommunalbestyrelsen oplysning om de samlede byggeudgifter samt om,  \r\n\r\n hvorledes udgifterne fordeler sig på de personer, der har udført  \r\n\r\n byggearbejdet. Lovbestemmelsen fastsætter endvidere, at kommunalbestyrelsen  \r\n\r\n ikke må udstede ibrugtagningstilladelse ifølge byggeloven, før de nævnte  \r\n\r\n oplysninger er afgivet til kommunalbestyrelsen. </P>  \r\n\r\n<P>Pligt til at afgive oplysning efter § 7 A omfatter dog kun byggearbejder,  \r\n\r\n hvortil der kræves byggetilladelse. Boligministeriet har med virkning fra den  \r\n\r\n 1. april 1985 udfærdiget et nyt bygningsreglement for småhuse  \r\n\r\n (enfamilieshuse, sommerhuse m.v.). Reglementet begrænser de typer  \r\n\r\n byggearbejder, der kræver byggetilladelse meget stærkt. Samtidig gives der  \r\n\r\n ikke længere ibrugtagningstilladelser, således at byggearbejderne nu kan  \r\n\r\n tages i brug uden tilladelse fra kommunalbestyrelsen. Disse ændringer har  \r\n\r\n udhulet § 7 A. </P>  \r\n\r\n<P>En gennemførelse af den foreslåede ordning vil derfor åbne op for en række  \r\n\r\n omgåelsesmuligheder, som skattemyndighederne kun har meget få muligheder for  \r\n\r\n at begrænse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/06/1989"
        },
        {
            "displayName": "Accession",
            "displayValue": "19881DA00043"
        },
        {
            "displayName": "Entydig dokumentidentifikation",
            "displayValue": "CL003922"
        },
        {
            "displayName": "Dato for førstegangsindlæggelse",
            "displayValue": "26/06/1989"
        },
        {
            "displayName": "Dato for indlæggelse",
            "displayValue": "26/06/1989"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "43"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}