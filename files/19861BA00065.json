{
    "id": 106178,
    "title": "1986 BSF 65   FORSLAG TIL FOLKETINGSBESLUTNING OM TILVEJEBRINGELSE AF DE FORNØDNE   FACILITETER TIL BRUG FOR DANSK RØDE KORS OG DANSK FLYGTNINGEHJÆLP ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 65",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 65 </P>  \r\n\r\n<P></P>  \r\n\r\n<P>Forslag til folketingsbeslutning om tilvejebringelse af de fornødne  \r\n\r\n faciliteter til brug for Dansk Røde Kors og Dansk Flygtningehjælp </P>  \r\n\r\n<P></P>  \r\n\r\n<P>Fremsat af Albrechtsen (VS) Kinch-Jensen (VS) Elisabeth Bruun Olesen (VS)  \r\n\r\n</P>  \r\n\r\n<P></P>  \r\n\r\n<P>den 27. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag, der </P>  \r\n\r\n<P>pålægger kommunerne en forpligtelse til at anvise private eller </P>  \r\n\r\n<P>kommunale faciliteter i fornødent omfang, således at Dansk Røde </P>  \r\n\r\n<P>Kors og Dansk Flygtningehjælp kan udføre deres funktioner over for </P>  \r\n\r\n<P>flygtninge og asylansøgere på en sådan måde, </P>  \r\n\r\n<P>- at aktiviteterne spredes bedst muligt geografisk under hensyn til </P>  \r\n\r\n<P>muligheden for at opnå lokalbefolkningens aktive medvirken, og </P>  \r\n\r\n<P>- at de lokale centre opnår den optimale størrelse under hensyn til </P>  \r\n\r\n<P>de opgaver, som skal løses i disse centre. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Situationen både for flygtninge og asylansøgere og for </P>  \r\n\r\n<P>hjælpeorganisationerne er urimelig, så længe visse kommuner </P>  \r\n\r\n<P>vægrer sig ved at påtage sig deres del af ansvaret for en </P>  \r\n\r\n<P>forsvarlig integration af flygtningene i det danske samfund. </P>  \r\n\r\n<P>Forslagsstillerne er overbeviste om, at de fornødne faciliteter kan </P>  \r\n\r\n<P>findes. Hvis Danmark, som foreslået af Venstresocialisterne i </P>  \r\n\r\n<P>beslutningsforslag nr. B 6 af 8. oktober 1986, påtager sig sin </P>  \r\n\r\n<P>andel af den årlige flygtningestrøm (ca. 6.000-8.000 om året), vil </P>  \r\n\r\n<P>det betyde, at der årligt skal anvises pladser svarende til ca. </P>  \r\n\r\n<P>1,5 promille af befolkningen. En kommune med 50.000 indbyggere </P>  \r\n\r\n<P>skal altså skaffe 80 pladser, hvis problemet fordeles ligeligt. </P>  \r\n\r\n<P>Det ville være en overkommelig opgave. I betragtning af, at </P>  \r\n\r\n<P>flygtningestrømmen som følge af udlændingelovens ændring i dag er </P>  \r\n\r\n<P>langt mindre, end hvad der svarer til Danmarks rimelige andel af </P>  \r\n\r\n<P>det globale flygtningeproblem, må det karakteriseres som direkte </P>  \r\n\r\n<P>pinligt, at problemet ikke for længst er løst ad frivillighedens </P>  \r\n\r\n<P>vej. </P>  \r\n\r\n<P>Forslaget tilgodeser flere formål: </P>  \r\n\r\n<P>FOR DET FøRSTE er det et mål i sig selv at give flygtningene </P>  \r\n\r\n<P>ordentlige forhold og hjælpeorganisationerne mulighed for at bruge </P>  \r\n\r\n<P>deres tid og kræfter på andre og mere væsentlige problemer end at </P>  \r\n\r\n<P>løbe fra Herodes til Pilatus for at tigge om tag over hovedet til </P>  \r\n\r\n<P>flygtningene. </P>  \r\n\r\n<P>FOR DET ANDET styrkes muligheden for, at flygtningene på forsvarlig </P>  \r\n\r\n<P>vis kan få hjælp og støtte til en integration i de lokale samfund. </P>  \r\n\r\n<P>Der er grænser for, hvor mange flygtninge det er hensigtsmæssigt </P>  \r\n\r\n<P>at placere i et lokalsamfund. Disse overgrænser vil imidlertid </P>  \r\n\r\n<P>ikke være noget problem, hvis alle kommuner forpligtes til at </P>  \r\n\r\n<P>stille tilstrækkeligt med faciliteter til rådighed. </P>  \r\n\r\n<P>FOR DET TREDJE modvirkes fremmedhad. Det bliver lettere at </P>  \r\n\r\n<P>afmystificere flygtningene, når de møder lokalbefolkningen og </P>  \r\n\r\n<P>deltager i lokalsamfundets liv. Det er en kendt sag, at fremmedhad </P>  \r\n\r\n<P>er mest udbredt i befolkningsgrupper, der ikke har særlig </P>  \r\n\r\n<P>personlig kontakt med indvandrere og flygtninge. </P>  \r\n\r\n<P>Forslagsstillerne ville foretrække, at kommunerne påtog sig opgaven </P>  \r\n\r\n<P>frivilligt. Da dette imidlertid har vist sig at være en </P>  \r\n\r\n<P>ufremkommelig vej, må regeringen gennem lovgivning sikre hjemmel </P>  \r\n\r\n<P>til at pålægge alle kommuner at stille mindst 50 pladser og </P>  \r\n\r\n<P>tilhørende faciliteter til rådighed for Dansk Flygtningehjælp og/ </P>  \r\n\r\n<P>eller Dansk Røde Kors efter behov. Kommuner med mere end f.eks. </P>  \r\n\r\n<P>20.000 indbyggere skal desuden kunne pålægges at tilvejebringe et </P>  \r\n\r\n<P>yderligere antal pladser, svarende til kommunens indbyggerantal. </P>  \r\n\r\n<P>Forslaget indebærer med andre ord, at kapaciteten bliver rigelig. Af </P>  \r\n\r\n<P>hensyn til hjælpeorganisationernes planlægning er en vis </P>  \r\n\r\n<P>overkapacitet at foretrække, så de situationer, der følger af </P>  \r\n\r\n<P>ujævn tilgang af asylansøgere, kan håndteres fleksibelt og </P>  \r\n\r\n<P>rationelt. </P>  \r\n\r\n<P>Efter forslaget kan kommunerne selv vælge, om de vil anvise </P>  \r\n\r\n<P>offentligt eller privatejede faciliteter. Udgifterne betales efter </P>  \r\n\r\n<P>samme regler som hidtil, hvorfor forslaget ikke vil medføre </P>  \r\n\r\n<P>merudgifter. </P>  \r\n\r\n<P>En undergrænse på 50 pladser vil i de små kommuner betyde en </P>  \r\n\r\n<P>flygtningeandel i størrelsesordenen 1 pct. af indbyggerne. </P>  \r\n\r\n<P>Selv om tallet så var 2 eller 3 eller 4 pct., ville forslagsstillerne </P>  \r\n\r\n<P>i almindelighed ikke finde det spor betænkeligt. Snarere måtte man </P>  \r\n\r\n<P>anse det for en chance for kulturel og menneskelig berigelse med </P>  \r\n\r\n<P>et sådant indslag af udlændinge i det lokale liv. </P>  \r\n\r\n<P>Med det meget begrænsede antal flygtninge, der faktisk har ophold i </P>  \r\n\r\n<P>Danmark og faktisk kommer hertil, er der imidlertid kun </P>  \r\n\r\n<P>undtagelsesvis mulighed for at nå så stor en flygtningeandel i den </P>  \r\n\r\n<P>enkelte kommune. </P>  \r\n\r\n<P>Som bilag til forslaget er optrykt en artikel fra Politiken den 6. </P>  \r\n\r\n<P>november 1986, der omtaler, hvorledes antallet af flygtninge </P>  \r\n\r\n<P>fordeler sig i Københavnsområdet og Nordsjælland. </P>  \r\n\r\n<P>Det bemærkes, at forslaget med visse ændringer er en genfremsættelse </P>  \r\n\r\n<P>af et i folketingsåret 1985-86 fremsat beslutningsforslag, se </P>  \r\n\r\n<P>Folketingstidende 1985-86, forhandlingerne sp. 730 og 1383 samt </P>  \r\n\r\n<P>tillæg A sp. 1065. </P>  \r\n\r\n<P>Bilag </P>  \r\n\r\n<P>Politiken, den 6. november 1986 </P>  \r\n\r\n<P>+++OVERSIGTSKORT+++ </P>  \r\n\r\n<P>Flygtninge er skævt fordelt </P>  \r\n\r\n<P>VELSTILLEDE KOMMUNER TAGER FÆRREST </P>  \r\n\r\n<P>Af Olav Christensen </P>  \r\n\r\n<P>Arbejdet med at integrere flygtninge er meget ulige fordelt mellem </P>  \r\n\r\n<P>kommunerne i København og Nordsjælland. Den tungeste del af læsset </P>  \r\n\r\n<P>trækkes af kommuner, som i forvejen har mange sociale klienter, </P>  \r\n\r\n<P>mens de velstillede kommuner nord for København huser få </P>  \r\n\r\n<P>flygtninge. </P>  \r\n\r\n<P>Politiken har med hjælp fra Dansk Flygtningehjælp lavet et kort, der </P>  \r\n\r\n<P>viser fordelingen af de udlændinge, der er i gang med </P>  \r\n\r\n<P>Flygtningehjælpens 18-måneders integrationsprogram. Tallene viser </P>  \r\n\r\n<P>fordelingen på Københavns og Frederiksborg amter samt </P>  \r\n\r\n<P>Frederiksberg og Københavns kommuner. De stammer fra 1. august, </P>  \r\n\r\n<P>men giver alligevel et korrekt billede af situationen i dag, mener </P>  \r\n\r\n<P>Dansk Flygtningehjælp. </P>  \r\n\r\n<P>Det er tydeligt, at København, Helsingør, Hillerød, Brøndby, Farum og </P>  \r\n\r\n<P>Ballerup tager en meget stor del af flygtningene. Typisk for de </P>  \r\n\r\n<P>kommuner er, at de har meget almennyttigt boligbyggeri, hvor </P>  \r\n\r\n<P>flygtningene har kunnet komme ind. Omvendt synes </P>  \r\n\r\n<P>parcelhusområderne nord for København stort set at være lukket </P>  \r\n\r\n<P>land for flygtningene. </P>  \r\n\r\n<P>- Det er nok ikke forkert at sige, at den skæve geografiske spredning </P>  \r\n\r\n<P>i et vist omfang er en afspejling af boligforholdene og </P>  \r\n\r\n<P>boligpolitikken i de forskellige kommuner, siger vicekontorchef </P>  \r\n\r\n<P>Hans Otto Jørgensen fra Kommunernes Landsforening. </P>  \r\n\r\n<P>Han oplyser, at samtlige kommunernes udgifter til bistandshjælp og </P>  \r\n\r\n<P>daginstitutioner til flygtninge bliver betalt fuldt ud af staten. </P>  \r\n\r\n<P>Den største udgift ved at tage imod flygtninge er udgifter til </P>  \r\n\r\n<P>folkeskole for eventuelle børn og administration. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00065"
        },
        {
            "displayName": "Entydig dokumentidentifikation",
            "displayValue": "CL005002"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "65"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}