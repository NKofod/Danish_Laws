{
    "id": 106879,
    "title": "1994 BSF 37   FORSLAG TIL FOLKETINGSBESLUTNING OM INDFØRELSE AF GRØNNE AFGIFTER FOR   ERHVERV ",
    "documentTypeId": "480",
    "isSagsforlobPeriodValid": false,
    "shortName": "1994/1 BSF 37",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 37 </P>  \r\n\r\n<P></P>  \r\n\r\n<P>Forslag til folketingsbeslutning om indførelse af grønne afgifter for  \r\n\r\n erhverv </P>  \r\n\r\n<P></P>  \r\n\r\n<P>Fremsat af Jes Lunde (SF) Margrete Auken (SF) Steen Gade (SF) Holger K.  \r\n\r\n Nielsen (SF) Anni Svanholt (SF) </P>  \r\n\r\n<P></P>  \r\n\r\n<P>den 10. januar 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag, der </P>  \r\n\r\n<P>indebærer, at erhvervslivet i løbet af en kortere årrække kommer til </P>  \r\n\r\n<P>at betale grønne afgifter i det omfang, det er nødvendigt for at få </P>  \r\n\r\n<P>omstillet produktionen til at være økologisk bæredygtig. </P>  \r\n\r\n<P>Afgifterne skal udformes, så de i forhold til deres omkostningsvirkning  \r\n\r\n får den størst mulige effekt inden for bekæmpelse af </P>  \r\n\r\n<P>- drivhuseffekten (CO2-udslip) </P>  \r\n\r\n<P>- forsuring og skovdød (svovl) </P>  \r\n\r\n<P>- udvaskning af næringssalte (gødning) </P>  \r\n\r\n<P>- forurening af grundvandet (sprøjtemidler og gødning) </P>  \r\n\r\n<P>- hjerneskader (opløsningsmidler) </P>  \r\n\r\n<P>- fiskedød (klor m.v.). </P>  \r\n\r\n<P>Provenuet af afgifterne føres fuldt ud tilbage til erhvervslivet, så  \r\n\r\n virksomhederne samlet set ikke får forringet deres konkurrenceevne. Pengene  \r\n\r\n fra afgifterne føres primært tilbage som lettelse i virksomhedernes udgifter  \r\n\r\n pr. beskæftiget og til direkte støtte for løsning af miljøproblemer. </P>  \r\n\r\n<P>Folketinget opfordrer derudover regeringen til at fremlægge en strategi  \r\n\r\n for hurtig udfasning af tungmetaller og andre stærkt miljøskadelige stoffer  \r\n\r\n med henblik på et egentlig forbud mod anvendelse efter en kort årrække. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Et flertal i Folketinget vedtog i juni 1993 som et led i skattereformen at  \r\n\r\n indføre en række grønne afgifter for at tilskynde til en miljømæssigt mere  \r\n\r\n hensigtsmæssig adfærd. Formålet var samtidig at vedtage en øget beskatning af  \r\n\r\n begrænsede ressourcer og forurening og en mindre beskatning af arbejdsløn.  \r\n\r\n</P>  \r\n\r\n<P>Dette princip støttede SF, men SF gav samtidig udtryk for, at partiet  \r\n\r\n fandt det helt uholdbart, at erhvervslivet, der foretager dispositioner over  \r\n\r\n en meget væsentlig del af det samlede ressourceforbrug, helt blev friholdt  \r\n\r\n for de grønne afgifter. </P>  \r\n\r\n<P>Regeringen gav principielt SF medhold, og det resulterede i nedsættelsen  \r\n\r\n af et embedsmandsudvalg, det såkaldte Dithmer-udvalg, der skulle kulegrave  \r\n\r\n perspektivet for grønne afgifter i forhold til erhvervslivet. </P>  \r\n\r\n<P>Dithmer-udvalgets rapport udkom i april 1994, og den viste sig at udgøre  \r\n\r\n et godt udgangspunkt for forhandlingerne om grønne afgifter for  \r\n\r\n erhvervslivet, fordi den dokumenterede </P>  \r\n\r\n<P>- at grønne afgifter kan tilrettelægges, så de gavner beskæftigelsen, og  \r\n\r\n</P>  \r\n\r\n<P>- at grønne afgifter er helt nødvendige, for at Danmark kan leve op til de  \r\n\r\n vedtagne handlingsplaner for nedbringelse af miljøbelastningen. </P>  \r\n\r\n<P>Derfor finder SF det også særdeles kritisabelt, at der stadig halvandet år  \r\n\r\n efter vedtagelsen af skattereformen ikke er lagt et eneste lovforslag om  \r\n\r\n grønne afgifter for erhvervslivet på bordet fra regeringens side. </P>  \r\n\r\n<P>SF har al mulig forståelse for, at det er godt at forhandle lovstoffet med  \r\n\r\n erhvervslivet, hvis det vil være med til konstruktivt at udforme  \r\n\r\n lovgivningen, så det får den bedst mulige miljømæssige virkning. </P>  \r\n\r\n<P>Men nu er det i allerhøjeste grad på tide at sende et klart signal til  \r\n\r\n erhvervslivet om, at beslutningsfasen nærmer sig. </P>  \r\n\r\n<P>SF finder derfor, at regeringen og SF snarest bør indgå en aftale om  \r\n\r\n indførelse af afgifterne, om det niveau de skal indføres på, om en plan for  \r\n\r\n gradvis stigning i dem og om den metode, der skal lægges til grund for  \r\n\r\n tilbageføring af provenuet til erhvervslivet. </P>  \r\n\r\n<P>SF forventer, at afgifterne senest træder i kraft pr. 1. januar 1996, det  \r\n\r\n tidspunkt, hvor regeringen igen er fri af den handlingslammelse, den har  \r\n\r\n pålagt sig selv i finanslovforliget med Venstre og Det Konservative  \r\n\r\n Folkeparti. </P>  \r\n\r\n<P>SF vil pege på følgende emner, som en aftale bør indeholde: </P>  \r\n\r\n<P> <I>CO2 og drivhuseffekten</I>  </P>  \r\n\r\n<P>CO2-afgiften på erhvervslivet bør som beskrevet i Dithmer-udvalgets  \r\n\r\n rapport sikre, at den CO2-målsætning, Folketinget har vedtaget, kan opfyldes.  \r\n\r\n Ud fra de seneste tal om afstanden mellem prognoser og handlingsplan synes et  \r\n\r\n niveau omkring 300 kr. pr. t at være nødvendigt. </P>  \r\n\r\n<P>Derudover er der brug for at planlægge en langsigtet stigningstakt  \r\n\r\n samtidig med, at CO2-målsætningen i et længere forløb må strammes. </P>  \r\n\r\n<P>SF minder i den forbindelse om, at forbrugerne i dag betaler CO2-afgift og  \r\n\r\n energiafgift på tilsammen omkring 600 kr. pr. t. </P>  \r\n\r\n<P>SF er indstillet på, at det er nødvendigt at operere med særlige regler i  \r\n\r\n visse konkurrenceudsatte brancher, i alt fald indtil flere lande indser  \r\n\r\n nødvendigheden af substantielle CO2-afgifter. </P>  \r\n\r\n<P>Meningen er ikke at lukke arbejdspladser, men at tvinge virksomhederne til  \r\n\r\n at producere med det mindst tænkelige energiforbrug. </P>  \r\n\r\n<P>Der kan blive tale om procesafhængige undtagelser koblet med energisyn som  \r\n\r\n anbefalet i Dithmer-rapporten eller en model med marginalafgifter i forhold  \r\n\r\n til en gennemsnitlig branchemæssig energiintensitet som anbefalet af  \r\n\r\n Arbejderbevægelens Erhvervsråd. Andre muligheder kan også tænkes, men med  \r\n\r\n fastholdelse af den miljømæssige effekt. </P>  \r\n\r\n<P>Hvis energisyn indgår i regelsættet, må det bygge på gradvist stigende  \r\n\r\n krav, i form af et stigende åremål på pay-back-tiden. </P>  \r\n\r\n<P> <I>Trafikkens bidrag</I>  </P>  \r\n\r\n<P>SF betragter det som en alvorlig mangel ved rapporten, at arbejdsgruppen  \r\n\r\n har fået besked på at lade trafiksektoren ude af betragtning. </P>  \r\n\r\n<P>SF ved fra andre rapporter, at trafikken netop ikke kan opfylde sin del af  \r\n\r\n reduktionen i CO2-udslippene uden yderligere tiltag. </P>  \r\n\r\n<P>SF er af den opfattelse, at der er brug for en umiddelbar forhøjelse af  \r\n\r\n priserne på benzin og diesel, så de i stedet for at ligge i underkanten af  \r\n\r\n vore nabolandes, Tyskland og Sverige, kommer til at ligge over. Prisafstanden  \r\n\r\n må afgøres af, hvad der kan lade sig gøre uden at skabe nye problemer med  \r\n\r\n grænsehandel. </P>  \r\n\r\n<P>For erhvervslivets vedkommende må SF derudover pege på, at vægtafgifterne  \r\n\r\n på lastbiler i Danmark ligger alt for lavt i en international sammenligning  \r\n\r\n (rapportens side 213). Efter aftalen om indførelse af en vejbenyttelsesafgift  \r\n\r\n er der sket forskydninger, men det samlede billede er formentlig uændret. Der  \r\n\r\n er brug for at gøre transport dyrere på alle de områder, hvor man kan gøre  \r\n\r\n det, uden at omgåelsesmulighederne er for store. Derfor bør regeringen med  \r\n\r\n det samme undersøge, hvor meget vægtafgiften kan sættes op. Hensigten er også  \r\n\r\n at få en større del af godset flyttet til skinner, hvor energiomkostningen  \r\n\r\n pr. flyttet t/km er lavere. </P>  \r\n\r\n<P>Danmark må selvsagt internationalt arbejde for højere afgiftsniveauer på  \r\n\r\n fossile brændstoffer af enhver art og en udligningsafgift på a-kraft, så der  \r\n\r\n ikke bliver nogen tilskyndelse til at skifte til denne energiform. </P>  \r\n\r\n<P>SF vil gerne særskilt pege på flybrændstof som et område, hvor  \r\n\r\n internationale aftaler er af største vigtighed, fordi man formentlig ikke på  \r\n\r\n dette felt kan gøre ret meget nationalt (flyene vil blot tanke i et andet  \r\n\r\n land). SF vil dog i den forbindelse gerne have undersøgt, hvilke virkemidler  \r\n\r\n der kan bruges for at styrke DSB i konkurrencen med indenrigsflyene. </P>  \r\n\r\n<P>Endelig bør det undersøges, om der generelt er en tilstrækkelig  \r\n\r\n afgiftsdifferentiering til fordel for de mindst forurenende brændstoftyper  \r\n\r\n for forskellige transportmidler, f.eks. skibes forbrug af forskellige typer  \r\n\r\n fuelolie. </P>  \r\n\r\n<P> <I>Svovl og forsuring</I>  </P>  \r\n\r\n<P>SF støtter som udgangspunkt Dithmer-rapportens forslag om en afgift på 15  \r\n\r\n kr. pr. kg svolvdioxid, kombineret med en model, hvor tærskelværdierne  \r\n\r\n gradvis sænkes. </P>  \r\n\r\n<P>Men samtidig bør der allerede nu vedtages en strategi for en reduktion af  \r\n\r\n svovludslippet ud over de planlagte 80 pct. i forhold til 1980-niveauet, jf.  \r\n\r\n Dithmer-udvalgets bemærkninger i materialet til mødet med  \r\n\r\n erhvervsorganisationerne den 14. december 1994 om naturens tålegrænse. </P>  \r\n\r\n<P> <I>Pesticider og vandmiljøet</I>  </P>  \r\n\r\n<P>Der er et klart behov for hurtig handling på dette område, og SF opfordrer  \r\n\r\n regeringen til et øjeblikkeligt initiativ. </P>  \r\n\r\n<P>Det er SF's fornemmelse, at regeringen reelt er langt fremme med  \r\n\r\n forberedelsen af et forslag til forbud mod en række stoffer og afgift på  \r\n\r\n andre. SF opfordrer til, at det vedtages hurtigst muligt, så yderligere  \r\n\r\n forurening af grundvandet undgås. </P>  \r\n\r\n<P>Når pengene skal føres tilbage til jordbruget, er det SF's holdning, at en  \r\n\r\n del af provenuet skal bruges til at støtte udvikling af alternative  \r\n\r\n bekæmpelsesmetoder og økologisk landbrug og resten tilbageføres som areal-  \r\n\r\n eller persontilskud, så der gives den maksimale påvirkning i retning af at  \r\n\r\n nedbringe pesticidforbruget. </P>  \r\n\r\n<P> <I>Kunstgødning</I>  </P>  \r\n\r\n<P>SF vurderer, at der er behov for et betydeligt indgreb for at mindske  \r\n\r\n nitratforureningen, og SF mener ikke, at de hidtidige erfaringer giver  \r\n\r\n grundlag for at vente sig en løsning gennem gødningsplanerne. </P>  \r\n\r\n<P>SF foreslår en markant afgift på det marginale forbrug ud over 80 pct. af  \r\n\r\n den anbefalede tilførsel. SF er åbne over for at diskutere andre modeller,  \r\n\r\n men målsætningen om en betydelig nedsættelse af nitratnedsivningen skal  \r\n\r\n ubetinget nås. </P>  \r\n\r\n<P>Tilbageføring må ske ved støtte til økologisk landbrug og som areal- eller  \r\n\r\n persontilskud. Derudover kan man overveje støtte til miljøvenlig teknologi  \r\n\r\n som f.eks. gyllespredere med slæbeslanger m.v., der giver en mere effektiv  \r\n\r\n gødningsanvendelse. </P>  \r\n\r\n<P> <I>Fosfor</I>  </P>  \r\n\r\n<P>Der er efter SF's opfattelse brug for en undersøgelse af behovet for en  \r\n\r\n afgift på fosfor, der er en medvirkende faktor ved stærk algevækst. </P>  \r\n\r\n<P> <I>Opløsningsmidler</I>  </P>  \r\n\r\n<P>SF støtter en afgift på klorerede opløsningsmidler og vil gerne have  \r\n\r\n gennemført en vurdering af effekten af en afgift på 5 kr. pr. kg. </P>  \r\n\r\n<P>SF støtter tilsvarende en afgift på VOC (flygtige organiske  \r\n\r\n opløsningsmidler) og vil gerne have en nøjere belysning af det afgiftsniveau,  \r\n\r\n der skal til for at nå den tidligere radikale miljøministers målsætning om en  \r\n\r\n halvering af forbruget af VOC. </P>  \r\n\r\n<P>SF vil derudover gerne have belyst, hvordan man undgår en substitution med  \r\n\r\n benzin til f.eks. affedtning. </P>  \r\n\r\n<P> <I>Tungmetaller</I>  </P>  \r\n\r\n<P>SF foreslår, at regeringen hurtigst muligt kulegraver mulighederne for at  \r\n\r\n forbyde en række stoffer, eventuelt i specifikke anvendelsesformer. </P>  \r\n\r\n<P>For kviksølv og cadmium er der fastlagt udfasningsstrategier. SF finder,  \r\n\r\n at der umiddelbart er behov for en tilsvarende strategi for bly. </P>  \r\n\r\n<P>Hvis stoffer ikke kan fjernes helt, er den rigtige løsning formentlig  \r\n\r\n skrappe panteordninger. </P>  \r\n\r\n<P>Når panteordninger introduceres, vil SF pege på muligheden for, at  \r\n\r\n indlevering af tungmetaller, der ikke er betalt pant for, bør honoreres,  \r\n\r\n f.eks. ved at man kan slippe for at betale pant på et nyanskaffet  \r\n\r\n NiCd-batteri ved at aflevere et gammelt. </P>  \r\n\r\n<P> <I>Vand</I>  </P>  \r\n\r\n<P>Regeringen argumenterer for, at en vandafgift for erhvervslivet ikke  \r\n\r\n generelt er nødvendig, fordi der er stor forskel på, hvor der er mangel på  \r\n\r\n vand. SF er for så vidt miljømæssigt enig i denne betragtning. </P>  \r\n\r\n<P>Til gengæld må afgiften så indføres efter regionale kriterier, fordi der  \r\n\r\n vitterligt er store problemer med en for kraftig vandindvinding i mange  \r\n\r\n områder. </P>  \r\n\r\n<P>Afgiften bør derfor gælde i alle de områder, hvor vandindvindingen ikke er  \r\n\r\n bæredygtig, dvs. der, hvor der sker en gradvis sænkning af grundvandsspejlet,  \r\n\r\n og der, hvor en del af vandforsyningen allerede nu kommer fra overfladevand.  \r\n\r\n Beslutningsgrundlaget for dette er bragt i orden, idet Vandrådets rapport fra  \r\n\r\n 1992 allerede har foretaget en udpegning af de relevante områder. </P>  \r\n\r\n<P>På den måde kan vandafgiften gøres miljømæssigt konsekvent. Det er  \r\n\r\n samfundsøkonomisk spild at give kraftige incitamenter til vandbesparelser på  \r\n\r\n steder med rigeligt vand - og at undlade incitamenter på steder med mangel på  \r\n\r\n vand. </P>  \r\n\r\n<P> <I>Spildevand</I>  </P>  \r\n\r\n<P>SF støtter skattereformens planer om en spildevandsafgift. SF vil  \r\n\r\n derudover pege på en afgift på direkte udledninger, så det undgås, at  \r\n\r\n spildevandet &#187;søger den vej&#171; uden om de afgifter, der knytter sig  \r\n\r\n til de kommunale rensningsanlæg. Udledningsformerne bør sidestilles. </P>  \r\n\r\n<P> <I>Kræftfremkaldende stoffer</I>  </P>  \r\n\r\n<P>Dithmer-rapporten beskæftiger sig ikke med de kræftfremkaldende stoffer,  \r\n\r\n men henviser til et arbejde i Arbejdsministeriets regi. </P>  \r\n\r\n<P>SF lægger vægt på, at der i dette regi aftales en strategi for den  \r\n\r\n hurtigst mulige udfasning af alle kræftfremkaldende stoffer. </P>  \r\n\r\n<P> <I>Affald og emballage</I>  </P>  \r\n\r\n<P>Danmark har i EU-sammenhæng de højeste emballageaffaldsmængder pr.  \r\n\r\n indbygger, bl.a. fordi Danmarks handlingsplaner på området har for lavt et  \r\n\r\n ambitionsniveau. Målet om 50 pct. genanvendelse var reelt næsten nået, inden  \r\n\r\n det blev fastlagt som målsætning. </P>  \r\n\r\n<P>Skattereformen øger affaldsafgiften betydeligt fra 1997, men denne kan  \r\n\r\n ikke stå alene. Der er også brug for en afgift, der målrettet kan begrænse de  \r\n\r\n lette affaldstyper, der nødvendigvis slipper billigt fra en ensrettet afgift  \r\n\r\n pr. t affald. </P>  \r\n\r\n<P>SF vil dermed pege på en emballageafgift og efterlyser et udspil fra  \r\n\r\n regeringen på dette område. </P>  \r\n\r\n<P> <I>Fortidens synder</I>  </P>  \r\n\r\n<P>Regeringens målsætning om en finanslovbevilling på 350 mio. kr. årligt vil  \r\n\r\n gøre oprydningen efter fortidens synder til et projekt, der varer ca. 100 år  \r\n\r\n med den nu kendte viden. </P>  \r\n\r\n<P>Især i en arbejdsløshedstid taler alt for at øge aktiviteten, specielt da  \r\n\r\n en række affaldsdepoter ellers med tiden kan true grundvandet. </P>  \r\n\r\n<P>SF foreslår, at der som et led i en aftale om de grønne afgifter for  \r\n\r\n erhverv træffes aftale om en stigning i aktiviteten på dette område. </P>  \r\n\r\n<P> <I>Tilbageføring af midler</I>  </P>  \r\n\r\n<P>SF tilslutter sig, som det fremgår af beslutningsforslagets tekst, det  \r\n\r\n grundprincip, at provenuet af afgifter skal føres tilbage til erhvervslivet.  \r\n\r\n Formålet er at sikre afgifterne den størst mulige miljøeffekt uden at skade  \r\n\r\n beskæftigelse og konkurrenceevne. </P>  \r\n\r\n<P>SF tror på, at denne strategi er en nødvendig forudsætning for, at  \r\n\r\n miljøafgifterne på lidt længere sigt kan få en tilstrækkelig størrelse til,  \r\n\r\n at miljøbelastningen bliver nedbragt. SF vil henvise skeptikere til at læse  \r\n\r\n professor Ernst von Weizsackers bog &#187;Ecological Tax Reform&#171;, der  \r\n\r\n efter SF's opfattelse indeholder en helt overbevisende argumentation på  \r\n\r\n miljøets vegne. </P>  \r\n\r\n<P>Tilbageføringen af provenuet kan dels ske til målrettet støtte for løsning  \r\n\r\n af miljøopgaver, herunder oprydning efter fortidens synder, men der vil først  \r\n\r\n og fremmest blive tale om en meget direkte tilbageføring. SF har tidligere  \r\n\r\n nævnt de forskellige muligheder i jordbruget. For industri, håndværk og  \r\n\r\n service er det SF's opfattelse, at der må arbejdes med en model, der bedst  \r\n\r\n muligt kan bidrage til at styrke beskæftigelsen. Der må derfor blive tale om  \r\n\r\n en direkte reduktion i virksomhedernes beskæftigelsesafhængige udgifter under  \r\n\r\n den form, der administrativt og i forhold til EU er mest hensigtsmæssig. </P>  \r\n\r\n<P> <I>Afslutning</I>  </P>  \r\n\r\n<P>SF's mål med beslutningsforslaget er at fremskynde den politiske proces  \r\n\r\n til gavn for miljøet. </P>  \r\n\r\n<P>Når økonomiske problemer trænger sig på, er politikere ofte hurtige til at  \r\n\r\n vedtage kriseløsninger. </P>  \r\n\r\n<P>Med miljøet er det desværre ofte anderledes. Her nøjes mange med at holde  \r\n\r\n uforpligtende festtaler, mens der er alt for langt imellem viljen til konkret  \r\n\r\n handling. </P>  \r\n\r\n<P>Beslutningsforslaget viser, at der på en lang række centrale områder er  \r\n\r\n brug for, at Folketinget tager fat og vedtager den lovgivning, der alt for  \r\n\r\n længe har været brug for. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/01/1995"
        },
        {
            "displayName": "Accession",
            "displayValue": "19941BA00037"
        },
        {
            "displayName": "Entydig dokumentidentifikation",
            "displayValue": "CL000471"
        },
        {
            "displayName": "Dato for førstegangsindlæggelse",
            "displayValue": "10/01/1995"
        },
        {
            "displayName": "Dato for indlæggelse",
            "displayValue": "10/01/1995"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "37"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}