{
    "id": 141427,
    "title": "Skrivelse om forlængelse af funktionsperioden for medlemmer af børn- og ungeudvalg og amtskommunale brugerråd, herunder brugerrådene i Københavns og Frederiksberg og Bornholms kommuner\\n(Til samtlige kommuner og amtskommuner)",
    "documentTypeId": "200",
    "isSagsforlobPeriodValid": true,
    "shortName": "SKR nr 10385 af 15/11/2005",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Skrivelse om forlængelse af funktionsperioden for medlemmer af børn- og ungeudvalg og amtskommunale brugerråd, herunder brugerrådene i Københavns og Frederiksberg og Bornholms kommuner</p>\r\n<p class=\"UnderTitel2\">(Til samtlige kommuner og amtskommuner)</p>\r\n<p class=\"Tekst\">Socialministeriet har modtaget en række henvendelser om, hvilken betydning forlængelsen af funktionsperioden fra den 1. januar 2006 til den 31. december 2006 for henholdsvis amtsrådene og kommunalbestyrelserne i kommuner, der pr. 1. januar 2007 indgår i en sammenlægning, har for henholdsvis de amtskommunale brugerråd og børn- og ungeudvalgene, hvori kommunalbestyrelsen henholdsvis amtsrådet har valgt medlemmer.</p>\r\n<p class=\"Tekst\">Socialministeriet kan hermed oplyse, at:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> funktionsperioden for de amtskommunale brugerråd forlænges indtil den 31. december 2006. Medlemmer af brugerrådene, der udpeges direkte af De Samvirkende Invalideorganisationer, skal dog udpeges den 1. januar 2006 efter de almindelige regler i Socialministeriets bekendtgørelse om retssikkerhed og administration på det sociale område,</p>\r\n   <p class=\"Liste1\">\r\n      <span class=\"Liste1Nr\">–</span> funktionsperioden for de af kommunalbestyrelsen valgte medlemmer af og den af amtsrådet udpegede pædagogisk-psykologisk sagkyndige i børn- og ungeudvalgene i kommuner, som indgår i en sammenlægning, forlænges indtil den 31. december 2006,</p>\r\n   <p class=\"Liste1\">\r\n      <span class=\"Liste1Nr\">–</span> funktionsperioden for de af kommunalbestyrelsen valgte medlemmer af børn- og ungeudvalgene i kommuner, som <span class=\"Italic\">ikke</span> indgår i en kommunesammenlægning forlænges ikke. Funktionsperioden for den pædagogisk-psykologisk sagkyndige, der er udpeget af amtsrådet forlænges dog indtil den 31. december 2006.</p>\r\n</p>\r\n<p class=\"Tekst\">Statsforvaltningerne udpeger den pædagogisk-psykologisk sagkyndige til børn- og ungeudvalg i samtlige kommuner fra den 1. januar 2007, jf. § 39 lov nr. 542 af 24. juni 2005 om regional statsforvaltning.</p>\r\n<p class=\"Tekst\">Baggrunden for den ovennævnte forlængelse af funktionsperioden for medlemmer af af henholdsvis de amtskommunale brugerråd og børn- og ungeudvalgene i kommuner, som sammenlægges, beskrives i det følgende.</p>\r\n<p class=\"Tekstoverskrift\">Inddelingsloven</p>\r\n<p class=\"Tekst\">Det fremgår af § 52 i lov nr. 540 af 24. juni 2005 om revision af den kommunale inddeling (Inddelingsloven), at der ikke afholdes valg den 15. november 2005 til kommunalbestyrelserne i de kommuner, der indgår i en sammenlægning, hvis funktionsperiode regnes fra den 1. januar 2002 til den 31. december 2005 samt at funktionsperioden for kommunalbestyrelserne i disse kommuner, forlænges med 1 år fra den 1. januar 2006 til den 31. december 2006.</p>\r\n<p class=\"Tekstoverskrift\">Regionsloven</p>\r\n<p class=\"Tekst\">Det fremgår af § 89 i lov nr. 537 af 24. juni 2005 om regioner og om nedlæggelse af amtskommunerne, Hovedstadens Udviklingsråd og Hovedstadens Sygehusfællesskab, at der ikke afholdes valg den 15. november 2005 til amtsrådene, hvis funktionsperiode regnes fra den 1. januar 2002 til den 31. december 2005, samt at funktionsperioden for amtsrådene forlænges med 1 år fra den 1. januar 2006 til den 31. december 2006.</p>\r\n<p class=\"Tekst\">Betydningen af bestemmelserne om forlængelse af funktionsperioden for kommunalbestyrelser i kommuner, der indgår i en sammenlægning, og amtsråd er beskrevet i Indenrigs- og sundhedsministeriets notat af 10. oktober 2005. Notatet er udsendt til samtlige kommunalbestyrelser og amtsråd og kan læses på Indenrigs- og Sundhedsministeriets hjemmeside: www.im.dk. Notatet vedlægges til orientering.</p>\r\n<p class=\"Tekst\">Det fremgår af notatet, at de to bestemmelser om forlængelse af funktionsperioden for kommunalbestyrelser i kommuner, der indgår i en sammenlægning, og amtsråd indebærer, at funktionsperioden for bl.a. medlemmer af udvalg, kommissioner, bestyrelser og lignende, hvori kommunalbestyrelsen henholdsvis amtsrådet i henhold til andre regler skal være repræsenteret, jf. den kommunale styrelseslovs § 17, stk. 2, forlænges, idet de pågældende valg har virkning for kommunalbestyrelsens henholdsvis amtsrådets funktionsperiode, jf. den kommunale styrelseslovs § 17, stk. 3, 2. pkt.</p>\r\n<p class=\"Tekst\">Dernæst fremgår det af notatet, at funktionsperioden for de hverv, for hvilke det følger af anden lovgivning end lov om kommunernes styrelse § 17, stk. 3, 2. pkt., at kommunalbestyrelsens valg af medlemmer til et givent hverv har virkning for kommunalbestyrelsens funktionsperiode, tilsvarende forlænges, med mindre der er særlige holdepunkter i denne anden lovgivning for det modsatte.</p>\r\n<p class=\"Tekstoverskrift\">Yderligere spørgsmål</p>\r\n<p class=\"Tekst\">Såfremt der måtte være yderligere spørgsmål vedrørende overgangsperioden for medlemmerne af børn- og ungeudvalgene kan der rettes henvendelse til Ulrik Poulsen, Socialministeriet, Holmens Kanal 22, 1060 København K, telefon 33 92 92 62, e-mail: sm@sm.dk. Yderligere oplysninger om overgangsperioden for amtskommunale brugerråd kan rettes til Else Hornemann, Socialministeriet, Holmens Kanal 22, 1060 København K, telefon 33 92 92 62, e-mail: sm@sm.dk.</p><div class=\"Givet\" id=\"Givet\"><p class=\"Givet\" align=\"center\">Socialministeriet, den 15. november 2005</p><p class=\"Sign1\" align=\"center\">Frode Svendsen</p><p class=\"Sign2\" align=\"right\"></p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"Bilagstekst\">Indenrigs- og Sundhedsministeriet</p>\r\n<p class=\"Bilagstekst\">Dato: 10. oktober 2005</p>\r\n<p class=\"Bilagstekst\">Kontor: 1.k.kt.</p>\r\n<p class=\"Bilagstekst\">J.nr.: 2005-2019-17</p>\r\n<p class=\"Bilagstekst\">Sagsbeh.: lfb</p>\r\n<p class=\"Afsnitsoverskrift\">Om betydningen af forlængelsen af funktionsperioden for kommunalbestyrelser i kommuner, der indgår i en sammenlægning, og amtsråd</p>\r\n<p class=\"Bilagstekst\">\r\n   <span class=\"BoldUnderline\">Baggrund</span>\r\n</p>\r\n<p class=\"Bilagstekst\">Indenrigs- og Sundhedsministeriet har fået en række henvendelser om, hvilken betydning forlængelsen af funktionsperioden for kommunalbestyrelserne i kommuner, der indgår i en sammenlægning, og amtsrådene har for de udvalg, kommissioner, bestyrelser og lignende, hvori kommunalbestyrelserne henholdsvis amtsrådene er repræsenteret, og hvortil kommunalbestyrelsen henholdsvis amtsrådet således har valgt medlemmer.</p>\r\n<p class=\"Bilagstekst\">Spørgsmålet er, i hvilket omfang funktionsperioden for de medlemmer af udvalg m.v., som kommunalbestyrelserne henholdsvis amtsrådene har valgt, er forlænget i medfør af inddelingslovens § 52 henholdsvis regionslovens § 89 i overensstemmelse med forlængelsen af kommunalbestyrelsernes henholdsvis amtsrådenes funktionsperiode.</p>\r\n<p class=\"Bilagstekst\">\r\n   <span class=\"BoldUnderline\">Regler</span>\r\n</p>\r\n<p class=\"Bilagstekst\">Det fremgår af § 52, 2. pkt., i lov nr. 540 af 24. juni 2005 om revision af den kommunale inddeling (inddelingsloven), at funktionsperioden for kommunalbestyrelserne - hvis funktionsperiode regnes fra den 1. januar 2002 – i de kommuner, der indgår i en sammenlægning, forlænges med 1 år fra den 1. januar 2006 til den 31. december 2006.</p>\r\n<p class=\"Bilagstekst\">Det fremgår tilsvarende af § 89, stk. 1, 2. pkt., i lov nr. 537 af 24. juni 2005 om regioner og om nedlæggelse af amtskommunerne, Hovedstadens Udviklingsråd og Hovedstadens Sygehusfællesskab (regionsloven), at funktionsperioden for amtsrådene - hvis funktionsperiode regnes fra den 1. januar 2002 - forlænges med 1 år fra den 1. januar 2006 til den 31. december</p>\r\n<p class=\"Bilagstekst\">2006.</p>\r\n<p class=\"Bilagstekst\">Det fremgår af bemærkningerne til de to bestemmelser, at det forhold, at funktionsperioden for kommunalbestyrelserne i de kommuner, der indgår i en sammenlægning, henholdsvis amtsrådene forlænges, betyder, at funktionsperioden tilsvarende forlænges for medlemmer af økonomiudvalg og stående udvalg samt udvalg, kommissioner, bestyrelser og lignende, hvori kommunalbestyrelsen henholdsvis amtsrådet (herefter i notatet benævnt kommunalbestyrelsen) skal være repræsenteret, jf. den kommunale styrelseslovs § 17, stk. 1, stk. 2 og stk. 3, 2. pkt. Det samme gælder funktionsperioden for medlemmer af udvalg nedsat i medfør af den kommunale styrelseslovs</p>\r\n<p class=\"Bilagstekst\">§ 17, stk. 4, som ikke er medlemmer af kommunalbestyrelsen, såfremt udvalgets funktionsperiode ikke i øvrigt er udløbet inden den 1. januar 2006. Det samme gælder endvidere kommunalbestyrelsens medlemmer af bestyrelsen eller repræsentantskabet for et kommunalt fællesskab, såfremt funktionsperioden for disse organer udløber den 31. december 2005 eller i tilknytning hertil. Det forudsættes i den forbindelse, at kommunen fortsat deltager i det kommunale fællesskab på dette tidspunkt. Det fremgår desuden af bemærkningerne til inddelingslovens § 52, at det anførte gælder uanset, om det kommunale fællesskab som deltagere også har kommuner, der ikke indgår i en sammenlægning.</p>\r\n<p class=\"Bilagstekst\">Det følger af den kommunale styrelseslovs § 6, stk. 2, 4 og 5, at valg af formand og næstformand (næstformænd) finder sted på det konstituerende møde og af den kommunale styrelseslovs § 6, stk. 6, at valgene har virkning for kommunalbestyrelsens funktionsperiode.</p>\r\n<p class=\"Bilagstekst\">Den kommunale styrelseslovs § 17, stk. 1-3, har følgende ordlyd:</p>\r\n<p class=\"Bilagstekst\">\r\n   <span class=\"Bold\">»§ 17</span>. Til varetagelse af den umiddelbare forvaltning af kommunens anliggender nedsættes et økonomiudvalg samt et eller flere stående udvalg, hvis sammensætning og myndighedsområde fastsættes i styrelsesvedtægten. Udvalgenes medlemstal skal være ulige og kan ikke overstige halvdelen af kommunalbestyrelsens medlemstal.</p>\r\n<p class=\"Bilagstekst\">\r\n   <span class=\"Italic\">Stk. 2</span>. Kommunalbestyrelsen vælger medlemmer af de udvalg, kommissioner, bestyrelser og lignende, hvori kommunalbestyrelsen eller kommunen i henhold til andre bestemmelser skal være repræsenteret.</p>\r\n<p class=\"Bilagstekst\">\r\n   <span class=\"Italic\">Stk. 3</span>. Valg af medlemmer til de i stk. 1 og 2 nævnte udvalg m.v. finder sted umiddelbart efter valg af kommunalbestyrelsens formand og næstformand (næstformænd). Valgene har virkning for kommunalbestyrelsens funktionsperiode.«</p>\r\n<p class=\"Bilagstekst\">Bestemmelserne i den kommunale styrelseslovs § 6 og § 17, stk. 1-3, angiver således, at der på det konstituerende møde skal foretages valg af formand og næstformand (næstformænd), valg af medlemmer af økonomiudvalg, stående udvalg samt andre udvalg, kommissioner, bestyrelser m.v., hvori kommunalbestyrelsen skal være repræsenteret i henhold til andre bestemmelser, og at valgene har virkning for kommunalbestyrelsens funktionsperiode.</p>\r\n<p class=\"Bilagstekst\">Henvisningen i den kommunale styrelseslovs § 17, stk. 2, til »andre bestemmelser« omfatter alle tilfælde, hvor repræsentationen ikke udelukkende beror på kommunalbestyrelsens egen beslutning, dvs. tilfælde, hvor kommunalbestyrelsens eller kommunens pligt til at være repræsenteret i organet følger af lov, bindende retsforskrift eller en anden for kommunalbestyrelsen bindende bestemmelse. Som eksempel på en for kommunalbestyrelsen bindende bestemmelse om repræsentation kan nævnes vedtægter for et kommunalt fællesskab, der er godkendt af statsamtmanden, jf. den kommunale styrelseslovs § 60.</p>\r\n<p class=\"Bilagstekst\">\r\n   <span class=\"BoldUnderline\">Indenrigs- og Sundhedsministeriets opfattelse</span>\r\n</p>\r\n<p class=\"Bilagstekst\">Tilfælde, hvor det følger af lovgivningen, at valget har virkning for kommunalbestyrelsens funktionsperiode</p>\r\n<p class=\"Bilagstekst\">Bestemmelserne i inddelingslovens § 52, 2. pkt., henholdsvis regionslovens § 89, stk. 1, 2. pkt., om forlængelse af funktionsperioden indebærer i overensstemmelse med bemærkningerne til bestemmelsen, at funktionsperioden for de hverv, hvor det følger af den kommunale styrelseslovs § 6, stk. 6, og § 17, stk. 3, 2. pkt., at kommunalbestyrelsens valg har virkning for kommunalbestyrelsens funktionsperiode, tilsvarende forlænges.</p>\r\n<p class=\"Bilagstekst\">Funktionsperioden forlænges således for formand og næstformand (næstformænd), jf. den kommunale styrelseslovs § 6, stk. 6, for medlemmerne af økonomiudvalg og stående udvalg, jf. den kommunale styrelseslovs § 17, stk. 1, samt for medlemmerne af udvalg, kommissioner, bestyrelser og lignende, hvori kommunalbestyrelsen i henhold til andre bestemmelser skal være repræsenteret, jf. den kommunale styrelseslovs § 17, stk. 2.</p>\r\n<p class=\"Bilagstekst\">Såfremt det i øvrigt følger af anden lovgivning end de nævnte bestemmelser i den kommunale styrelseslovs § 6, stk. 6, og § 17, stk. 3, 2. pkt., at kommunalbestyrelsens valg af medlemmer til et givet hverv har virkning for kommunalbestyrelsens funktionsperiode, må det, medmindre der er særlige holdepunkter i denne anden lovgivning for det modsatte, ligeledes gælde, at funktionsperioden for det pågældende hverv tilsvarende forlænges. Hverv, hvis funktionsperiode i henhold til lovgivningen følger kommunalbestyrelsens funktionsperiode, men hvortil kommunalbestyrelsen ikke er pligtig at udpege medlemmer, vil således være forlænget, såfremt kommunalbestyrelsen rent faktisk har udpeget medlemmer til det pågældende hverv, og kommunalbestyrelsen ikke træffer beslutning om, at kommunen ikke længere skal være repræsenteret i det pågældende hverv.</p>\r\n<p class=\"Bilagstekst\">Funktionsperioden for de ovenfor nævnte hverv, hvor det i begge tilfælde følger af lovgivningen, at kommunalbestyrelsens valg af medlemmer til et givet hverv har virkning for kommunalbestyrelsens funktionsperiode, forlænges, uanset om det er kommunalbestyrelsesmedlemmer eller ikkekommunalbestyrelsesmedlemmer, kommunalbestyrelsen har valgt til de pågældende hverv.</p>\r\n<p class=\"Bilagstekst\">Andre tilfælde</p>\r\n<p class=\"Bilagstekst\">Det afgørende for vurderingen af, om funktionsperioden for et hverv, hvortil kommunalbestyrelsen ar valgt et medlem m.v., kan anses for forlænget i medfør af inddelingslovens § 52, 2. pkt., og regionslovens § 89, stk. 1, 2. pkt., er, om funktionsperioden for det pågældende hverv er knyttet til kommunalbestyrelsens funktionsperiode.</p>\r\n<p class=\"Bilagstekst\">Som ovenfor anført, fremgår det af bemærkningerne til inddelingslovens § 52, 2. pkt., og regionslovens § 89, stk. 1, 2. pkt., at funktionsperioden for medlemmer af udvalg nedsat i medfør af den kommunale styrelseslovs § 17, stk. 4, som ikke er medlemmer af kommunalbestyrelsen, tilsvarende forlænges, såfremt udvalgets funktionsperiode ikke i øvrigt er udløbet inden den 1. januar 2006. Dette gælder tilsvarende for medlemmer af udvalg nedsat i medfør af den kommunale styrelseslovs § 17, stk. 4, der er kommunalbestyrelsesmedlemmer.</p>\r\n<p class=\"Bilagstekst\">Det må endvidere gælde, at kommunalbestyrelsens valg af medlemmer til hverv i øvrigt – i tilfælde, hvor funktionsperioden for det pågældende hverv ikke er fastlagt i den kommunale styrelseslov eller i anden lovgivning – efter bestemmelserne i inddelingslovens § 52, 2. pkt., og regionslovens § 89, 2. pkt., tillige forlænges svarende til kommunalbestyrelsens funktionsperiode, såfremt hvervet ikke i øvrigt er udløbet inden den 1. januar 2006, og kommunalbestyrelsen ikke træffer beslutning om, at kommunen ikke længere skal være repræsenteret i det pågældende hverv eller om udskiftning af kommunens repræsentant i det pågældende hverv.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/04/2012"
        },
        {
            "displayName": "Accession",
            "displayValue": "C20051038554"
        },
        {
            "displayName": "Entydig dokumentidentifikation",
            "displayValue": "BX000049"
        },
        {
            "displayName": "Dato for førstegangsindlæggelse",
            "displayValue": "13/04/2012"
        },
        {
            "displayName": "Dato for indlæggelse",
            "displayValue": "14/04/2012"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10385"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "15/11/2005"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialmin., j.nr. 601-113"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}