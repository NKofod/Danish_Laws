{
    "id": 62093,
    "title": "Cirkulære om ændringer i ægtefællebeskatningen ",
    "documentTypeId": "170",
    "isSagsforlobPeriodValid": false,
    "shortName": "CIR nr 155 af 06/10/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændringer i ægtefællebeskatningen  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Ved lov nr. 227 af 26. maj 1982 (Skattemæssig ligestilling af ægtefæller)  \r\n\r\n gennemførtes en række omfattende ændringer af reglerne om beskatning af  \r\n\r\n ægtefæller. Disse ændringer er omtalt i skattedepartemenets tidligere  \r\n\r\n udsendte cirkulære nr. 138 af 5. august 1982. </P>  \r\n\r\n<P>Ved lov nr. 267 af 8. juni 1983 om ændring af lov om opkrævning af  \r\n\r\n indkomst- og formueskat for personer m.v. (Medarbejdende ægtefæller) og ved  \r\n\r\n lov nr. 268 af 8. juni 1983 om ændring af lov om opkrævning af indkomst- og  \r\n\r\n formueskat for personer m.v. og af lov nr. 227 af 26. maj 1982  \r\n\r\n (Ægtefællebeskatning) er der gennemført yderligere nogle ændringer i reglerne  \r\n\r\n om beskatning af ægtefæller. Disse ændringer har virkning fra og med  \r\n\r\n indkomståret 1983. </P>  \r\n\r\n<P>I det følgende foretages en gennemgang af disse seneste lovændringer. </P>  \r\n\r\n<P CLASS=PUNKT> <B>1.</B> Den medarbejdende ægtefælle </P>  \r\n\r\n<P>Ved lov nr. 267 af 8. juni 1983 er der gennemført en ændring af  \r\n\r\n kildeskattelovens § 37A om medhjælpende ægtefæller. Ændringen indebærer, dels  \r\n\r\n at udtrykket medhjælpende ægtefælle er ændret til &quot;medarbejdende  \r\n\r\n ægtefælle&quot;, dels at grundbeløbet i kildeskattelovens § 37A, stk. 1, 3.  \r\n\r\n og 6. pkt., er ændret fra 84.000 kr. til 89.000 kr. Efter pristalsregulering  \r\n\r\n i medfør af udskrivningslovens § 4 er det for indkomståret 1983 maksimale  \r\n\r\n beløb, der kan overføres til den medarbejdede ægtefælle, herefter forhøjet  \r\n\r\n fra 100.300 kr. til 106.200 kr. Det overførte beløb beskattes som den  \r\n\r\n medarbejdende ægtefælles arbejdsindkomst efter kildeskattens § 26, stk. 3,  \r\n\r\n litra b. </P>  \r\n\r\n<P CLASS=PUNKT> <B>2.</B> Sondringen mellem formueindkomst og arbejdsindkomst  \r\n\r\n</P>  \r\n\r\n<P>Efter de ved lov nr. 268 af 8. juni 1983 gennemførte ændringer foretages  \r\n\r\n sondringen mellem formueindkomst og arbejdsindkomst således: </P>  \r\n\r\n<P>I. Ved opgørelsen af en ægtefælles formueindkomst medregnes: </P>  \r\n\r\n<UL CLASS=PLAIN-LIST>  \r\n\r\n<LI>a) rente- og udbytteindtægter, skattegodtgørelse, renteudgifter m.v., der  \r\n\r\n ikke ifølge afsnit II, litra c nedenfor skal medregnes til arbejdsindkomsten,  \r\n\r\n</LI>  \r\n\r\n<LI>b) overskud eller underskud af en- eller tofamilieshuse, fritidshuse,  \r\n\r\n ejerlejligheder, grunde og lignende, </LI>  \r\n\r\n<LI>c) overskud eller underskud af selvstændig virksomhed, der ikke ifølge  \r\n\r\n afsnit II, litra b nedenfor skal medregnes til arbejdsindkomsten, </LI>  \r\n\r\n<LI>d) fortjeneste eller tab ved afståelse af formuegoder, der ikke vedrører  \r\n\r\n den skattepligtige erhvervsvirksomhed, når fortjenesten eller tabet skal  \r\n\r\n medregnes i den almindelige indkomst, </LI>  \r\n\r\n<LI>e) overført underskud efter kildeskattelovens § 26, stk. 6, eller  \r\n\r\n ligningslovens § 15, </LI>  \r\n\r\n<LI>f) overført negativ særlig indkomst efter § 9, stk. 3, i lov om særlig  \r\n\r\n indkomstskat m.v., </LI>  \r\n\r\n<LI>g) negativ arbejdsindkomst, </LI>  \r\n\r\n<LI>h) fradrag efter investeringsfondsloven vedrørende virksomhed som nævnt  \r\n\r\n under afsnit I, litra c, </LI>  \r\n\r\n<LI>i) fradrag for gaver efter ligningslovens § 8A. </LI>  \r\n\r\n</UL>  \r\n\r\n<P>II. Til arbejdsindkomsten medregnes: </P>  \r\n\r\n<UL CLASS=PLAIN-LIST>  \r\n\r\n<LI>a) løn, pension og anden indtægt, der henregnes til A-indkomst, </LI>  \r\n\r\n<LI>b) overskud eller underskud af selvstændig virksomhed, i hvis drift den  \r\n\r\n skattepligtige tager aktiv del, </LI>  \r\n\r\n<LI>c) rente- og udbytteindtægter, skattegodtgørelse, renteudgifter m.v.  \r\n\r\n vedrørende de under II, litra b omhandlede arter af virksomhed, </LI>  \r\n\r\n<LI>d) lønmodtagerfradrag, </LI>  \r\n\r\n<LI>e) udgift til forsikring eller pensionsordning m.v. med fuld eller  \r\n\r\n begrænset fradragsret efter pensionsbeskatningsloven, </LI>  \r\n\r\n<LI>f) underholdsbidrag og løbende ydelser, </LI>  \r\n\r\n<LI>g) udenlandsk almindelig indkomst, der berettiger til lempelse af skatten  \r\n\r\n i medfør af dobbeltbeskatningsaftale eller i medfør af ligningslovens § 33  \r\n\r\n eller § 33A, </LI>  \r\n\r\n<LI>h) fradrag efter etableringskontoloven samt fradrag efter  \r\n\r\n investeringsfondsloven vedrørende virksomhed som nævnt i II, litra b, samt  \r\n\r\n henlæggelsesbeløb, der skal indtægtsføres efter etableringskontolovens §§  \r\n\r\n 9-11 og investeringsfondslovens §§ 9-11. </LI>  \r\n\r\n</UL>  \r\n\r\n<P>Efter kildeskattelovens § 26, stk. 4, medregnes andre indtægter og  \r\n\r\n udgifter, der ikke omfattes af formueindkomsten, ved opgørelsen af  \r\n\r\n arbejdsindkomsten. </P>  \r\n\r\n<P>2.1. Indtægt ved erhvervsmæssig virksomhed </P>  \r\n\r\n<P>Hovedreglen om fordeling af indtægter fra erhvervsmæssig virksomhed mellem  \r\n\r\n ægtefællerne er fortsat reglen i kildeskattelovens § 26, stk. 5, hvorefter  \r\n\r\n indkomst og formue vedrørende en erhvervsvirksomhed beskattes hos den  \r\n\r\n ægtefælle, som driver virksomheden. </P>  \r\n\r\n<P>Derimod er reglerne om fordeling af overskud eller underskud mellem den  \r\n\r\n erhvervsdrivende ægtefælles formueindkomst og arbejdsindkomst ændret ved de  \r\n\r\n nye regler. Det er således efter den ændrede formulering af kildeskattelovens  \r\n\r\n § 26, stk. 3, litra b, en betingelse for at henregne over- eller underskud  \r\n\r\n til arbejdsindkomsten, at den skattepligtige har deltaget aktivt i driften af  \r\n\r\n virksomheden. Er dette ikke tilfældet, medregnes indtægten til  \r\n\r\n formueindkomsten, jfr. kildeskattelovens § 26, stk. 2, litra c. </P>  \r\n\r\n<P>Ved bedømmelsen af, om en virksomhedsindtægt herefter skal henføres til  \r\n\r\n arbejdsindkomsten eller formueindkomsten, skal der henses til, om indtægten i  \r\n\r\n overvejende grad kan karakteriseres som afkast af passiv kapitalanbringelse,  \r\n\r\n eller om indtægten er erhvervet ved den pågældendes personlige  \r\n\r\n arbejdsindsats. Vejledende herfor vil i vidt omfang være den praksis, som er  \r\n\r\n lagt til grund ved fortolkningen af den før den 1. januar 1983 gældende  \r\n\r\n bestemmelse i kildeskattelovens § 4, stk. 2, litra a, om den særskilt ansatte  \r\n\r\n hustrus indtægter ved selvstændig virksomhed. Det må herefter kræves, at der  \r\n\r\n er tale om en virksomhed af en vis varighed, og at den pågældende tager aktiv  \r\n\r\n del i virksomhedens drift. </P>  \r\n\r\n<P>Efter de gennemførte ændringer skal overskud eller underskud ved  \r\n\r\n udlejningsejendomme og indtægt ved bortforpagtning af fast ejendom eller  \r\n\r\n virksomhed i almindelighed medregnes ved opgørelsen af formueindkomsten. </P>  \r\n\r\n<P>Overskud eller underskud af en udlejningsejendom medregnes dog under visse  \r\n\r\n betingelser til arbejdsindkomsten. Det er ikke i sig selv tilstrækkeligt  \r\n\r\n hertil, at den skattepligtige udfører de administrative funktioner, der  \r\n\r\n normalt påhviler en ejendomsadministrator. Det må kræves, at udlejningen  \r\n\r\n antager et sådant omfang, at den pågældende i det daglige tager del i driften  \r\n\r\n af virksomheden, f.eks. hvor denne ligefrem har ejendomsadministration som  \r\n\r\n sit erhverv, eller hvor arbejdet med udlejningen i øvrigt kan sidestilles  \r\n\r\n hermed. Hvis arbejdet i forbindelse med udlejningsvirksomheden i det  \r\n\r\n væsentlige er overladt til andre, eller arbejdet ikke antager et omfang som  \r\n\r\n beskrevet ovenfor, skal virksomhedens overskud eller underskud således  \r\n\r\n medregnes ved opgørelsen af formueindkomsten. Overskud eller underskud  \r\n\r\n medregnes efter de nævnte kriterier i sin helhed enten til formueindkomsten  \r\n\r\n eller til arbejdsindkomsten. </P>  \r\n\r\n<P>Deltagelse i et kommanditselskab, interessentskab m.v. er ikke i sig selv  \r\n\r\n tilstrækkelig til, at virksomhedens overskud eller underskud skal medregnes  \r\n\r\n til arbejdsindkomsten. Det må kræves, at den skattepligtige tager aktiv del i  \r\n\r\n virksomhedens drift efter samme kriterier som anført ovenfor. </P>  \r\n\r\n<P>2.2. Renter m.v. vedrørende selvstændig virksomhed </P>  \r\n\r\n<P>Rente- og udbytteindtægter, skattegodtgørelse, renteudgifter m.v.  \r\n\r\n vedrørende selvstændig virksomhed, i hvis drift den skattepligtige tager  \r\n\r\n aktiv del, medregnes ved opgørelsen af arbejdsindkomsten, jfr.  \r\n\r\n kildeskattelovens § 26, stk. 3, litra c. Hvis der er tale om erhvervsmæssig  \r\n\r\n virksomhed, hvor overskud eller underskud medregnes til formueindkomsten,  \r\n\r\n skal renter m.v. vedrørende virksomheden tilsvarende medregnes ved opgørelsen  \r\n\r\n af formueindkomsten, jfr. kildeskattelovens § 26, stk. 2, litra a. </P>  \r\n\r\n<P>Renter af indestående på etableringskonti anses som afkast af formuen og  \r\n\r\n skal derfor medregnes ved opgørelsen af formueindkomsten hos den af  \r\n\r\n ægtefællerne, der har foretaget indskuddet. </P>  \r\n\r\n<P>Med hensyn til renter, der tilskrives konti for investeringsfonds, skal  \r\n\r\n disse tilsvarende medregnes hos den af ægtefællerne, der har foretaget  \r\n\r\n henlæggelsen. Renterne medregnes ved opgørelsen af arbejdsindkomsten. </P>  \r\n\r\n<P>2.3. Fradrag og genbeskatning efter investeringsfondsloven og  \r\n\r\n etableringskontoloven </P>  \r\n\r\n<P>Efter de gennemførte ændringer skal fradrag efter investeringsfondsloven  \r\n\r\n vedrørende virksomhed, hvori en af ægtefællerne tager aktiv del, medregnes  \r\n\r\n ved opgørelsen af denne ægtefælles arbejdsindkomst. Vedrører fradraget ikke  \r\n\r\n sådanne former for virksomhed, medregnes henlæggelsen til formueindkomsten,  \r\n\r\n jfr. nærmere kildeskattelovens § 26, stk. 2, litra h, og stk. 3, litra h.  \r\n\r\n</P>  \r\n\r\n<P>Indskud på etableringskonto fradrages i arbejdsindkomsten, jfr.  \r\n\r\n kildeskattelovens § 26, stk. 3, litra h. Efter samme bestemmelse medregnes  \r\n\r\n henlæggelsesbeløb, der skal indtægtsføres efter etableringskontolovens §§  \r\n\r\n 9-11 og investeringsfondslovens §§ 9-11, ligeledes til arbejdsindkomsten.  \r\n\r\n</P>  \r\n\r\n<P>2.4. Udenlandsk almindelig indkomst </P>  \r\n\r\n<P>Efter den ændrede formulering af kildeskattelovens § 26 skal udenlandsk  \r\n\r\n almindelig indkomst kun medregnes til arbejdsindkomsten, når der er tale om  \r\n\r\n indkomst, der berettiger til lempelse af skatten i medfør af  \r\n\r\n dobbeltbeskatningsaftale eller i medfør af ligningslovens § 33 eller § 33A.  \r\n\r\n</P>  \r\n\r\n<P>Bestemmelsen i kildeskattelovens § 26, stk. 3, litra g, finder herefter  \r\n\r\n kun anvendelse på nedslagsberettiget udenlandsk indkomst. Dette gælder også i  \r\n\r\n de tilfælde, hvor lempelsen sker ved exemption med progressionsforbehold  \r\n\r\n efter den såkaldte gamle metode. Efter denne metode medregnes den udenlandske  \r\n\r\n indtægt ikke til den danske skattepligtige indtægt, men derimod kun ved  \r\n\r\n skatteberegningen, som om den var skattepligtig indkomst for den pågældende.  \r\n\r\n</P>  \r\n\r\n<P>Hvor der er tale om udenlandsk indkomst, der ikke berettiger til nedslag,  \r\n\r\n foretages afgrænsningen mellem arbejdsindkomst og formueindkomst efter de  \r\n\r\n almindelige kriterier i kildeskattelovens § 26, stk. 2-4. </P>  \r\n\r\n<P CLASS=PUNKT> <B>3.</B> Overgangsregel for indkomstårene 1983 og 1984 </P>  \r\n\r\n<P>Kildeskattelovens § 35A indeholder bestemmelser om de særlige regler for  \r\n\r\n beregning af ægtefællernes indkomst- og formueskat, når ægtefællerne er  \r\n\r\n samlevende i hele indkomståret, og dette omfatter en periode af et helt år.  \r\n\r\n</P>  \r\n\r\n<P>Ved lov nr. 268 af 8. juni 1983 er der gennemført en overgangsregel for  \r\n\r\n indkomstårene 1983 og 1984 ved skatteberegningen efter kildeskattelovens §  \r\n\r\n 35A for de ægtepar, hvor hustruen har den højeste arbejdsindkomst.  \r\n\r\n Overgangsreglen bevirker, at ved skatteberegningen for ægtefæller, der har  \r\n\r\n positiv formueindkomst ud over 15.000 kr. i 1983 og 30.000 kr. i 1984, skal  \r\n\r\n positiv formueindkomst ud over de anførte beløbsgrænser behandles, som om den  \r\n\r\n var henført til mandens arbejdsindkomst. </P>  \r\n\r\n<P>Ved beregning af nedsættelsen i formueskatten og indkomstskatten til  \r\n\r\n staten efter udskrivningslovens § 5, skal denne nedsættelse beregnes, efter  \r\n\r\n at der er foretaget skatteberegning i henhold til overgangsreglen. </P>  \r\n\r\n<P>Til illustration af den særlige overgangsregel kan anføres nedenstående  \r\n\r\n eksempel, hvor der ved skatteberegningen er anvendt udskrivningsreglerne i  \r\n\r\n 1983 i en gennemsnitskommune med en samlet kommunal udskrivningsprocent på  \r\n\r\n 27,8. </P>  \r\n\r\n<PRE>  \r\n\r\n ---------------------------------------------  \r\n\r\n                              Mand     Hustru  \r\n\r\n                             -----------------  \r\n\r\n                                    Kr.  \r\n\r\n ---------------------------------------------  \r\n\r\n Arbejdsindkomst...........   50.000   250.000  \r\n\r\n Formueindkomst............   20.000    40.000  \r\n\r\n ---------------------------------------------  \r\n\r\n Skattepligtig indkomst....   70.000   290.000  \r\n\r\n ---------------------------------------------  \r\n\r\n Indkomstskat  \r\n\r\n   efter tidligere regler..   28.751   166.094  \r\n\r\n   Heraf statsindkomstskat.   12.240    78.523  \r\n\r\n ---------------------------------------------  \r\n\r\n Indkomstskat  \r\n\r\n   efter overgangsreglen...   24.971   158.534  \r\n\r\n   Heraf statsindkomstskat.    8.460    70.963  \r\n\r\n ---------------------------------------------  \r\n\r\n Ændring i indkomstskat  \r\n\r\n   (statsindkomstskat).....   -3.780    -7.560  \r\n\r\n ---------------------------------------------  \r\n\r\n</PRE>  \r\n\r\n<P>Ægteparrets samlede indkomstskat (efter skatteværdi af personfradrag)  \r\n\r\n beregnet efter de tidligere gældende regler udgør 28.751 kr. + 166.094 kr. =  \r\n\r\n 194.845 kr. </P>  \r\n\r\n<P>Skattenedsættelsen efter overgangsreglen beregnes således: </P>  \r\n\r\n<P>Hustruen, der har den største arbejdsindkomst, skal have beregnet skat af  \r\n\r\n sin arbejdsindkomst (250.000 kr.) + 15.000 kr. (hustruens beregningsmæssige  \r\n\r\n andel af den samlede formueindkomst), dvs. skat af 265.000 kr. = 157.098 kr.  \r\n\r\n</P>  \r\n\r\n<P>Manden skal have beregnet skat af sin arbejdsindkomst (50.000 kr.) +  \r\n\r\n 45.000 kr. (mandens beregningsmæssige andel af den samlede formueindkomst),  \r\n\r\n dvs. skat af 95.000 kr. = 44.365 kr. </P>  \r\n\r\n<P>De beregnede skattebeløb skal nedsættes med skatteværdien af  \r\n\r\n personfradraget. Denne udgør 8.979 kr. Ægteparrets samlede indkomstskat  \r\n\r\n bliver herefter 157.098 kr. + 44.365 kr. - 2 x 8.979 kr. = 183.505 kr. </P>  \r\n\r\n<P>Skattenedsættelsen beregnes som forskellen mellem den samlede indkomstskat  \r\n\r\n beregnet efter de tidligere gældende regler og indkomstskatten beregnet efter  \r\n\r\n overgangsreglen. Nedsættelsen bliver således 194.845 kr. - 183.505 kr. =  \r\n\r\n 11.340 kr. </P>  \r\n\r\n<P>Skattenedsættelsen skal herefter fordeles forholdsmæssigt mellem  \r\n\r\n ægtefællerne efter størrelsen af deres formueindkomster. Såfremt en af  \r\n\r\n ægtefællernes formueindkomst er negativ, foretages skattenedsættelsen alene  \r\n\r\n hos den anden ægtefælle. Nedsættelsen gives i statsindkomstskatten. </P>  \r\n\r\n<P>Mandens samlede indkomstskat efter nedsættelse udgør således 28.751 kr. -  \r\n\r\n 1/3 x 11.340 kr. = 24.971 kr. </P>  \r\n\r\n<P>Hustruens samlede indkomstskat efter nedsættelse bliver 166.094 kr. - 2/3  \r\n\r\n x 11.340 kr. = 158.534 kr. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 6. oktober 1983  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>GUDMUND JENSEN </P>  \r\n\r\n<P CLASS=MINISTER ALIGN=RIGHT>/ Jesper Pålsson </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/01/1984"
        },
        {
            "displayName": "Accession",
            "displayValue": "C19830015509"
        },
        {
            "displayName": "Entydig dokumentidentifikation",
            "displayValue": "CM021079"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "155"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "06/10/1983"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skd 580-1004-51"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}