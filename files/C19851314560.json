{
    "id": 80372,
    "title": "VEJLEDNING OM YDELSE AF STØTTE TIL PRIVAT OPLAGRING AF SVINEKØD ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13145 af 02/05/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>VEJLEDNING OM YDELSE AF STØTTE TIL PRIVAT  \r\n\r\n OPLAGRING AF SVINEKØD </H1>  \r\n\r\n<P></P>  \r\n\r\n<BR>  \r\n\r\n<P>Retsgrundlaget for Det europæiske økonomiske Fællesskabs ordning om ydelse  \r\n\r\n af støtte til privat oplagring af svinekød er angivet i bilag 1. </P>  \r\n\r\n<P>1. Støtteberettigede produkter. </P>  \r\n\r\n<P> 1.1. Støtte ydes for oplagring i frossen tilstand af de produkter, der er  \r\n\r\n nævnt i bilag 2. </P>  \r\n\r\n<P> 1.2. Det er en forudsætning, at produkterne hidrører fra svin med  \r\n\r\n oprindelse i Det europæiske økonomiske Fællesskab. </P>  \r\n\r\n<P>2. Krav til produkterne. </P>  \r\n\r\n<P> 2.1. Ydelse af støtte til privat oplagring er betinget af, at produkterne  \r\n\r\n opbevares i nedfrosset tilstand på et af landbrugsministeriet autoriseret  \r\n\r\n frysehus. </P>  \r\n\r\n<P> 2.2. Der ydes kun støtte til privat oplagring af fersk kød, som stammer  \r\n\r\n fra dyr, der er slagtet i Fællesskabet inden for 10 dage forud for indlagring  \r\n\r\n efter bestemmelserne i denne vejledning. Dette betyder, at hvis indlagring  \r\n\r\n f.eks. sker torsdag, må dyrene ikke være slagtet tidligere end mandag i den  \r\n\r\n foregående uge. Ved beregning af fristen regnes kun med hele dage, og søn- og  \r\n\r\n helligdage medregnes. Foretages indfrysning og endelig oplagring ikke på  \r\n\r\n samme virksomhed, skal de nedfrosne produkter alle opfylde betingelsen om at  \r\n\r\n være indlagret på det endelige lager inden for 10 dage efter  \r\n\r\n slagtetidspunktet. </P>  \r\n\r\n<P> 2.3. Produkterne skal opfylde bestemmelserne i den veterinære lovgivning,  \r\n\r\n herunder bestemmelserne i bekendtgørelse nr. 691 af 20. december 1984 om  \r\n\r\n udførsel af fersk kød. </P>  \r\n\r\n<P> 2.4. Produkterne skal være EØF-stemplet og være stemplet i  \r\n\r\n overensstemmelse med landbrugsministeriets slagtedagskode. Datokoder skal  \r\n\r\n oplyses over for EF-direktoratet. </P>  \r\n\r\n<P> 2.5. Oplagreren skal foranledige, at hvert enkelt parti (delparti) ved  \r\n\r\n transport fra slagtested til frysehus er ledsaget af et veterinærcertifikat,  \r\n\r\n og at certifikatet er forsynet med angivelse af datoer for slagtning af de  \r\n\r\n svin, hvorfra de i certifikatet angivne produkter hidrører, jvf. pkt. 6.3.  \r\n\r\n</P>  \r\n\r\n<P> 2.6. De samme produkter kan ikke være omfattet af en kontrakt om privat  \r\n\r\n oplagring og samtidig give anledning til forudbetaling af restitution i  \r\n\r\n medfør af art. 25 i forordning (EØF) nr. 2730/79 af 29. november 1979 om  \r\n\r\n fælles gennemførelsesbestemmelser for eksportrestitutioner for  \r\n\r\n landbrugsprodukter eller i medfør af art. 5 i forordning (EØF) nr. 565/80 af  \r\n\r\n 4. marts 1980 om forudbetaling- af eksportrestitutioner for  \r\n\r\n landbrugsprodukter, jvf. pkt. 9. 7. </P>  \r\n\r\n<P>3. Oprettelse af kontrakt. </P>  \r\n\r\n<P> 3.1. Ydelse af støtte til privat oplagring af de i bilag 2 nævnte  \r\n\r\n produkter er betinget af, at der afsluttes en kontrakt herom. </P>  \r\n\r\n<P> 3.2. Enhver, der udøver virksomhed inden for kvæg- og kødbranchen i  \r\n\r\n Danmark og er optaget i et offentligt register samt råder over passende  \r\n\r\n oplagringsfaciliteter, kan anmode om oprettelse af en kontrakt. </P>  \r\n\r\n<P> 3.3. Der afsluttes kun kontrakter om privat oplagring såfremt mængden pr.  \r\n\r\n kontrakt og pr. produkt andrager mindst 10 tons netto for udbenede produkter  \r\n\r\n og mindst 15 tons netto for alle andre produkter. </P>  \r\n\r\n<P> 3.4. Anmodning om oprettelse af kontrakt skal i original og 2 kopier  \r\n\r\n indsendes til EF-direktoratet, Frederiksborggade 18, 1360 København K, på  \r\n\r\n formular, der på begæring fremsendes af direktoratet. Der skal anvendes en  \r\n\r\n formular for hvert af de i bilaget nævnte produkter og for hvert  \r\n\r\n oplagringssted. </P>  \r\n\r\n<P> 3.5. Den i pkt. 12.1. nævnte sikkerhed skal stilles over for direktoratet  \r\n\r\n samtidig med indgivelse af anmodning om oprettelse af kontrakt. </P>  \r\n\r\n<P> 3.6. Direktoratet underretter inden for 5 arbejdsdage efter indgivelsen  \r\n\r\n af den i pkt. 3.4. omhandlede anmodning ansøgerne om, hvilken afgørelse der  \r\n\r\n er truffet vedrørende oprettelse af oplagringskontrakten. Meddelelse om  \r\n\r\n afgørelsen gives i anbefalet brev eller pr. telex, eller kontrakten udleveres  \r\n\r\n til oplagreren mod kvittering. Hvis anmodningen imødekommes, anses kontrakten  \r\n\r\n for indgået på datoen for direktoratets afgørelse. </P>  \r\n\r\n<P>4. Forudgående meddelelse om vejning og indlagring. </P>  \r\n\r\n<P> 4.1. Oplagreren skal give EF-direktoratet meddelelse om datoen for  \r\n\r\n påbegyndelsen af vejning og indfrysning af partiet mindst 2 arbejdsdage før  \r\n\r\n denne dato. </P>  \r\n\r\n<P> 4.2. Vejning og indfrysning må først påbegyndes når oplagringskontrakten  \r\n\r\n er indgået, jvf. pkt. 3.6. </P>  \r\n\r\n<P>5. Vejning og indlagring. </P>  \r\n\r\n<P> 5.1. Nettovægten af den af kontrakten omfattede mængde af et produkt (et  \r\n\r\n parti) skal konstateres ved vejning forinden indfrysning og oplagring af  \r\n\r\n produktet. Nettovægten skal konstateres på oplagringsstedet, når indfrysning  \r\n\r\n af produkterne foregår i forbindelse med indlagringen, og på  \r\n\r\n indfrysningsstedet, når indfrysning sker andre steder end på  \r\n\r\n oplagringsstedet. </P>  \r\n\r\n<P> 5.2. Vejningen skal foretages af en autoriseret vejer og maler, der  \r\n\r\n udsteder attester og vægtspecifikationer om resultatet af vejningerne.  \r\n\r\n Såfremt et parti er sammensat af flere mindre partier (delpartier), skal der  \r\n\r\n udstedes veje-attest og specifikation for hvert delparti. Det i kontraktens  \r\n\r\n øverste højre hjørne angivne nummer skal anføres på hver vejeattest, og det  \r\n\r\n skal af vægtspecifikationerne klart fremgå, hvilken vejeattest de vedrører.  \r\n\r\n Omkostningerne ved vejningerne afholdes af oplagreren. </P>  \r\n\r\n<P> 5.3. Indlagringen skal være tilendebragt inden for 28 dage efter  \r\n\r\n kontraktens indgåelse. </P>  \r\n\r\n<P>6. Efterfølgende meddelelse om indlagring. </P>  \r\n\r\n<P> 6.1. Når indlagring af hele partiet er tilendebragt, skal oplagreren  \r\n\r\n hurtigst muligt tilsende EF-direktoratet meddelelse herom på en af  \r\n\r\n direktoratet udfærdiget formular med genpart. </P>  \r\n\r\n<P> 6.2. Meddelelsen skal indeholde oplysning om: </P>  \r\n\r\n<P>a. Antal og nettovægt før indfrysning for hvert oplagret delparti. </P>  \r\n\r\n<P>b. For hvert delparti slagtedatoer for de dyr, hvorfra kødet stammer. </P>  \r\n\r\n<P>c. For hvert delparti dato for indlagring på frysehus af det frosne  \r\n\r\n produkt. </P>  \r\n\r\n<P>d. Erklæring fra frysehuset om, at frysehuset har modtaget det i  \r\n\r\n meddelelsen angivne produkt til oplagring, med angivelse af datoen for  \r\n\r\n afslutning af indlagring af det frosne produkt. </P>  \r\n\r\n<P>e. Attestation fra veterinærkontrollen ved frysehuset af rigtigheden af  \r\n\r\n frysehusets erklæring. </P>  \r\n\r\n<P>6.3. Meddelelsen skal for hvert parti (delparti) være vedlagt duplikater  \r\n\r\n af veterinærattester samt vejeattester med tilhørende vægtspecifikationer  \r\n\r\n udstedt af en statsautoriseret vejer og måler. </P>  \r\n\r\n<P>7. Mindste mængde og oplagringsperiode. </P>  \r\n\r\n<P> 7.1. Det påhviler oplagreren for egen regning og risiko at oplagre den i  \r\n\r\n kontrakten angivne mængde af det pågældende produkt på det i kontrakten  \r\n\r\n nævnte oplagringssted. Forpligtelsen til at oplagre den angivne mængde -  \r\n\r\n anses dog for overholdt, såfremt mindst 90% af denne mængde er blevet anbragt  \r\n\r\n på lageret. </P>  \r\n\r\n<P> 7.2. Oplagreren er forpligtet til at oplagre den aftalte mængde af det  \r\n\r\n pågældende produkt i den oplagringsperiode, der er aftalt ved kontrakten,  \r\n\r\n uden at forandre eller udskifte den oplagrede mængde eller flytte denne til  \r\n\r\n andet oplagringssted. </P>  \r\n\r\n<P> 7.3. Oplagringsperioden kan aftales til 4, 5, 6 eller 7 måneder. </P>  \r\n\r\n<P> 7.4. Oplagringsperioden begynder dagen efter den dag, da indlagring af  \r\n\r\n hele partiet på oplagringsstedet er tilendebragt, jvf. pkt. 5.3, og udløber  \r\n\r\n kl. 24.00 på datoen med samme talangivelse som den dag, oplagringsperioden  \r\n\r\n begyndte. Afsluttes indlagringen f.eks. den 6. april, fortabes retten til  \r\n\r\n støtte derfor, såfremt varen udtages fra lageret før den 8. september, når  \r\n\r\n oplagringsperioden er 5 måneder. </P>  \r\n\r\n<P>8. Krav til mærkning og oplagring. </P>  \r\n\r\n<P> 8.1. Oplagreren skal sikre, at den til hver enkelt kontrakt hørende  \r\n\r\n mængde af et produkt (et parti) oplagres fuldstændig adskilt fra andre  \r\n\r\n partier. </P>  \r\n\r\n<P> 8.2. Hvert enkelt parti skal være tydeligt mærket med den betegnelse på  \r\n\r\n produktet, som er anført i den i pkt. 3 omhandlede kontrakt, og skal  \r\n\r\n endvidere være forsynet med tydelig angivelse af nummeret på kontrakten samt  \r\n\r\n af vægt og indlagringsdato. </P>  \r\n\r\n<P> 8.3. Oplagreren skal drage omsorg for, at hvert enkelt parti er anbragt  \r\n\r\n på lageret på en sådan måde, at de kontrollerende myndigheder til enhver tid  \r\n\r\n kan foretage kontrol af produkterne. </P>  \r\n\r\n<P> 8.4. Under oplagringsperioden kan omlagring inden for oplagringsstedet og  \r\n\r\n hel eller delvis emballering finde sted efter indhentet tilladelse fra  \r\n\r\n Veterinærdirektoratets stedlige repræsentant. </P>  \r\n\r\n<P>9. Udbetaling af støtte. </P>  \r\n\r\n<P> 9.1. Støtten ydes med de i bilag 2 anførte beløb for produkternes  \r\n\r\n nettovægt, jvf. pkt. 5.1. og 5.2. </P>  \r\n\r\n<P> 9.2. Ved beregning af støttebeløbet i national valuta anvendes den  \r\n\r\n omregningskurs, der er gældende på dagen for kontraktens indgåelse, jvf. pkt.  \r\n\r\n 3.6. I bilag 2 er anvendt den pr. 6. maj 1985 gældende omregningskurs ved  \r\n\r\n angivelse af støttebeløb i kr. </P>  \r\n\r\n<P> 9.3. Støtten ydes for den faktisk oplagrede mængde. Såfremt denne mængde  \r\n\r\n er større end det i kontrakten aftalte kvantum, beregnes støtten efter det  \r\n\r\n aftalte kvantum. </P>  \r\n\r\n<P> 9.4. Oplagres mindre end 90% af den i kontrakten aftalte mængde, ydes der  \r\n\r\n ingen støtte. </P>  \r\n\r\n<P> 9.5. Der ydes kun støtte, såfremt hele den oplagrede mængde har været på  \r\n\r\n lager i hele den aftalte oplagringsperiode, jvf. dog pkt. 11.1. </P>  \r\n\r\n<P> 9.6. Støttebeløbet udbetales af EF-direktoratet efter derom af den  \r\n\r\n støtteberettigede fremsat anmodning. Anmodningen skal affattes som bilag 3.  \r\n\r\n Anmodningen skal ledsages af en erklæring fra frysehuset affattet som bilag 4  \r\n\r\n vedrørende tilstedeværelsen af varen i den aftalte oplagringsperiode. Denne  \r\n\r\n erklæring skal være attesteret af veterinærkontrollen ved frysehuset.  \r\n\r\n Udbetalingen finder sted snarest muligt, efter at direktoratet har  \r\n\r\n konstateret, at kontraktens betingelser er opfyldt. </P>  \r\n\r\n<P> 9.7. Udbetaling af støttebeløbet er betinget af, at anmodningen  \r\n\r\n indeholder en erklæring fra støtteansøgeren om, </P>  \r\n\r\n<P>a. at det i anmodningen angivne kvantum svinekød ikke i oplagringsperioden  \r\n\r\n har været anbragt på toldoplag eller i frizone med henblik på udførsel inden  \r\n\r\n for en bestemt frist, jvf. art. 5, stk. 1, i forordning (EØF) nr. 565/80 af  \r\n\r\n 4. marts 1980 om forudbetaling af eksportrestitutioner for landbrugsprodukter  \r\n\r\n og </P>  \r\n\r\n<P>b. at der ej heller for kødet er sket forudbetaling af restitution i  \r\n\r\n medfør af art. 25 i forordning (EØF) nr. 2730/79 af 29. november 1979 om  \r\n\r\n fælles gennemførelsesbestemmelser for eksportrestitutioner for  \r\n\r\n landbrugsprodukter. </P>  \r\n\r\n<P>Erklæringen skal for så vidt angår pkt. a være attesteret af frysehuset.  \r\n\r\n</P>  \r\n\r\n<P>10. Renteberegning ved tilbagebetaling af støtte. </P>  \r\n\r\n<P>Tilbagebetales støttebeløb, der er modtaget uretmæssigt, ikke inden en af  \r\n\r\n EF-direktoratet fastsat frist, skal der betales rente fra fristens udløb.  \r\n\r\n Dette gælder dog kun, såfremt der samtidig med tilbagebetalingskravet gives  \r\n\r\n underretning om pligten til at betale rente. Renten udgør 1,3% månedlig og  \r\n\r\n pålægges for hver påbegyndt måned fra fristens udløb. </P>  \r\n\r\n<P>11. Udlagring inden for kontraktperioden. </P>  \r\n\r\n<P> 11.1. Uanset bestemmelsen i pkt. 9.5. fortabes retten til støtte ikke,  \r\n\r\n såfremt oplagreren, efter at 2 måneder af oplagringsperioden er forløbet,  \r\n\r\n udlagrer det oplagrede kvantum svinekød eller en del deraf, dog mindst 9 tons  \r\n\r\n for hele og halve svinekroppe og 10 tons for alle andre produkter, eller -  \r\n\r\n hvis den tilbageværende mængde er mindre - hele denne mængde, på betingelse  \r\n\r\n af, at det udlagrede kvantum kød inden for 60 dage efter udlagringen </P>  \r\n\r\n<P> enten er blevet udført fra Fællesskabets geografiske område, jvf. art. 9,  \r\n\r\n stk. 2, i forordning (EØF) nr. 2730/79 af 29. november 1979 om  \r\n\r\n gennemførelsesbestemmelser for eksportrestitutioner for landbrugsprodukter,  \r\n\r\n</P>  \r\n\r\n<P> eller har nået sit bestemmelsessted i henhold til art. 5, stk. 1, i samme  \r\n\r\n forordning </P>  \r\n\r\n<P> eller er blevet anbragt på et proviantoplag godkendt i overensstemmelse  \r\n\r\n med art. 26 i den nævnte forordning. </P>  \r\n\r\n<P> 11.2. Oplagrere, der ønsker at benytte sig af en af de i pkt. 11.1.  \r\n\r\n nævnte muligheder for udlagring, skal senest 2 arbejdsdage før udlagringens  \r\n\r\n begyndelse give direktoratet skriftlig underretning om beslutningen om  \r\n\r\n udlagring med angivelse af mængden af og betegnelsen for det svinekød, som  \r\n\r\n oplagreren agter at udføre. Den nævnte frist på 2 arbejdsdage beregnes  \r\n\r\n således at udlagringen først må påbegyndes den tredje arbejdsdag efter den  \r\n\r\n dag, da meddelelsen er modtaget i direktoratet. </P>  \r\n\r\n<P> 11.3. Den i pkt. 11.1. omhandlede periode på 2 måneder regnes fra dagen  \r\n\r\n efter den dag, da indlagring på oplagringsstedet er tilendebragt, og udløber  \r\n\r\n kl. 24.00 på datoen med samme talangivelse som den dag, fra hvilken perioden  \r\n\r\n regnes. Heraf følger, at såfremt indlagring af partiet er tilendebragt f.  \r\n\r\n eks. den 6. april, kan udlagring efter pkt. 11.1. uden fortabelse af støtten  \r\n\r\n tidligst ske den 8. juni. </P>  \r\n\r\n<P> 11.4. I de i pkt. 11.1. nævnte tilfælde udløber oplagringsperioden dagen  \r\n\r\n før den første udlagringsdag, eller - hvis varerne ikke er blevet fjernet -  \r\n\r\n dagen før den dag, hvor udførselsangivelsen godkendes. </P>  \r\n\r\n<P> 11.5. Når oplagreren benytter sig af en af de i pkt. 11.1. nævnte  \r\n\r\n muligheder for udlagring, reduceres støtten som angivet i bilag 2 i forhold  \r\n\r\n til forkortelsen af den aftalte oplagringsperiode. </P>  \r\n\r\n<P> 11.6. Bevis for, at produkterne har opfyldt en af ovennævnte betingelser,  \r\n\r\n føres af oplagreren på samme måde som ved udbetaling af eksportrestitutioner.  \r\n\r\n</P>  \r\n\r\n<P> 11.7 Såfremt markedssituationen inden for Det europæiske økonomiske  \r\n\r\n Fællesskab gør det nødvendigt, kan EF-direktoratet i overensstemmelse med  \r\n\r\n beslutning truffet af fællesskabsmyndighederne bestemme, at oplagringstiden  \r\n\r\n skal forlænges eller forkortes i forhold til det aftalte tidsrum. I så fald  \r\n\r\n forøges eller reduceres støtten som angivet i bilag 2. </P>  \r\n\r\n<P>12. Sikkerhedsstillelse. </P>  \r\n\r\n<P> 12.1. Ved ansøgning om indgåelse af kontrakt skal oplagreren stille en  \r\n\r\n sikkerhed på 20% af støttebeløbet. Sikkerheden kan stilles i form af noteret  \r\n\r\n check, i form af en garanti fra et pengeinstitut eller forsikringsselskab,  \r\n\r\n der er beliggende i Danmark, eller i form af anden sikkerhed efter nærmere af  \r\n\r\n EF-direktoratet fastsatte regler. En garanti skal være affattet som bilag 5.  \r\n\r\n</P>  \r\n\r\n<P> 12.2. Sikkerheden fortabes i forhold til den manglende mængde, hvis under  \r\n\r\n 90% af den mængde, der er omfattet af oplagringskontrakten, indlagres inden  \r\n\r\n for de fastsatte frister og oplagres i hele det fastsatte tidsrum i  \r\n\r\n overensstemmelse med pkt. 7.1. og pkt. 7.2. </P>  \r\n\r\n<P> 12.3. Såfremt de forpligtelser, der er nævnt i pkt. 4, pkt. 5, pkt. 6 og  \r\n\r\n pkt. 8, ikke opfyldes, erklærer EF-direktoratet sikkerheden for helt eller  \r\n\r\n delvis fortabt alt efter, hvor alvorligt kontraktbruddet er. </P>  \r\n\r\n<P> 12.4. Bortset fra bestemmelserne i pkt. 12.2 og pkt. 12.3. fortabes hele  \r\n\r\n sikkerheden, såfremt de forpligtelser, der påhviler oplagreren i henhold til  \r\n\r\n denne vejledning, ikke opfyldes fuldtud. </P>  \r\n\r\n<P> 12.5. Den stillede sikkerhed fortabes dog ikke, såfremt oplagreren på  \r\n\r\n grund af force majeure er ude af stand til at overholde de i kontrakten  \r\n\r\n fastsatte forpligtelser. </P>  \r\n\r\n<P> 12.6. Den stillede sikkerhed frigives, når det er konstateret, at  \r\n\r\n kontraktens bestemmelser er opfyldt. </P>  \r\n\r\n<P>13. Lagerregnskab og kontrol. </P>  \r\n\r\n<P> 13.1. Oplagreren skal i sit bogholderi (lagerregnskab) føre en særlig  \r\n\r\n konto over de produkter, der er omfattet af kontrakter oprettet i  \r\n\r\n overensstemmelse med bestemmelserne i denne vejledning. </P>  \r\n\r\n<P> 13.2. Repræsentanter for EF-direktoratet og for Veterinærdirektoratet har  \r\n\r\n mod behørig legitimation adgang til lagre af de produkter, der er omfattet af  \r\n\r\n kontrakter oprettet i overensstemmelse med bestemmelserne i denne vejledning,  \r\n\r\n og er berettiget til uden erstatning at udtage prøver af produkterne i det  \r\n\r\n omfang, det er nødvendigt af hensyn til kontrollen. Disse repræsentanter har  \r\n\r\n endvidere adgang til hos oplagreren at foretage kontrol af de oplysninger,  \r\n\r\n som tjener til dokumentation af de forudsætninger, hvorunder støtten ydes, og  \r\n\r\n er i nævnte øjemed berettiget til at efterse oplagrerens forretningsbøger,  \r\n\r\n øvrige regnskabsmateriale samt korrespondance m.v. Det påhviler oplagreren at  \r\n\r\n foranledige, at der ydes den bistand, der er nødvendig til foretagelse af  \r\n\r\n kontrollen. </P>  \r\n\r\n<P>14. Anke. </P>  \r\n\r\n<P>De afgørelser, som EF-direktoratet træffer i henhold til denne vejledning,  \r\n\r\n kan indankes for Landbrugsministeriet. </P>  \r\n\r\n<P>15. Anmodningsperiode. </P>  \r\n\r\n<P>Anmodning om oprettelse af kontrakt om privat oplagring af de i bilag 2  \r\n\r\n nævnte produkter kan indgives fra den 6. maj 1985. </P>  \r\n\r\n<P>Bilag 1 </P>  \r\n\r\n<P> RETSGRUNDLAG </P>  \r\n\r\n<P>Rådsforordning nr. 2759/75 af 29. oktober 1975 om den fælles  \r\n\r\n markedsordning for svinekød, senest ændret ved forordning nr. 2966/80 af 14.  \r\n\r\n november 1980. </P>  \r\n\r\n<P>Rådsforordning nr. 2763/75 af 29. oktober 1975 om fastsættelse af  \r\n\r\n almindelige regler for ydelse af støtte til privat oplagring inden for  \r\n\r\n svinekødsektoren. </P>  \r\n\r\n<P>Kommissionsforordning nr. 1092/80 af 2. maj 1980 om  \r\n\r\n gennemførelsesbestemmelser vedrørende ydelse af støtte til privat oplagring  \r\n\r\n af svinekød, senest ændret ved forordning nr. 201/85 af 25. januar 1985. </P>  \r\n\r\n<P>Kommissionsforordning nr. 1081/85 af 25. april 1985 om de særlige  \r\n\r\n betingelser for ydelse af støtte til privat oplagring inden for  \r\n\r\n svinekødsektoren. </P>  \r\n\r\n<P>BILAG 3 </P>  \r\n\r\n<P>ANMODNING </P>  \r\n\r\n<P>om udbetaling af støtte til privat oplagring af svinekød </P>  \r\n\r\n<P>--------------------------------------------------------------------- </P>  \r\n\r\n<P>Undertegnede oplagrer, der har afsluttet kontrakt nr.: </P>  \r\n\r\n<P>--------------------------------------------------------------------- </P>  \r\n\r\n<P>af dato: </P>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n med EF-direktoratet om ydelse af støtte til  \r\n\r\n privat oplagring af følgende kvantum svinekød                     kg  \r\n\r\n ---------------------------------------------------------------------  \r\n\r\n anmoder på grundlag af kontraktens bestemmelser  \r\n\r\n og under henvisning til meddelelse om indlagring af dato:  \r\n\r\n ---------------------------------------------------------------------  \r\n\r\n om udbetaling af følgende beregnede støttebeløb:  \r\n\r\n ---------------------------------------------------------------------  \r\n\r\n Berettiget støttebeløb på grundlag af meddelelse om indlagring   kr.  \r\n\r\n ---------------------------------------------------------------------  \r\n\r\n Fradrag for forkortelse af den aftalte oplagringsperiode,  \r\n\r\n  jvf. omstående specifikation:                                    kr.  \r\n\r\n ---------------------------------------------------------------------  \r\n\r\n Beregnet udbetalingsbeløb                                        kr.  \r\n\r\n ---------------------------------------------------------------------  \r\n\r\n</PRE>  \r\n\r\n<P>Undertegnede oplagrer erklærer herved, at ovennævnte kvantum svinekød ikke  \r\n\r\n i oplagringsperioden har været anbragt på toldoplag eller i frizone med  \r\n\r\n henblik på udførsel indenfor en bestemt frist, jfr. art. 5, stk. 1, i  \r\n\r\n forordning (EØF) nr. 565/80 af 4. marts 1980 om forudbetaling af  \r\n\r\n eksportrestitutioner for landbrugsprodukter, og at der ej heller for kødet er  \r\n\r\n sket forudbetaling af restitution iflg. art. 25 i forordning (EØF) nr.  \r\n\r\n 2730/79 af 29. november 1979 om fælles gennemførelsesbestemmelser for  \r\n\r\n eksportrestitutioner for landbrugsprodukter. </P>  \r\n\r\n<P>Sted og dato Oplagrerens stempel og underskrift </P>  \r\n\r\n<P>Undertegnede frysehus attesterer herved, at ovennævnte kvantum svinekød  \r\n\r\n ikke i oplagringsperioden har været oplagt på toldoplag eller i frizone. </P>  \r\n\r\n<P>Sted og dato: Frysehusets stempel og underskrift: </P>  \r\n\r\n<P>SPECIFIKATION vedr. SVINEKØD </P>  \r\n\r\n<P>udtaget indenfor oplagringsperioden med henblik på udførsel til et land  \r\n\r\n udenfor Fællesskabets geografiske område eller leverance i henhold til art. 5  \r\n\r\n i forordning (EØF) nr. 2730/79 eller oplægning på proviantoplag, godkendt  \r\n\r\n efter art. 26 i nævnte forordning. </P>  \r\n\r\n<P>UDFYLD VENLIGST SKÆRMSTRUKTUR </P>  \r\n\r\n<P>BILAG 4 </P>  \r\n\r\n<P>ERKLÆRING </P>  \r\n\r\n<P>Firma.---------------- </P>  \r\n\r\n<P>Adresse--------------- </P>  \r\n\r\n<P>har i henhold til direktoratets vejledning nr. I-6/85 af 2. maj 1985 om  \r\n\r\n ydelse af støtte til privat oplagring af svinekød, indgået kontrakt nr.  \r\n\r\n ------------- af ----/----198-- med EF-direktoratet. </P>  \r\n\r\n<P>I henhold til kontrakten er der indlagret ---------- kg (produkt:) </P>  \r\n\r\n<P>----------- </P>  \r\n\r\n<P>Ovennævnte kvantum af det angivne produkt er udlagret fra oplagringsstedet  \r\n\r\n med de nedenfor angivne mængder på de angivne datoer: </P>  \r\n\r\n<P>------------------------------------------------------------ </P>  \r\n\r\n<PRE>  \r\n\r\n Stk/colli/                           Udlagringsdato  \r\n\r\n kartoner        Nettovægt, kg        (een dato pr. linie)  \r\n\r\n</PRE>  \r\n\r\n<P>------------------------------------------------------------ </P>  \r\n\r\n<P>------------------------------------------------------------ </P>  \r\n\r\n<P>Undertegnede frysehus erklærer herved, at ovennævnte kvantum svinekød har  \r\n\r\n været oplagret på frysehus fra den / 198 , og at det er blevet udlagret med  \r\n\r\n de ovenfor angivne mængder på de angivne datoer. </P>  \r\n\r\n<P>Sted og dato: Frysehusets underskrift og stempel: </P>  \r\n\r\n<P>---------------------------------------------------------------- </P>  \r\n\r\n<P>Ovenstående oplysninger attesteres herved </P>  \r\n\r\n<PRE>  \r\n\r\n Sted og dato:           Veterinærkontrollens underskrift og stempel:  \r\n\r\n</PRE>  \r\n\r\n<P>BILAG 5 </P>  \r\n\r\n<P>GARANTIBEVIS nr.--------------- </P>  \r\n\r\n<P>Firma: ----------------------- </P>  \r\n\r\n<P>Adresse: --------------------- </P>  \r\n\r\n<P>har den / 198 i henhold til EF-Kommissionens forordning (EØF) nr. 1092/80  \r\n\r\n af 2. maj 1980 om gennemførelsesbestemmelser vedrørende ydelse af støtte til  \r\n\r\n privat oplagring af svinekød med senere ændringer anmodet om indgåelse af  \r\n\r\n oplagringskontrakt for </P>  \r\n\r\n<P>----------------- kg. (produkt): ------------------ </P>  \r\n\r\n<P>og skal som følge heraf over for </P>  \r\n\r\n<P>EF-direktoratet, </P>  \r\n\r\n<P>Frederiksborggade 18, DK 1360 København K </P>  \r\n\r\n<P>stille en sikkerhed, der andrager 20% af det støttebeløb, firmaet er  \r\n\r\n berettiget til efter oplagringskontraktens opfyldelse. </P>  \r\n\r\n<P>------------------ indestår herved EF-direktoratet som </P>  \r\n\r\n<P>selvskyldnerkautionist for skadesløs betaling af indtil </P>  \r\n\r\n<P>kr. --------------- </P>  \r\n\r\n<P>skriver kroner ---------------- </P>  \r\n\r\n<P>hvilket beløb eller den af direktoratet krævede del deraf kommer til  \r\n\r\n udbetaling på direktoratets skriftlige anfordring herom og med direktoratets  \r\n\r\n samtidige erklæring om, at ovennævnte firma ikke eller kun delvis har  \r\n\r\n overholdt bestemmelserne i ovennævnte forordning. </P>  \r\n\r\n<P>Garantien frigives, når direktoratet har konstateret, at betingelserne for  \r\n\r\n ydelse af støtte til privat oplagring af svinekød er opfyldt. </P>  \r\n\r\n<P>Sted og dato: Underskrift: </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19851314560"
        },
        {
            "displayName": "Entydig dokumentidentifikation",
            "displayValue": "CM039585"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13145"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "02/05/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "EF-Direktoratet"
        },
        {
            "displayName": "Ressortministeriets journalnummer",
            "displayValue": "I-6/85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}