{
    "id": 81851,
    "title": "Bekendtgørelse af lov om retsforholdet mellem arbejdsgivere og funktionærer ",
    "documentTypeId": "30",
    "isSagsforlobPeriodValid": false,
    "shortName": "LBK nr 642 af 28/06/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af lov om retsforholdet mellem  \r\n\r\n arbejdsgivere og funktionærer </H1>  \r\n\r\n<P></P>  \r\n\r\n<P CLASS=SUB-TITLE>Herved bekendtgøres lov om retsforholdet mellem  \r\n\r\n arbejdsgivere og funktionærer, jf. lovbekendtgørelse nr. 516 af 23. juli 1987  \r\n\r\n med de ændringer, der følger af lov nr. 287 af 24. april 1996. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ved funktionærer forstås i denne lov følgende  \r\n\r\n personer: </P>  \r\n\r\n<UL CLASS=PLAIN-LIST>  \r\n\r\n<LI>a) Handels- og kontormedhjælpere, beskæftiget ved køb eller salg, ved  \r\n\r\n kontorarbejde eller dermed ligestillet lagerekspedition. </LI>  \r\n\r\n<LI>b) Personer, hvis arbejde består i teknisk eller klinisk bistandsydelse  \r\n\r\n af ikke-håndværks- eller -fabriksmæssig art, og andre medhjælpere, som  \r\n\r\n udfører et arbejde, der kan sidestilles hermed. </LI>  \r\n\r\n<LI>c) Personer, hvis arbejde udelukkende eller i det væsentlige består i på  \r\n\r\n arbejdsgiverens vegne at lede eller føre tilsyn med udførelsen af andres  \r\n\r\n arbejde. </LI>  \r\n\r\n<LI>d) Personer, hvis arbejde overvejende er af den under a) og b) angivne  \r\n\r\n art. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Det er en betingelse for lovens anvendelse, at  \r\n\r\n den pågældende beskæftiges af vedkommende arbejdsgiver gennemsnitlig mindst  \r\n\r\n 15 timer ugentlig, og at han indtager en tjenestestilling, således at han er  \r\n\r\n undergivet arbejdsgiverens instruktioner. </P>  \r\n\r\n<P CLASS=STK> <I>Stk. 3. </I> Denne lovs bestemmelser kommer ikke til  \r\n\r\n anvendelse på tjenestemænd - eller aspiranter til tjenestemandsstillinger -  \r\n\r\n under staten, folkeskolen, folkekirken eller kommunerne, på de af  \r\n\r\n sømandsloven af 7. juni 1952 omfattede funktionærer eller på de af lov om  \r\n\r\n lærligeforhold omfattede lærlinge. Bestemmelserne i §§ 10-14 gælder dog for  \r\n\r\n de af sømandsloven omfattede funktionærer. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Arbejdsaftalen mellem arbejdsgiveren og  \r\n\r\n funktionæren kan ved opsigelse kun bringes til ophør efter forudgående varsel  \r\n\r\n i overensstemmelse med nedenstående regler. </P>  \r\n\r\n<P CLASS=STK> <I>Stk. 2. </I> Opsigelse fra arbejdsgiverens side skal ske med  \r\n\r\n mindst </P>  \r\n\r\n<UL CLASS=PLAIN-LIST>  \r\n\r\n<LI>1) 1 måneds varsel til fratræden ved en måneds udgang i de første 6  \r\n\r\n måneder efter ansættelsen, </LI>  \r\n\r\n<LI>2) 3 måneders varsel til fratræden ved en måneds udgang efter 6 måneders  \r\n\r\n ansættelse. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Opsigelsesvarslet i stk. 2, nr. 2, forhøjes med  \r\n\r\n 1 måned for hvert tredje ansættelsesår, dog højst til 6 måneder. </P>  \r\n\r\n<P CLASS=STK> <I>Stk. 4. </I> Såfremt arbejdsgiveren godtgør, at der er  \r\n\r\n truffet aftale om, at arbejdet er af rent midlertidig karakter, og  \r\n\r\n arbejdsforholdet ikke vedvarer ud over 3 måneder, finder reglen i stk. 2, nr.  \r\n\r\n 1, ikke anvendelse. </P>  \r\n\r\n<P CLASS=STK> <I>Stk. 5. </I> Såfremt arbejdsgiveren godtgør, at ansættelsen  \r\n\r\n er sket på prøve, og arbejdsforholdet ikke vedvarer ud over 3 måneder, skal  \r\n\r\n opsigelse fra arbejdsgiverens side ske med mindst 14 dages varsel. </P>  \r\n\r\n<P CLASS=STK> <I>Stk. 6. </I> Opsigelse fra funktionærens side skal ske med 1  \r\n\r\n måneds varsel til ophør ved en måneds udgang, medmindre der er truffet aftale  \r\n\r\n om, at arbejdet er af rent midlertidig karakter eller på prøve, og  \r\n\r\n arbejdsforholdet ikke vedvarer ud over 3 måneder. Dog kan der ved skriftlig  \r\n\r\n kontrakt træffes bestemmelse om længere opsigelsesvarsel fra funktionærens  \r\n\r\n side under forudsætning af, at opsigelsesvarslet fra arbejdsgiverens side  \r\n\r\n forlænges tilsvarende. </P>  \r\n\r\n<P CLASS=STK> <I>Stk. 7. </I> Opsigelse må ske så betids, at fratræden med  \r\n\r\n det for en ansættelsesperiode givne varsel kan ske inden periodens udløb.  \r\n\r\n Opsigelse i henhold til stk. 2, 3 og 6 skal være meddelt skriftligt senest  \r\n\r\n den sidste i den måned, efter hvis udløb opsigelsesvarslet begynder at løbe.  \r\n\r\n</P>  \r\n\r\n<P CLASS=STK> <I>Stk. 8. </I> Såfremt en funktionær fortsætter i en  \r\n\r\n virksomhed, efter at den har skiftet ejer skal den tid, funktionæren har haft  \r\n\r\n ansættelse i virksomheden som funktionær før ejerskiftet, medregnes ved  \r\n\r\n beregningen af ansættelsestiden. </P>  \r\n\r\n<P CLASS=STK> <I>Stk. 9. </I> Såfremt der som led i arbejdsaftalen stilles  \r\n\r\n tjenestebolig til rådighed for funktionæren og dennes familie, skal  \r\n\r\n opsigelsesvarslet fra arbejdsgiverens side være mindst 3 måneder.  \r\n\r\n Funktionæren er med sin familie berettiget til mod det aftalte vederlag -  \r\n\r\n respektive vederlagsfrit - at bebo tjenesteboligen i indtil 1 måned efter  \r\n\r\n tidspunktet for sin fratræden; samme ret tilkommer familien i tilfælde af  \r\n\r\n funktionærens død. Hvor arbejdsgiveren skønner det nødvendigt af hensyn til  \r\n\r\n virksomhedens tarv, er han dog - mod at afholde de med flytningen forbundne  \r\n\r\n udgifter - berettiget til at kræve familiens bortflytning straks. </P>  \r\n\r\n<P CLASS=STK> <I>Stk. 10. </I> Ovennævnte regler viger for organisationernes  \r\n\r\n varslingsbestemmelser i tilfælde af lovlig varslet arbejdsstandsning. </P>  \r\n\r\n</DIV>  \r\n\r\n<A NAME=\"\"P2A\"\"></A>\r\n\r\n<DIV CLASS=PARAGRAPH ID=\"P2A\">  \r\n\r\n<P CLASS=PARAB> <B>§ 2 a. </B> Såfremt en funktionær, der har været uafbrudt  \r\n\r\n beskæftiget i samme virksomhed i 12, 15 eller 18 år, opsiges, skal  \r\n\r\n arbejdsgiveren ved funktionærens fratræden udrede et beløb svarende til  \r\n\r\n henholdsvis 1, 2 eller 3 måneders løn. </P>  \r\n\r\n<P CLASS=STK> <I>Stk. 2. </I> Bestemmelsen i stk. 1 finder ikke anvendelse,  \r\n\r\n såfremt funktionæren ved fratrædelsen vil oppebære folkepension. </P>  \r\n\r\n<P CLASS=STK> <I>Stk. 3. </I> Hvis funktionæren ved fratrædelsen vil oppebære  \r\n\r\n en alderspension fra arbejdsgiveren, og hvis funktionæren er indtrådt i den  \r\n\r\n pågældende pensionsordning før det fyldte 50. år, bortfalder  \r\n\r\n fratrædelsesgodtgørelsen. </P>  \r\n\r\n<P CLASS=STK> <I>Stk. 4. </I> Bestemmelsen i stk. 3 finder ikke anvendelse,  \r\n\r\n hvis der den 1. juli 1996 ved kollektiv overenskomst er taget stilling til  \r\n\r\n spørgsmålet om nedsættelse eller bortfald af fratrædelsesgodtgørelsen som  \r\n\r\n følge af alderspension fra arbejdsgiveren. </P>  \r\n\r\n<P CLASS=STK> <I>Stk. 5. </I> Bestemmelsen i stk. 1 finder tilsvarende  \r\n\r\n anvendelse i tilfælde af uberettiget bortvisning. </P>  \r\n\r\n</DIV>  \r\n\r\n<A NAME=\"\"P2B\"\"></A>\r\n\r\n<DIV CLASS=PARAGRAPH ID=\"P2B\">  \r\n\r\n<P CLASS=PARAB> <B>§ 2 b. </B> Såfremt opsigelse af en funktionær, der er  \r\n\r\n fyldt 18 år, og som har været uafbrudt beskæftiget i den pågældende  \r\n\r\n virksomhed i mindst 1 år før opsigelsen, ikke kan anses for rimeligt  \r\n\r\n begrundet i funktionærens eller virksomhedens forhold, skal arbejdsgiveren  \r\n\r\n udrede en godtgørelse. Denne fastsættes under hensyn til funktionærens  \r\n\r\n ansættelsestid og sagens øvrige omstændigheder, men kan ikke overstige  \r\n\r\n funktionærens løn for en periode svarende til halvdelen af det  \r\n\r\n opsigelsesvarsel, der tilkommer den pågældende i henhold til § 2, stk. 2 og  \r\n\r\n 3. Er funktionæren ved opsigelsen fyldt 30 år, kan godtgørelsen dog udgøre  \r\n\r\n indtil 3 måneders løn. </P>  \r\n\r\n<P CLASS=STK> <I>Stk. 2. </I> Såfremt en funktionær ved opsigelsen har været  \r\n\r\n uafbrudt beskæftiget i den pågældende virksomhed i mindst 10 år, kan den i  \r\n\r\n stk. 1 omhandlede godtgørelse udgøre indtil 4 måneders løn. Efter 15 års  \r\n\r\n uafbrudt beskæftigelse i virksomheden kan godtgørelsen udgøre indtil 6  \r\n\r\n måneders løn. </P>  \r\n\r\n<P CLASS=STK> <I>Stk. 3. </I> Bestemmelserne i stk. 1 og 2 finder tilsvarende  \r\n\r\n anvendelse i tilfælde af uberettiget bortvisning. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Hvis arbejdsgiveren uberettiget nægter at  \r\n\r\n modtage funktionæren i sin tjeneste eller uberettiget bortviser ham fra  \r\n\r\n tjenesten, og funktionæren ved afbrydelsen har krav på højst 3 måneders  \r\n\r\n varsel i overensstemmelse med § 2, er arbejdsgiveren pligtig til, såfremt  \r\n\r\n almindelige erstatningsregler ikke måtte medføre et større ansvar, at udrede  \r\n\r\n en erstatning, svarende til lønnen indtil det tidspunkt, til hvilket den  \r\n\r\n ansatte den pågældende dag lovligt kunne have været opsagt, eller - såfremt  \r\n\r\n han allerede var opsagt - til opsigelsesfristens udløb. </P>  \r\n\r\n<P CLASS=STK> <I>Stk. 2. </I> Har funktionæren ved arbejdsgiverens  \r\n\r\n uberettigede afbrydelse af tjenesteforholdet krav på mere end 3 måneders  \r\n\r\n varsel, bliver erstatningen at fastsætte efter de almindelige  \r\n\r\n erstatningsregler. Funktionæren har dog mindst krav på en erstatning svarende  \r\n\r\n til lønnen indtil fratræden med 3 måneders varsel i overensstemmelse med § 2.  \r\n\r\n</P>  \r\n\r\n<P CLASS=STK> <I>Stk. 3. </I> For så vidt funktionæren er ansat for et  \r\n\r\n bestemt tidsrum af 3 måneder eller derunder, gælder tilsvarende bestemmelser  \r\n\r\n som i stk. 1. Er funktionæren ansat for et bestemt tidsrum af over 3 måneder,  \r\n\r\n og arbejdsgiveren uberettiget nægter at modtage funktionæren eller bortviser  \r\n\r\n denne på et tidspunkt, da der er over 3 måneder tilbage af den aftalte  \r\n\r\n tjenestetid, gælder tilsvarende bestemmelser som i stk. 2. </P>  \r\n\r\n<P CLASS=STK> <I>Stk. 4. </I> Denne paragrafs bestemmelser kommer også til  \r\n\r\n anvendelse, når funktionæren hæver tjenesteforholdet på grund af grov  \r\n\r\n misligholdelse fra arbejdsgiverens side. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Hvis funktionæren uberettiget undlader at  \r\n\r\n tiltræde tjenesten eller forlader denne, eller arbejdsgiveren hæver  \r\n\r\n tjenesteforholdet på grund af grov misligholdelse af kontrakten fra  \r\n\r\n funktionærens side, har arbejdsgiveren ret til erstatning for det ham derved  \r\n\r\n påførte tab. I tilfælde af ulovlig udeblivelse eller forladen af tjenesten  \r\n\r\n har arbejdsgiveren, medmindre særlige omstændigheder foreligger, mindst krav  \r\n\r\n på en erstatning svarende til en halv måneds løn. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Bliver funktionæren på grund af sygdom ude af  \r\n\r\n stand til at udføre sit arbejde, betragtes den heraf følgende  \r\n\r\n tjenesteforsømmelse som lovligt forfald for funktionæren, medmindre han under  \r\n\r\n tjenesteforholdets beståen har pådraget sig sygdommen ved forsæt eller grov  \r\n\r\n uagtsomhed, eller han ved stillingens overtagelse svigagtigt har fortiet, at  \r\n\r\n han led af den pågældende sygdom. </P>  \r\n\r\n<P CLASS=STK> <I>Stk. 2. </I> Det kan dog ved skriftlig kontrakt i det  \r\n\r\n enkelte tjenesteforhold bestemmes, at funktionæren kan opsiges med 1 måneds  \r\n\r\n varsel til fratræden ved en måneds udgang, når funktionæren inden for et  \r\n\r\n tidsrum af 12 på hinanden følgende måneder har oppebåret løn under sygdom i  \r\n\r\n ialt 120 dage. Opsigelsens gyldighed er betinget af, at den sker i umiddelbar  \r\n\r\n tilknytning til udløbet af de 120 sygedage, og medens funktionæren endnu er  \r\n\r\n syg, hvorimod gyldigheden ikke berøres af, at funktionæren er vendt tilbage  \r\n\r\n til arbejdet, efter at opsigelse er sket. </P>  \r\n\r\n<P CLASS=STK> <I>Stk. 3. </I> Yder arbejdsgiveren funktionæren kost og logi  \r\n\r\n som en del af lønnen, er arbejdsgiveren pligtig til under sygdom at yde  \r\n\r\n funktionæren den fornødne pleje, så længe han forbliver i arbejdsgiverens  \r\n\r\n hus. </P>  \r\n\r\n<P CLASS=STK> <I>Stk. 4. </I> Under sygdom af mere end 14 dages varighed har  \r\n\r\n arbejdsgiveren ret til - uden udgift for funktionæren - at kræve nærmere  \r\n\r\n oplysninger om varigheden af funktionærens sygdom gennem funktionærens læge  \r\n\r\n eller en af funktionæren valgt specialist. Opfylder funktionæren ikke denne  \r\n\r\n pligt, uden at der foreligger fyldestgørende begrundelse herfor, er  \r\n\r\n arbejdsgiveren berettiget til at hæve tjenesteforholdet uden varsel. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> En funktionærs indkaldelse til aftjening af  \r\n\r\n værnepligt, såvel civil som militær, berettiger ikke arbejdsgiveren til at  \r\n\r\n afskedige funktionæren, men forholdet kan <I>kun</I> afvikles gennem  \r\n\r\n opsigelse i henhold til § 2, og funktionæren har ret til løn i  \r\n\r\n overensstemmelse med nærværende paragrafs stk. 2. Funktionæren er dog pligtig  \r\n\r\n at underrette arbejdsgiveren, så snart han modtager meddelelse om tidspunktet  \r\n\r\n for indkaldelsen, dog tidligst så lang tid forinden indkaldelsen, at  \r\n\r\n funktionæren efter reglerne i § 2, stk. 6, kunne have opsagt  \r\n\r\n tjenesteforholdet til ophør ved udgangen af den forud for  \r\n\r\n indkaldelsestidspunktet liggende måned. Undladelse heraf berettiger  \r\n\r\n arbejdsgiveren til ved den første indkaldelse at hæve forholdet uden varsel  \r\n\r\n fra indkaldelsesdagen og ved senere indkaldelser at kræve erstatning for det  \r\n\r\n tab, der er forvoldt ved undladelsen af at give underretning. </P>  \r\n\r\n<P CLASS=STK> <I>Stk. 2. </I> Medens en funktionær ikke har krav på løn under  \r\n\r\n den første indkaldelse, er arbejdsgiveren under senere indkaldelser pligtig  \r\n\r\n at betale løn for den måned, i hvilken indkaldelsen finder sted, og den derpå  \r\n\r\n følgende måned. </P>  \r\n\r\n<P CLASS=STK> <I>Stk. 3. </I> Efter genindkaldelse til militærtjeneste har  \r\n\r\n funktionæren ret til at genindtræde i sin stilling med uændret anciennitet.  \r\n\r\n Hvis funktionæren vil benytte sig af denne ret, påhviler det ham samtidig  \r\n\r\n med, at han giver underretning om indkaldelsen, jf. stk. 1, at meddele  \r\n\r\n arbejdsgiveren dette, og han er i så tilfælde forpligtet til ved  \r\n\r\n hjemsendelsen at genindtræde i stillingen. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Med henblik på arbejdsgiverens tilrettelæggelse  \r\n\r\n af arbejdet skal funktionæren senest 3 måneder før det forventede  \r\n\r\n fødselstidspunkt give oplysning om, hvornår hun påregner at begynde sin  \r\n\r\n barselsorlov. </P>  \r\n\r\n<P CLASS=STK> <I>Stk. 2. </I> Arbejdsgiveren er i tilfælde af en funktionærs  \r\n\r\n graviditet pligtig at betale hende halv løn i indtil 5 måneder i tiden fra  \r\n\r\n arbejdsudygtighedens indtræden, dog tidligst 3 måneder før fødslen, indtil 3  \r\n\r\n måneder efter fødslen. Tilsvarende forpligtelse gælder, såfremt  \r\n\r\n arbejdsgiveren, uanset at funktionæren ikke er arbejdsudygtig, ikke mener at  \r\n\r\n kunne beskæftige hende. Såfremt arbejdsgiveren opsiger funktionæren, er han  \r\n\r\n pligtig at betale fuld løn, indtil fratræden med det funktionæren tilkommende  \r\n\r\n varsel kan ske. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Dør en funktionær i ansættelsestiden, tilkommer  \r\n\r\n der funktionærens ægtefælle eller børn under 18 år, over for hvem  \r\n\r\n funktionæren har forsørgelsespligt, 1, 2 eller 3 måneders løn, når  \r\n\r\n funktionæren ved dødsfaldet har haft ansættelse i virksomheden i henholdsvis  \r\n\r\n 1, 2 eller 3 år. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Såfremt en funktionærs arbejde i arbejdsgiverens  \r\n\r\n tjeneste medfører udgifter til rejse, ophold uden for hjemstedet o.lign., har  \r\n\r\n funktionæren krav på, at alle nødvendige udgifter hertil bæres af  \r\n\r\n arbejdsgiveren, og denne er pligtig at yde funktionæren passende forskud til  \r\n\r\n afholdelse af disse udgifter. Dette gælder også, hvor de nævnte udgifter  \r\n\r\n ifølge aftale udredes af aftalt løn eller provision, men det stedfundne salg  \r\n\r\n ikke muliggør dækning af sædvanemæssige omkostninger. </P>  \r\n\r\n<P CLASS=STK> <I>Stk. 2. </I> Forskud på provision kan af arbejdsgiveren kun  \r\n\r\n kræves dækket af funktionærens løntilgodehavende eller indtjente provision og  \r\n\r\n ikke indtales som almindelig gældsforordning. </P>  \r\n\r\n<P CLASS=STK> <I>Stk. 3. </I> De i §§ 2 b, 3, 5, 6, 7 og 8 omhandlede ydelser  \r\n\r\n udregnes for provisionslønnede funktionærer på grundlag af den  \r\n\r\n provisionsindtægt, som funktionæren antagelig ville have oppebåret, såfremt  \r\n\r\n han ikke var blevet hindret i sin virksomhed i de pågældende tidsperioder.  \r\n\r\n</P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Funktionærerne har ret til at organisere sig  \r\n\r\n til varetagelse af deres interesser og give oplysninger til deres  \r\n\r\n organisation om deres egne løn- og arbejdsvilkår. </P>  \r\n\r\n<P CLASS=STK> <I>Stk. 2. </I> Ethvert personale har - uanset størrelsen - ret  \r\n\r\n til gennem sin organisation at kræve forhandling med virksomhedens ledelse om  \r\n\r\n løn- og arbejdsvilkår. </P>  \r\n\r\n<P CLASS=STK> <I>Stk. 3. </I> Over forhandlingerne påhviler det  \r\n\r\n arbejdsgiveren at foranledige ført en protokol, som underskrives af begge  \r\n\r\n parter, og hvoraf udskrift meddeles såvel arbejdsgiveren som funktionærerne.  \r\n\r\n</P>  \r\n\r\n<P CLASS=STK> <I>Stk. 4. </I> Såfremt der under forhandlingerne ikke opnås  \r\n\r\n enighed mellem parterne, eller en part unddrager sig forhandling, har enhver  \r\n\r\n af parterne ret til at foranledige forhandlingerne videreført under medvirken  \r\n\r\n af en mæglingsmand efter reglerne i §§ 11-13. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> De i § 10 omhandlede mæglingsmænd beskikkes for  \r\n\r\n hver sag, i København og på Frederiksberg af Arbejdsretten, i det øvrige land  \r\n\r\n af amtmanden over det amt, hvor arbejdsgiverens virksomhed har sit hjemsted.  \r\n\r\n</P>  \r\n\r\n<P CLASS=STK> <I>Stk. 2. </I> Henvendelse om beskikkelse af en mæglingsmand  \r\n\r\n skal fremsættes skriftligt og bilægges den i § 10, stk. 3, omhandlede  \r\n\r\n protokol samt en kort sagsfremstilling. I tilfælde, hvor mægling ønskes,  \r\n\r\n fordi en part har unddraget sig forhandling, skal der dog alene bilægges en  \r\n\r\n kort sagsfremstilling. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Senest 5 dage efter sin beskikkelse indkalder  \r\n\r\n mæglingsmanden parterne til forhandling og berammer tid og sted for denne.  \r\n\r\n</P>  \r\n\r\n<P CLASS=STK> <I>Stk. 2. </I> Det er mæglingsmandens opgave ved de under hans  \r\n\r\n forsæde stedfindende forhandlinger at søge opnået enighed mellem parterne.  \r\n\r\n For så vidt dette ikke lykkes, afgiver mæglingsmanden til den beskikkende  \r\n\r\n myndighed en rapport om forhandlingerne. Bekræftet afskrift af rapporten skal  \r\n\r\n samtidig tilstilles parterne. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Undladelse af at føre den i § 10, stk. 3,  \r\n\r\n nævnte protokol samt undladelse af at give møde for mæglingsmanden straffes  \r\n\r\n med bøde, der tilfalder statskassen. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Mæglingsmændene oppebærer vederlag, der  \r\n\r\n fastsættes af arbejdsministeren. </P>  \r\n\r\n<P CLASS=STK> <I>Stk. 2. </I> De med mæglingen forbundne udgifter udredes  \r\n\r\n forskudsvis af det offentlige, men betales med halvdelen af hver af parterne  \r\n\r\n og kan inddrives ved udpantning. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> En funktionær er berettiget til uden samtykke  \r\n\r\n fra arbejdsgiveren at påtage sig hverv uden for tjenesten, når hvervet kan  \r\n\r\n røgtes uden ulempe for virksomheden. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Efter at funktionæren har afgivet eller  \r\n\r\n modtaget opsigelse fra tjenesten, skal arbejdsgiveren - uden afkortning i  \r\n\r\n lønnen - give ham den nødvendige fritagelse fra arbejdet til at søge anden  \r\n\r\n beskæftigelse. Funktionæren skal herunder tage tilbørligt tilsyn til  \r\n\r\n arbejdsgiverens ønske om, at arbejdssøgningen lægges på det for virksomhedens  \r\n\r\n arbejde gunstigst mulige tidspunkt. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Funktionæren har til enhver tid ret til af  \r\n\r\n arbejdsgiveren skriftligt at få bekræftet, i hvilket tidsrum  \r\n\r\n tjenesteforholdet har varet, med hvilket arbejde funktionæren i hovedsagen  \r\n\r\n har været beskæftiget, hvilken løn funktionæren oppebærer, og - i tilfælde af  \r\n\r\n opsigelse - på begæring oplysning om årsagen til afskedigelsen. </P>  \r\n\r\n<P CLASS=STK> <I>Stk. 2. </I> Overtrædelse af denne bestemmelse medfører  \r\n\r\n straf af bøde, der tilfalder statskassen. </P>  \r\n\r\n</DIV>  \r\n\r\n<A NAME=\"\"P17A\"\"></A>\r\n\r\n<DIV CLASS=PARAGRAPH ID=\"P17A\">  \r\n\r\n<P CLASS=PARAB> <B>§ 17 a. </B> Såfremt en funktionær, der ifølge aftale  \r\n\r\n eller sædvane delvis vederlægges med tantieme, gratiale eller lignende  \r\n\r\n ydelser, fratræder sin stilling i et løbende regnskabsår, tilkommer der ham  \r\n\r\n en i forhold til hans ansættelsestid i regnskabsåret afpasset andel af den  \r\n\r\n ydelse, han ville have fået udbetalt, dersom han havde været ansat i  \r\n\r\n virksomheden ved regnskabsårets afslutning eller på det tidspunkt, ydelserne  \r\n\r\n i øvrigt udbetales. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Har en funktionær forpligtet sig til, at han af  \r\n\r\n konkurrencehensyn ikke må drive forretning eller anden virksomhed af en vis  \r\n\r\n art eller tage ansættelse i en sådan, finder de i lov om aftaler m.m. af 8.  \r\n\r\n maj 1917 §§ 36 og 38 indeholdte bestemmelser anvendelse. Den i 1. punktum  \r\n\r\n omhandlede forpligtelse kan med retsvirkning kun indgås af en funktionær, der  \r\n\r\n indtager en særlig betroet stilling, eller som indgår aftale med sin  \r\n\r\n arbejdsgiver om udnyttelsesretten til en af funktionæren gjort opfindelse.  \r\n\r\n Forpligtelsen er kun gældende for funktionæren i et år fra fratrædelsesdagen,  \r\n\r\n medmindre han har modtaget eller modtager et i en skriftlig kontrakt fastsat  \r\n\r\n rimeligt vederlag for indskrænkningen i hans adgang til erhverv. Dette  \r\n\r\n vederlag skal i kontrakten være anført særskilt. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Det er forbudt ved avertering at angive, at der  \r\n\r\n søges eller foretrækkes militærfri arbejdskraft, eller at den  \r\n\r\n stillingssøgende er militærfri. </P>  \r\n\r\n<P CLASS=STK> <I>Stk. 2. </I> Det er forbudt ved avertering at angive, at  \r\n\r\n ansættelse er betinget af kapitalindskud, eller at en ansøger, der kan stille  \r\n\r\n kapitalindskud, foretrækkes. </P>  \r\n\r\n<P CLASS=STK> <I>Stk. 3. </I> Såfremt en virksomhed gennem avertering, ved  \r\n\r\n hvilken den pågældende virksomheds navn og adresse ikke er nævnt, søger  \r\n\r\n personale, skal det af annoncen tydeligt fremgå, hvilken foruddannelse og  \r\n\r\n øvrige kvalifikationer ansøgere skal være i besiddelse af, samt mindstelønnen  \r\n\r\n for det pågældende arbejde. </P>  \r\n\r\n<P CLASS=STK> <I>Stk. 4. </I> Såfremt der som forudsætning for tiltrædelse af  \r\n\r\n en stilling kræves indbetalt kontant depositum, skal virksomhedens navn og  \r\n\r\n adresse nævnes i annoncen. </P>  \r\n\r\n<P CLASS=STK> <I>Stk. 5. </I> Overtrædelse af disse bestemmelser medfører  \r\n\r\n straf af bøde, der tilfalder statskassen. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Såfremt en funktionær skal stille penge eller  \r\n\r\n andre værdier som sikkerhed, skal det som sikkerhed stillede indsættes eller  \r\n\r\n deponeres i et pengeinstitut og må kun kunne hæves ved arbejdsgiverens og  \r\n\r\n funktionærens underskrift. </P>  \r\n\r\n<P CLASS=STK> <I>Stk. 2. </I> Overtrædelse af denne bestemmelse medfører  \r\n\r\n straf af bøde, der tilfalder statskassen. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> De i denne lov indeholdte bestemmelser kan ikke  \r\n\r\n ved aftale mellem parterne fraviges til ugunst for funktionæren. </P>  \r\n\r\n<P CLASS=STK> <I>Stk. 2. </I> Arbejdsministeren kan fastsætte regler,  \r\n\r\n hvorefter bestemmelserne i §§ 2, 5 og 7, stk. 2, kan fraviges i særlige  \r\n\r\n tilfælde, såfremt hensyn til funktionæren taler herfor. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Denne lov, der ikke gælder for Færøerne, træder  \r\n\r\n i kraft straks, . . . (her udelades overgangsbestemmelser). </P>  \r\n\r\n<P CLASS=STK> <I>Stk. 2. </I> Fra lovens ikrafttræden ophæves lov nr. 168 af  \r\n\r\n 13. april 1938 om retsforholdet mellem arbejdsgivere og funktionærer i  \r\n\r\n private erhvervsvirksomheder. </P>  \r\n\r\n<P CLASS=STK> <I>Stk. 3. </I> Ved kgl. anordning kan loven sættes i kraft for  \r\n\r\n Grønland med de afvigelser, som de særlige grønlandske forhold tilsiger. Lov  \r\n\r\n nr. 77 af 20. marts 1964 om ændringer i lov om retsforholdet mellem  \r\n\r\n arbejdsgivere og funktionærer indeholder i § 2 følgende bestemmelse: </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> </P>  \r\n\r\n<P>Loven træder i kraft den 1. april 1964. </P>  \r\n\r\n<P CLASS=STK> <I>Stk. 2. </I> Bestemmelsen i § 1, nr. 5, finder ikke  \r\n\r\n anvendelse på forskud på provision, der er ydet før lovens ikrafttræden. Lov  \r\n\r\n nr. 224 af 19. maj 1971 om ændring af lov om retsforholdet mellem  \r\n\r\n arbejdsgivere og funktionærer indeholder i § 2 følgende bestemmelse: </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> </P>  \r\n\r\n<P>Loven træder i kraft den 1. juli 1971. Lov nr. 313 af 10. juni 1976 om  \r\n\r\n ændring af forskellige lovbestemmelser med 20 års aldersgrænser m.v.  \r\n\r\n indeholder følgende ikrafttrædelsesbestemmelser: </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14 </B> </P>  \r\n\r\n<P>Loven træder i kraft den 1. november 1976. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15 </B> </P>  \r\n\r\n<P>Loven gælder ikke for Færøerne og Grønland. Ændringerne i §§ 1-4, 6, 8 og  \r\n\r\n 10 kan ved kgl. anordning sættes i kraft for Færøerne, og ændringerne i §§  \r\n\r\n 4-11 kan ved kgl. anordning sættes i kraft for Grønland. Lov nr. 162 af 12.  \r\n\r\n april 1978 om ændring af forskellige lovbestemmelser vedrørende  \r\n\r\n ligebehandling af mænd og kvinder med hensyn til beskæftigelse m.v.  \r\n\r\n indeholder følgende ikrafttrædelsesbestemmelser: </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5 </B> </P>  \r\n\r\n<P>Loven træder i kraft den 1. juli 1978. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6 </B> </P>  \r\n\r\n<P>Loven gælder ikke for Færøerne og Grønland. Ændringerne i §§ 1, 3 og 4 kan  \r\n\r\n ved kgl. anordning sættes i kraft for Grønland med de afvigelser, som de  \r\n\r\n særlige grønlandske forhold tilsiger. Lov nr. 287 af 24. april 1996 om  \r\n\r\n ændring af lov om retsforholdet mellem arbejdsgivere og funktionærer  \r\n\r\n (Fratrædelsesgodtgørelser) indeholder følgende ikrafttrædelsesbestemmelser:  \r\n\r\n</P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> </P>  \r\n\r\n<P>Loven træder i kraft den 1. juli 1996. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3 </B> </P>  \r\n\r\n<P>Loven gælder ikke for Færøerne og Grønland. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Arbejdsministeriet, den 28. juni 1996  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Jytte Andersen </P>  \r\n\r\n<P CLASS=MINISTER ALIGN=RIGHT>/ E. Edelberg </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/1996"
        },
        {
            "displayName": "Accession",
            "displayValue": "A19960064229"
        },
        {
            "displayName": "Entydig dokumentidentifikation",
            "displayValue": "CM041165"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/09/2002"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "642"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "28/06/1996"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsministeriet"
        },
        {
            "displayName": "Ressortministeriets journalnummer",
            "displayValue": "Arbejdsmin. 1.kt. j.nr. 94-521-19"
        },
        {
            "displayName": "Stikord",
            "displayValue": "FUNKTIONÆRLOVEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}