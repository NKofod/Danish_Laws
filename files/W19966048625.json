{
    "id": 157201,
    "title": "Ankestyrelsens principafgørelse O-44-96 om kontanthjælp - udlænding - sygebehandling - familiesammenføring - opholdstilladelse - fødsel - sygehusudgift",
    "documentTypeId": "240",
    "isSagsforlobPeriodValid": true,
    "shortName": "KEN nr 60486 af 15/03/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-44-96 om kontanthjælp - udlænding - sygebehandling - familiesammenføring - opholdstilladelse - fødsel - sygehusudgift</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En udenlandsk kvinde var ikke berettiget til gratis sygehusbehandling i forbindelse med sin graviditet og fødsel i sygehuslovens 6 ugers karensperiode efter tilflytningen, da fødsler til normal tid ikke kunne betragtes som akutte sygdomstilfælde.</p>\r\n   <p class=\"TekstGenerel\">Ankestyrelsen fandt ansøgeren berettiget til hjælp til dækning af sygehusudgiften. Begrundelsen var, at hun opholdt sig lovligt her i landet som led i familiesammenføring med sin ægtefælle, der havde fået asyl og modtog hjælp fra Flygtningehjælpen, og at hun og ægtefællen i øvrigt opfyldte betingelserne for hjælp efter § 46 a (nu aktivlovens § 82) .</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 1024 af 13. december 1994 - § 46a</p>\r\n<p>Lov om sygehusvæsenet - lovbekendtgørelse nr. 687 af 16. august 1995 - § 5, stk. 7</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 45 af 3. april 1995 om kontanthjælp efter bistandsloven - pkt. 25</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Et ægtepar havde mødt hinanden under ophold i Dansk Røde Kors som asylansøgere. Manden fik asyl i juni 1993, mens hustruen dengang rejste tilbage til sit hjemland. Da hun efterfølgende opdagede at hun var gravid, besluttede parret at gifte sig.</p>\r\n<p>Ægteskabet blev indgået her i landet, og parret søgte efterfølgende om opholdstilladelse til hustruen i forbindelse med familiesammenføring.</p>\r\n<p>Principielt påhvilede forsørgelsespligten manden, men da han var under Dansk Flygtningehjælps integrationsprogram, og hustruen endnu ikke havde opholdstilladelse, påhvilede det kommunen at yde hustruen hjælp.</p>\r\n<p>I forbindelse med hustruens graviditet og forestående fødsel anmodede amtssygehuset kommunen om betalingstilsagn for sygehusydelser (ambulante besøg samt efterfølgende indlæggelse).</p>\r\n<p>Den 10. december 1993 fødte hustruen på amtssygehuset. Den samlede regning fra sygehuset lød på 33.000 kr.Dansk Flygtningehjælp oplyste, at man havde forelagt betalingsspørgsmålet for Sundhedsministeriet, der havde meddelt, at fødsler til normal tid ikke kunne betragtes som værende akutte sygdomstilfælde omfattet af sygehuslovgivningen. Hustruen var således ikke berettiget til gratis behandling i karensperioden.</p>\r\n<p>Kommunen meddelte afslag på betaling af opkrævningen med den begrundelse, at udgifter til sygehusophold ikke var omfattet af bistandslovens bestemmelser.</p>\r\n<p>Nævnet tiltrådte kommunens afgørelse. Nævnet fandt ikke, at der var hjemmel til at dække den ansøgte udgift efter bistandslovens regler om kontanthjælp, da der var tale om en almindelig offentlig sygehusudgift.</p>\r\n<p>Sagen blev behandlet i principielt møde med henblik på afklaring af, hvorvidt bistandslovens § 46 a kunne benyttes i forbindelse med dækning af en sygehusudgift i anledning af en fødsel, når faderen havde flygtningestatus, og moderen var kommet til Danmark ved en familiesammenføring.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at kommunen skulle yde hjælp til betaling af den sygehusudgift, som parret var blevet pålagt i forbindelse med hustruens fødsel på sygehuset.</p>\r\n<p>Ankestyrelsen lagde vægt på, at hustruen på fødselstidspunktet opholdt sig lovligt her i landet, og at hun som følge af sin status ikke kunne få dækket udgiften efter anden lovgivning.</p>\r\n<p>Ankestyrelsen lagde ved afgørelsen til grund, at betingelserne for at yde hjælp efter bistandslovens § 46a iøvrigt måtte anses for opfyldt.</p>\r\n<p>Ankestyrelsen tilføjede, at det generelle spørgsmål om opgave- og udgiftsfordeling mellem det amtskommunale sygehusvæsen og kommunen ikke henhørte under Ankestyrelsens kompetence.</p>\r\n<p>Ankestyrelsen ændrede således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19966048625"
        },
        {
            "displayName": "Entydig dokumentidentifikation",
            "displayValue": "BS009991"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60486"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/03/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21306-94"
        },
        {
            "displayName": "Stikord",
            "displayValue": "O-44-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}