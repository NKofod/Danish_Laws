{
    "id": 81573,
    "title": "Lov om administration af Det Europæiske Fællesskabs forordninger på fiskeriets område og administration af produktionsafgifter m.v. (* 1) (ADM. LOV) ",
    "documentTypeId": "10",
    "isSagsforlobPeriodValid": false,
    "shortName": "LOV nr 482 af 12/06/1996",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Administration af forordninger på fiskeriets område</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Administration af produktionsafgifter m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Fællesbestemmelser</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Straffebestemmelser m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Ikrafttrædelse m.v.</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Lov om administration af Det Europæiske  \r\n\r\n Fællesskabs forordninger på fiskeriets område og administration af  \r\n\r\n produktionsafgifter m.v. (* 1) (ADM. LOV) </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Administration af forordninger på  \r\n\r\n fiskeriets område </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Landbrugs- og fiskeriministeren bemyndiges til  \r\n\r\n at fastsætte regler og iværksætte foranstaltninger, der er nødvendige for  \r\n\r\n anvendelse her i landet af Fællesskabets forordninger for fisk, fiskeri og  \r\n\r\n fiskerivarer. </P>  \r\n\r\n<P CLASS=STK> <I>Stk. 2. </I> Landbrugs- og fiskeriministeren kan fastsætte  \r\n\r\n regler om fravigelse af de i stk. 1 omhandlede forordninger, i det omfang  \r\n\r\n disse indeholder adgang hertil. </P>  \r\n\r\n<P CLASS=STK> <I>Stk. 3. </I> Landbrugs- og fiskeriministeren kan fastsætte  \r\n\r\n regler om begrænsning af fiskeriudøvelsen inden for en grænse på 12 sømil  \r\n\r\n efter bestemmelsen i artikel 100 i akten vedrørende vilkårene for  \r\n\r\n tiltrædelsen af De Europæiske Fællesskaber. </P>  \r\n\r\n<P CLASS=STK> <I>Stk. 4. </I> For så vidt angår spørgsmål, som henhører under  \r\n\r\n andre ministres ressort, udøves beføjelserne i henhold til denne lov af den  \r\n\r\n pågældende minister. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Landbrugs- og fiskeriministeren nedsætter et  \r\n\r\n udvalg bestående af 14 medlemmer. Af disse udpeger ministeren 2, Danmarks  \r\n\r\n Fiskeriforening 4, producentorganisationerne inden for fiskerisektoren 1,  \r\n\r\n Danmarks Fiskeindustri- og Eksportforening 3, Konsumfiskeindustriens  \r\n\r\n Arbejdsgiverforening 1, Foreningen for Danmarks Fiskemel- og  \r\n\r\n Fiskeolieindustri 1, Arbejderbevægelsens Erhvervsråd 1 og Forbrugerrådet 1  \r\n\r\n medlem. Ministeren kan udvide udvalget med medlemmer, der udpeges af andre  \r\n\r\n organisationer end de nævnte. Der kan møde stedfortræder for hvert af  \r\n\r\n medlemmerne. Formanden udpeges af ministeren blandt ministeriets  \r\n\r\n repræsentanter i udvalget. </P>  \r\n\r\n<P CLASS=STK> <I>Stk. 2. </I> Landbrugs- og fiskeriministeren kan bestemme,  \r\n\r\n at repræsentanter for institutioner eller erhvervsorganisationer indtræder i  \r\n\r\n udvalget ved behandlingen af sager, der er af særlig interesse for den  \r\n\r\n pågældende institution eller organisation. </P>  \r\n\r\n<P CLASS=STK> <I>Stk. 3. </I> Udvalgets opgave er i fornødent omfang at  \r\n\r\n rådgive landbrugs- og fiskeriministeren vedrørende stillingtagen til Det  \r\n\r\n Europæiske Fællesskabs fiskeripolitik samt vedrørende udarbejdelsen af de  \r\n\r\n regler, der er nødvendige for at gennemføre Fællesskabets forordninger på  \r\n\r\n fiskeriets område. </P>  \r\n\r\n<P CLASS=STK> <I>Stk. 4. </I> Landbrugs- og fiskeriministeren fastsætter  \r\n\r\n udvalgets forretningsorden. </P>  \r\n\r\n<P CLASS=STK> <I>Stk. 5. </I> Udvalgets sekretariatsopgaver varetages af  \r\n\r\n Landbrugs- og Fiskeriministeriet. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Landbrugs- og fiskeriministeren kan pålægge  \r\n\r\n fiskere, importører, eksportører, producenter, handlende samt  \r\n\r\n brancheorganisationer at give de oplysninger, der er nødvendige for at  \r\n\r\n opfylde Det Europæiske Fællesskabs regler om medlemsstaternes  \r\n\r\n indberetningspligt på fiskeriområdet. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Med henblik på overholdelse af de i § 1  \r\n\r\n omhandlede forordninger og regler fastsat til gennemførelse heraf finder §§  \r\n\r\n 38-40 i lov om saltvandsfiskeri vedrørende bl.a. tilsyn, bistand til  \r\n\r\n fiskerikontrollen og fiskeres og aftageres forpligtelser i forbindelse med  \r\n\r\n ulovlig fangst anvendelse. </P>  \r\n\r\n<P CLASS=STK> <I>Stk. 2. </I> Derudover kan landbrugs- og fiskeriministeren  \r\n\r\n fastsætte regler om kontrol med overholdelse af de i § 4 nævnte forordninger,  \r\n\r\n herunder med de af forordningerne omfattede varer, og med virksomheder, som  \r\n\r\n importerer, fremstiller, forhandler, opbevarer, transporterer, bearbejder  \r\n\r\n eller eksporterer disse varer, eller som udgør et tidligere eller senere led  \r\n\r\n i omsætningskæden vedrørende disse varer og deres bestanddele. </P>  \r\n\r\n<P CLASS=STK> <I>Stk. 3. </I> De kontrollerende myndigheder har, såfremt det  \r\n\r\n skønnes nødvendigt, mod behørig legitimation uden retskendelse adgang til  \r\n\r\n ethvert sted, hvor de i stk. 2 nævnte varer i erhvervsmæssigt øjemed befinder  \r\n\r\n sig, samt til enhver af de i stk. 2 nævnte virksomheder. </P>  \r\n\r\n<P CLASS=STK> <I>Stk. 4. </I> De kontrollerende myndigheder er berettiget til  \r\n\r\n at foretage eftersyn af varerne og uden erstatning udtage prøver af varerne,  \r\n\r\n i det omfang det er nødvendigt for at undersøge deres beskaffenhed.  \r\n\r\n Vedkommende myndighed er endvidere berettiget til uden retskendelse at  \r\n\r\n efterse de i stk. 2 nævnte virksomheders varebeholdninger, forretningsbøger,  \r\n\r\n øvrigt regnskabsmateriale, ledsagedokumenter, recepter, analysemateriale og  \r\n\r\n korrespondance m.v., herunder også materiale i elektronisk form.  \r\n\r\n Virksomhedernes indehavere og beskæftigede skal yde den fornødne vejledning  \r\n\r\n og hjælp ved foretagelse af ovennævnte eftersyn, og det nævnte materiale skal  \r\n\r\n på begæring udleveres eller indsendes til de kontrollerende myndigheder. </P>  \r\n\r\n<P CLASS=STK> <I>Stk. 5. </I> Rigsrevisionen kan, eventuelt sammen med Den  \r\n\r\n Europæiske Revisionsret, på tilsvarende betingelser som nævnt i stk. 3  \r\n\r\n efterse de pågældende virksomheders varebeholdninger samt det i stk. 4, 2.  \r\n\r\n pkt., nævnte materiale, som efter de pågældende myndigheders skøn er af  \r\n\r\n betydning for den revisionsmæssige kontrol med administrationen af de i § 1  \r\n\r\n omhandlede forordninger. </P>  \r\n\r\n<P CLASS=STK> <I>Stk. 6. </I> Landbrugs- og fiskeriministeren kan fastsætte  \r\n\r\n regler om kontrol med de oplysninger, der skal danne grundlag for udbetaling  \r\n\r\n af ydelser eller opkrævning af afgifter i henhold til de i § 1 omhandlede  \r\n\r\n forordninger. </P>  \r\n\r\n<P CLASS=STK> <I>Stk. 7. </I> Den, som modtager ydelser, eller som skal  \r\n\r\n betale afgifter i henhold til de i § 1 omhandlede forordninger, skal opbevare  \r\n\r\n det i stk. 4, 2. pkt., nævnte materiale i mindst 5 år regnet fra udløbet af  \r\n\r\n det år, hvori ydelse er modtaget eller afgift er betalt. </P>  \r\n\r\n<P CLASS=STK> <I>Stk. 8. </I> Landbrugs- og fiskeriministeren kan fastsætte  \r\n\r\n regler om, at det skal være en betingelse for udbetaling af beløb i henhold  \r\n\r\n til de i § 1 omhandlede forordninger, at modtageren angiver en konto i et  \r\n\r\n pengeinstitut, hvorpå beløbet kan indsættes. </P>  \r\n\r\n<P CLASS=STK> <I>Stk. 9. </I> Landbrugs- og fiskeriministeren kan fastsætte  \r\n\r\n regler om den regnskabsførelse m.v., der skal følges af virksomheder i  \r\n\r\n forbindelse med udbetaling af ydelser eller opkrævning af afgifter i henhold  \r\n\r\n til de i § 1 omhandlede forordninger. </P>  \r\n\r\n<P CLASS=STK> <I>Stk. 10. </I> Landbrugs- og fiskeriministeren kan fastsætte  \r\n\r\n regler til gennemførelse af de kontrolforanstaltninger, der følger af de i §  \r\n\r\n 1 omhandlede forordninger, herunder regler om installation, drift og  \r\n\r\n vedligeholdelse af udstyr om bord på fiskerfartøjer. De kontrollerende  \r\n\r\n myndigheder har mod behørig legitimation uden retskendelse adgang til det  \r\n\r\n pågældende fartøj med henblik på at kontrollere det omhandlede udstyr. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Landbrugs- og fiskeriministeren kan fastsætte  \r\n\r\n regler om hel eller delvis betaling for særlige tjenesteydelser, som de  \r\n\r\n kontrollerende myndigheder udfører efter anmodning. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Administration af produktionsafgifter m.v.  \r\n\r\n</I> </P>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Landbrugs- og fiskeriministeren kan efter  \r\n\r\n indstilling fra de i § 8, stk. 1, nævnte bestyrelser og efter indhentet  \r\n\r\n udtalelse fra det i § 2 nævnte udvalg fastsætte regler om betaling af  \r\n\r\n afgifter på fisk og fiskerivarer, der landes, opdrættes, tilvirkes eller  \r\n\r\n omsættes her i landet, eller på tilsvarende varer, der indføres til landet,  \r\n\r\n samt om, i hvilket omfang sådanne afgifter skal refunderes for fisk og  \r\n\r\n fiskerivarer, når disse indgår som materiale i industrielt fremstillede  \r\n\r\n varer. Afgifterne indgår i de særskilte fonde, hvor opkrævning finder sted.  \r\n\r\n</P>  \r\n\r\n<P CLASS=STK> <I>Stk. 2. </I> Landbrugs- og fiskeriministeren fastsætter  \r\n\r\n regler om indbetalingen af de i stk. 1 nævnte offentlige midler. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Fondenes midler anvendes til foranstaltninger og  \r\n\r\n tilskud til fiskepleje, forbedring og tilpasning af fiskeri- og  \r\n\r\n akvakulturstrukturerne, rådgivning, uddannelse, sygdomsforebyggelse,  \r\n\r\n sygdomsbekæmpelse og kontrol samt erhvervsøkonomiske foranstaltninger,  \r\n\r\n herunder afsætningsfremme, forskningsprojekter og forsøg, som er i  \r\n\r\n fiskerierhvervets interesse, samt i øvrigt til foranstaltninger, som  \r\n\r\n landbrugs- og fiskeriministeren godkender. Midlerne anvendes endvidere til  \r\n\r\n dækning af omkostningerne ved kontrol med midlernes korrekte anvendelse.  \r\n\r\n Midlerne skal anvendes inden for den del af fiskerierhvervet, hvor de er  \r\n\r\n opkrævet. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Hver fond ledes af en bestyrelse, der udpeges af  \r\n\r\n landbrugs- og fiskeriministeren efter indhentet udtalelse fra de  \r\n\r\n repræsentative fiskeriorganisationer og salgs- og producentorganisationer,  \r\n\r\n Arbejderbevægelsens Erhvervsråd og Forbrugerrådet. Fondenes vedtægter skal  \r\n\r\n godkendes af ministeren. </P>  \r\n\r\n<P CLASS=STK> <I>Stk. 2. </I> Bestyrelsen skal påse, at forvaltningen af  \r\n\r\n midlerne sker i overensstemmelse med dette kapitel, regler fastsat i medfør  \r\n\r\n heraf og lovgivningen i øvrigt. Landbrugs- og fiskeriministeren kan afsætte  \r\n\r\n et bestyrelsesmedlem, som har medvirket til beslutninger i strid med disse  \r\n\r\n bestemmelser. </P>  \r\n\r\n<P CLASS=STK> <I>Stk. 3. </I> Landbrugs- og fiskeriministeren kan meddele  \r\n\r\n påbud til bestyrelsen om at bringe forhold, der strider mod bestemmelser i  \r\n\r\n dette kapitel, mod regler fastsat i medfør heraf og mod lovgivningen i  \r\n\r\n øvrigt, i overensstemmelse med bestemmelsen. </P>  \r\n\r\n<P CLASS=STK> <I>Stk. 4. </I> Afgørelser, der træffes af en bestyrelse, kan  \r\n\r\n indbringes for landbrugs- og fiskeriministeren inden 4 uger efter, at  \r\n\r\n afgørelsen er meddelt klageren. Ministeren kan ændre bestyrelsens afgørelser,  \r\n\r\n uden at der foreligger klage. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Budgetter og regnskaber for de enkelte fonde  \r\n\r\n skal godkendes af landbrugs- og fiskeriministeren efter indstilling fra den  \r\n\r\n pågældende bestyrelse og efter indhentet udtalelse fra det i § 2 nævnte  \r\n\r\n udvalg. </P>  \r\n\r\n<P CLASS=STK> <I>Stk. 2. </I> Landbrugs- og fiskeriministeren kan fastsætte  \r\n\r\n regler for fondene om udarbejdelsen af budgetter og regnskaber samt om  \r\n\r\n administration og revision. Fondenes regnskaber skal revideres af  \r\n\r\n statsautoriserede eller registrerede revisorer. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Enhver skal efter anmodning fra landbrugs- og  \r\n\r\n fiskeriministeren meddele de oplysninger, der skønnes nødvendige i  \r\n\r\n forbindelse med opkrævning og anvendelse af de i § 6, stk. 1, nævnte midler.  \r\n\r\n</P>  \r\n\r\n<P CLASS=STK> <I>Stk. 2. </I> Landbrugs- og fiskeriministeren kan fastsætte  \r\n\r\n regler om kontrol med disse oplysninger. </P>  \r\n\r\n<P CLASS=STK> <I>Stk. 3. </I> Landbrugs- og fiskeriministeren kan fastsætte  \r\n\r\n regler om den regnskabsførelse m.v., der skal følges af virksomheder i  \r\n\r\n forbindelse med opkrævning og anvendelse af de i § 6, stk. 1, nævnte midler.  \r\n\r\n</P>  \r\n\r\n<P CLASS=STK> <I>Stk. 4. </I> De kontrollerende myndigheder har, såfremt det  \r\n\r\n skønnes nødvendigt, mod behørig legitimation uden retskendelse adgang til  \r\n\r\n enhver virksomhed, der skal betale afgifter efter regler fastsat i medfør af  \r\n\r\n § 6, stk. 1. De kontrollerende myndigheder er berettiget til at efterse de  \r\n\r\n pågældendes varebeholdninger, forretningsbøger, øvrigt regnskabsmateriale,  \r\n\r\n ledsagedokumenter og korrespondance m.v., herunder også materiale i  \r\n\r\n elektronisk form. Den, der skal betale afgifter, og dennes beskæftigede skal  \r\n\r\n yde den fornødne vejledning og hjælp ved foretagelsen af ovennævnte eftersyn,  \r\n\r\n og det nævnte materiale skal på begæring udleveres eller indsendes til de  \r\n\r\n kontrollerende myndigheder. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Medlemmer af en bestyrelse, som under  \r\n\r\n udførelsen af deres hverv forsætligt eller uagtsomt har tilføjet en fond  \r\n\r\n skade, er pligtige at erstatte denne. </P>  \r\n\r\n<P CLASS=STK> <I>Stk. 2. </I> Bestemmelsen i stk. 1 gælder også for  \r\n\r\n revisorer. Er et revisionsselskab valgt til revisor, er både  \r\n\r\n revisionsselskabet og den revisor, til hvem revisionen er overdraget,  \r\n\r\n erstatningsansvarlige. </P>  \r\n\r\n<P CLASS=STK> <I>Stk. 3. </I> Erstatningen kan nedsættes, når dette findes  \r\n\r\n rimeligt under hensyn til skyldgraden, skadens størrelse og omstændighederne  \r\n\r\n i øvrigt. </P>  \r\n\r\n<P CLASS=STK> <I>Stk. 4. </I> Beslutning om anlæggelse af søgsmål mod  \r\n\r\n bestyrelsesmedlemmer, revisionsselskaber eller revisorer kan træffes af  \r\n\r\n bestyrelsen eller landbrugs- og fiskeriministeren. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Landbrugs- og fiskeriministeren meddeler ved  \r\n\r\n hvert finansårs udløb et af Folketinget nedsat udvalg, hvilke midler der er  \r\n\r\n indgået i fondene, og hvorledes midlerne er anvendt. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Landbrugs- og fiskeriministeren kan efter  \r\n\r\n indhentet udtalelse fra det i § 2 nævnte udvalg fastsætte regler om betaling  \r\n\r\n af afgifter som betingelse for udstedelse og opretholdelse af tilladelser til  \r\n\r\n deltagelse i bestemte, særligt afgrænsede fiskerier, som kræver særlige  \r\n\r\n biologiske undersøgelser. </P>  \r\n\r\n<P CLASS=STK> <I>Stk. 2. </I> Afgifterne indbetales til Landbrugs- og  \r\n\r\n Fiskeriministeriet. Landbrugs- og fiskeriministeren kan fastsætte regler om  \r\n\r\n indbetalingen af disse offentlige midler. </P>  \r\n\r\n<P CLASS=STK> <I>Stk. 3. </I> Midlerne skal anvendes til videnskabeligt  \r\n\r\n arbejde i forbindelse med de pågældende fiskerier. </P>  \r\n\r\n<P CLASS=STK> <I>Stk. 4. </I> Bestemmelserne i § 10, stk. 1-3, finder  \r\n\r\n tilsvarende anvendelse. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Fællesbestemmelser </I> </P>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Beløb, der er fastsat ved forordning, eller som  \r\n\r\n omfattes af regler fastsat i henhold til denne lov, og som ikke betales  \r\n\r\n rettidigt til den afgiftsopkrævende myndighed, tillægges en rente på 1,3 pct.  \r\n\r\n månedligt for hver påbegyndt måned fra forfaldsdagen at regne, medmindre  \r\n\r\n andet er fastsat ved forordning. Den tillagte rente udgør dog mindst 50 kr.  \r\n\r\n</P>  \r\n\r\n<P CLASS=STK> <I>Stk. 2. </I> Medmindre andet er fastsat ved forordning,  \r\n\r\n tillægges uretmæssigt modtagne beløb, der ikke tilbagebetales inden udløbet  \r\n\r\n af en frist, der fastsættes af den udbetalende myndighed, den i stk. 1 nævnte  \r\n\r\n rente fra fristens udløb. Det gælder dog kun, såfremt myndigheden samtidig  \r\n\r\n med at kræve tilbagebetaling giver underretning om pligten til at betale  \r\n\r\n rente. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Der er udpantningsret for beløb, som betales i  \r\n\r\n henhold til de i § 1 omhandlede forordninger, for det i § 5 nævnte gebyr, for  \r\n\r\n de i § 6 og § 13 omhandlede afgifter, for de i § 14 nævnte rentebeløb og for  \r\n\r\n de efter § 19 vedtagne bøder. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Landbrugs- og fiskeriministeren kan fastsætte  \r\n\r\n regler, hvorefter visse afgørelser eller dispositioner i henhold til de i § 1  \r\n\r\n omhandlede forordninger kan træffes af bestemte brancheorganisationer,  \r\n\r\n producentorganisationer eller sammenslutninger heraf. Disse afgørelser kan  \r\n\r\n indbringes for ministeren inden 4 uger, efter at afgørelsen er meddelt  \r\n\r\n klageren. Afgørelsen skal indeholde oplysning om klageadgang og om fristen  \r\n\r\n herfor. Ministeren kan ændre afgørelsen, uden at der foreligger klage. </P>  \r\n\r\n<P CLASS=STK> <I>Stk. 2. </I> Landbrugs- og fiskeriministeren kan henlægge  \r\n\r\n sine beføjelser efter loven til en institution under ministeriet eller en  \r\n\r\n anden statslig institution. Ministeren kan i forbindelse hermed fastsætte  \r\n\r\n regler om adgangen til at klage over denne myndigheds afgørelser, herunder om  \r\n\r\n at klage ikke skal kunne indbringes for anden administrativ myndighed. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Straffebestemmelser m.v. </I> </P>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Medmindre højere straf er forskyldt efter anden  \r\n\r\n lovgivning, straffes med bøde den, der </P>  \r\n\r\n<UL CLASS=PLAIN-LIST>  \r\n\r\n<LI>1) overtræder § 4, stk. 4, 3. pkt., § 4, stk. 7, og § 10, stk. 4, 3.  \r\n\r\n pkt., </LI>  \r\n\r\n<LI>2) til brug for afgørelser, der træffes i henhold til de i § 1 omhandlede  \r\n\r\n forordninger, i henhold til denne lovs kapitel 2 i forbindelse med  \r\n\r\n indbetaling eller udbetaling af de i kapitel 2 omtalte midler, i øvrigt i  \r\n\r\n henhold til denne lov eller de i medfør af loven fastsatte regler afgiver  \r\n\r\n urigtige eller vildledende oplysninger eller fortier oplysninger af betydning  \r\n\r\n for sagens afgørelse eller handler i strid med vilkår, der er fastsat i en  \r\n\r\n sådan afgørelse, eller som forsøger herpå, </LI>  \r\n\r\n<LI>3) i øvrigt undlader at afgive oplysninger, der er afkrævet den  \r\n\r\n pågældende i henhold til de i § 1 omhandlede forordninger, i henhold til  \r\n\r\n denne lov eller de i medfør af loven fastsatte regler, eller som afgiver  \r\n\r\n urigtige eller vildledende oplysninger om sådanne forhold, </LI>  \r\n\r\n<LI>4) udfører eller indfører varer i strid med de i § 1 omhandlede  \r\n\r\n forordninger, eller som overtræder de kvalitets- og handelsnormer, der er  \r\n\r\n fastsat i disse forordninger, eller som i øvrigt overtræder de i § 1  \r\n\r\n omhandlede forordninger, eller som forsøger herpå, </LI>  \r\n\r\n<LI>5) undlader at efterkomme et af landbrugs- og fiskeriministeren meddelt  \r\n\r\n påbud i medfør af § 8, stk. 3, og </LI>  \r\n\r\n<LI>6) forsætligt eller groft uagtsomt overtræder sin forpligtelse efter § 8,  \r\n\r\n stk. 2, 1. pkt. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I regler, der fastsættes i medfør af loven, kan  \r\n\r\n der fastsættes straf af bøde for overtrædelse af bestemmelser i reglerne  \r\n\r\n eller forsøg herpå. </P>  \r\n\r\n<P CLASS=STK> <I>Stk. 3. </I> Den, der begår et forhold som nævnt i stk. 1,  \r\n\r\n nr. 2, eller i de i medfør af stk. 2 fastsatte regler med forsæt til at  \r\n\r\n unddrage sig eller andre betaling af afgifter i henhold til de i § 1  \r\n\r\n omhandlede forordninger eller i henhold til regler fastsat i medfør af § 6  \r\n\r\n eller § 13 eller med forsæt til at opnå uberettiget udbetaling eller refusion  \r\n\r\n af ydelser til sig eller andre i henhold til de i § 1 omhandlede forordninger  \r\n\r\n eller i henhold til § 7 eller regler fastsat i medfør af § 6 eller § 13  \r\n\r\n straffes med bøde, hæfte eller fængsel indtil 2 år, under skærpende  \r\n\r\n omstændigheder indtil 4 år. </P>  \r\n\r\n<P CLASS=STK> <I>Stk. 4. </I> Er en overtrædelse begået af et selskab, en  \r\n\r\n forening, en selvejende institution, en fond eller lignende, kan der pålægges  \r\n\r\n den juridiske person som sådan bødeansvar. Er overtrædelsen begået af en  \r\n\r\n kommune eller af et kommunalt fællesskab, der er omfattet af § 60 i lov om  \r\n\r\n kommunernes styrelse, kan der pålægges kommunen eller det kommunale  \r\n\r\n fællesskab som sådant bødeansvar. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Ransagning i sager om overtrædelse af forhold  \r\n\r\n som nævnt i § 17, stk. 1, eller i de i medfør af § 17, stk. 2, fastsatte  \r\n\r\n regler kan ske i overensstemmelse med retsplejelovens bestemmelser om  \r\n\r\n ransagning i sager, som efter loven kan medføre frihedsstraf. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Landbrugs- og fiskeriministeren kan i sager om  \r\n\r\n overtrædelser, der skønnes ikke at medføre højere straf end bøde, i et  \r\n\r\n bødeforelæg tilkendegive den pågældende, at sagen kan afgøres uden retslig  \r\n\r\n forfølgning. Dette forudsætter dog, at den pågældende erklærer sig skyldig i  \r\n\r\n overtrædelsen og erklærer sig rede til inden for en nærmere angiven frist,  \r\n\r\n der efter begæring kan forlænges, at betale en i tilkendegivelsen angivet  \r\n\r\n bøde. På samme måde kan krav om konfiskation, herunder værdikonfiskation,  \r\n\r\n vedtages uden retslig forfølgning. </P>  \r\n\r\n<P CLASS=STK> <I>Stk. 2. </I> Med hensyn til den i stk. 1 nævnte  \r\n\r\n tilkendegivelse finder bestemmelsen i retsplejelovens § 930, jf. § 926,  \r\n\r\n tilsvarende anvendelse. </P>  \r\n\r\n<P CLASS=STK> <I>Stk. 3. </I> Betales bøden i rette tid, eller bliver den  \r\n\r\n efter vedtagelsen inddrevet eller afsonet, bortfalder videre forfølgning.  \r\n\r\n</P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> § 44 om konfiskation og § 46 om tilbageholdelse  \r\n\r\n af udenlandske fartøjer i lov om saltvandsfiskeri finder anvendelse ved  \r\n\r\n overtrædelse af de i § 1 omhandlede forordninger, bestemmelserne i denne lov  \r\n\r\n eller regler fastsat i medfør af loven. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttrædelse m.v. </I> </P>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Landbrugs- og fiskeriministeren fastsætter  \r\n\r\n tidspunktet for lovens ikrafttræden. Ministeren kan herunder fastsætte, at  \r\n\r\n loven træder i kraft på forskellige tidspunkter. </P>  \r\n\r\n<P CLASS=STK> <I>Stk. 2. </I> Lov om administration af Det Europæiske  \r\n\r\n Økonomiske Fællesskabs forordninger om etablering af en fælles  \r\n\r\n strukturpolitik for fiskerisektoren og om den fælles markedsordning for  \r\n\r\n fiskerivarer m.v., jf. lovbekendtgørelse nr. 636 af 17. juli 1992, ophæves på  \r\n\r\n et tidspunkt, som fastsættes af landbrugs- og fiskeriministeren. </P>  \r\n\r\n<P CLASS=STK> <I>Stk. 3. </I> Regler fastsat med hjemmel i den gældende lov  \r\n\r\n om administration af Det Europæiske Økonomiske Fællesskabs forordninger om  \r\n\r\n etablering af en fælles strukturpolitik for fiskerisektoren og om den fælles  \r\n\r\n markedsordning for fiskerivarer m.v. forbliver i kraft, indtil de afløses af  \r\n\r\n eller ophæves ved regler fastsat med hjemmel i denne eller andre love, og  \r\n\r\n overtrædelse af disse regler eller forsøg herpå kan straffes efter kapitel 4.  \r\n\r\n</P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 12.  \r\n\r\n juni 1996 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Henrik Dam Kristensen </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Loven er sat delvis i kraft den 5. juli 1995 ved BEK nr. 640 af 03. juli 1996. Forskrifter der ophæves ved denne forskrifts ikrafttræden er fortsat markeret gældende"
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/06/1996"
        },
        {
            "displayName": "Accession",
            "displayValue": "A19960048230"
        },
        {
            "displayName": "Entydig dokumentidentifikation",
            "displayValue": "CM040876"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "482"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "12/06/1996"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Landbrugs- og Fiskeriministeriet"
        },
        {
            "displayName": "Ressortministeriets journalnummer",
            "displayValue": "Landbrugs- og Fiskerimin., j.nr. 95-970-36"
        },
        {
            "displayName": "Stikord",
            "displayValue": "ADMINISTRATIONSLOV, EF-BEMYNDIGELSESLOV"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}