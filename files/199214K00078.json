{
    "id": 109094,
    "title": "1992 BTL 78   BETÆNKNING OVER FORSLAG TIL LOV OM ÆNDRING AF LOV OM PRIVAT BYFORNYELSE   (FORLÆNGELSE AF FORSØGSPERIODEN, ÆNDREDE REGLER OM LEJERTILSLUTNING,   ANVENDELSESOMRÅDE OG HUSLEJEFASTSÆTTELSE)    NR L 78 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 78",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 78 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om privat byfornyelse  \r\n\r\n (Forlængelse af forsøgsperioden, ændrede regler om lejertilslutning,  \r\n\r\n anvendelsesområde og huslejefastsættelse) <BR>  \r\n\r\n Nr L 78 1992-93, 1. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19921210 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til boligministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige henvendelser fra Håndværksrådet  \r\n\r\n og Landsforeningen for ejere af udlejningsejendomme. </P>  \r\n\r\n<P>Der er af boligministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Boligministeren har oplyst, at der i forbindelse med en lejelovsændring i  \r\n\r\n dette folketingsår afsættes midler til oplysning, kurser og  \r\n\r\n informationsvirksomhed for ejere, lejere og administratorer med et beløb på  \r\n\r\n op til maksimalt 3 mio. kr. pr. år af Grundejernes Investeringsfonds frie  \r\n\r\n midler. Midlerne administreres efter retningslinier fastlagt af Grundejernes  \r\n\r\n Investeringsfonds bestyrelse. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Venstres, Centrum-Demokraternes, Det Radikale  \r\n\r\n Venstres og Kristeligt Folkepartis medlemmer af udvalget) lovforslaget til  \r\n\r\n<I>vedtagelse</I> med de af boligministeren stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget) vil  \r\n\r\n redegøre for sin stilling til lovforslaget og de stillede ændringsforslag ved  \r\n\r\n 2. behandling. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I>  <I>uændret</I> . Mindretallet  \r\n\r\n stemmer imod de stillede ændringsforslag. </P>  \r\n\r\n<P>ÆndringsforslagAf <I>boligministeren</I> , tiltrådt af et <I>flertal</I>  \r\n\r\n (udvalget med undtagelse af SF og FP): </P>  \r\n\r\n<P>Til § 1 <B>1)</B>  <I>Nr. 1-3</I> og <I>5-9</I> udgår. </P>  \r\n\r\n<P> <B>2)</B>  <I>Nr. 4</I> affattes således: </P>  \r\n\r\n<P> <B>&#187;4.</B>  <I>§ 3, stk. 1</I> , affattes således: </P>  \r\n\r\n<P>&#187;Arbejder og lejeforhøjelser, der er omfattet af loven, kan i  \r\n\r\n ejendomme med 12 beboelseslejemål eller derunder kun iværksættes, hvis ejeren  \r\n\r\n og mindst 75 pct. af de lejere, der bebor ejendommen, skriftligt accepterer  \r\n\r\n deres gennemførelse. I ejendomme med mere end 12 beboelseslejemål finder 1.  \r\n\r\n pkt. anvendelse, hvis ejeren og mindst 60 pct. af de lejere, der bebor  \r\n\r\n ejendommen, skriftligt accepterer gennemførelsen. I ejendomme, hvor der er  \r\n\r\n valgt beboerrepræsentanter, jf. lejelovens § 64, skal ejeren inddrage  \r\n\r\n beboerrepræsentanterne.&#171;&#187; </P>  \r\n\r\n<P>Til § 2 <B>3)</B> Paragraffen affattes således: </P>  \r\n\r\n<P>&#187; <B>§ 2 Loven træder i kraft den 1. januar 1993 og har virkning for  \r\n\r\n aftaler, der indgås efter den 31. december 1992.&#171;</B>  </P>  \r\n\r\n<P>Bemærkninger </P>  \r\n\r\n<P>Til nr. 1-3 Ændringsforslagene skal ses i sammenhæng med forslag til lov  \r\n\r\n om ændring af lov om privat byfornyelse, lov om leje og lov om midlertidig  \r\n\r\n regulering af boligforholdene (huslejetilskud), L 147, fremsat den 4.  \r\n\r\n december 1992. </P>  \r\n\r\n<P>De foreslåede ændringer skal samlet set øge de incitamenter, der ligger i  \r\n\r\n lov om privat byfornyelse for ejere og lejere i private udlejningsejendomme  \r\n\r\n til at gennemføre forbedring og modernisering. </P>  \r\n\r\n<P>Fremsættelsen af L 147 med den deri indeholdte investeringsramme og  \r\n\r\n tilskudsordning vil virke kraftigt understøttende for anvendelsen af lov om  \r\n\r\n privat byfornyelse, og med de samlede ændringsforslag er der sket en vis  \r\n\r\n smidiggørelse af ordningen, der tillige vil bidrage til moderniseringen af  \r\n\r\n den private udlejningsmasse. </P>  \r\n\r\n<P>Lovens anvendelsesområde fastholdes med ændringsforslaget, ligesom  \r\n\r\n forsøgsperioden indtil udgangen af 1995 er den samme. </P>  \r\n\r\n<P>Herudover forventes det, at der i forbindelse med etableringen af en  \r\n\r\n tilskudsordning til nedsættelse af huslejestigningen og gennem en  \r\n\r\n smidiggørelse af lejertilslutningsbestemmelsen ved større ejendomme og en  \r\n\r\n beskeden opblødning af positivlistens punkter vil ske en yderligere styrkelse  \r\n\r\n af lovens anvendelsesområde. </P>  \r\n\r\n<P>Ad nr. 1 </P>  \r\n\r\n<P>Nr. 1 foreslås at udgå, idet bestemmelsen sammen med etableringen af en  \r\n\r\n investeringsramme på 2 mia. kr. er indeholdt i L 147. </P>  \r\n\r\n<P>Idet opblødning af positivlistens punkter vil ske gennem en ændring af  \r\n\r\n bekendtgørelsen til loven, foreslås nr. 2 og 6 at udgå. </P>  \r\n\r\n<P>Nr. 3 foreslås at udgå, således at lovens anvendelsesområde fastholdes til  \r\n\r\n beboelsesejendomme, der er beboede. </P>  \r\n\r\n<P>Forslaget om, at nr. 5, 8 og 9 skal udgå, er en konsekvens af, at lovens  \r\n\r\n anvendelsesområde fastholdes til beboelsesejendomme, der er beboede. </P>  \r\n\r\n<P>Nr. 7 foreslås at udgå, hvilket betyder, at den oprindelige lejestørrelse  \r\n\r\n i tilfælde af genudlejning i optrapningsperioden fastholdes. </P>  \r\n\r\n<P>Ad nr. 2 </P>  \r\n\r\n<P>Det foreslås, at lejertilslutningen differentieres, således at der i  \r\n\r\n ejendomme til og med 12 beboelseslejemål skal være 75 pct.s tilslutning, og i  \r\n\r\n ejendomme med mere end 12 beboelseslejemål skal lejertilslutningen være 60  \r\n\r\n pct. </P>  \r\n\r\n<P>Ad nr. 3 </P>  \r\n\r\n<P>Lovens ikrafttrædelsesdato fastholdes til den 1. januar 1993, og loven får  \r\n\r\n virkning for aftaler truffet efter denne dato. </P>  \r\n\r\n<P>Baadsgaard (S) fmd. <I>Pia Gjellerup (S) Lissa Mathiasen (S) Jørn Pedersen  \r\n\r\n (S) Grete Schødts (S) Else Marie Mortensen (S) Holger K. Nielsen (SF) Pelle  \r\n\r\n Voigt (SF) Svend Aage Jensen (CD) Pernille Sams (KF) Fischer (KF) John  \r\n\r\n Vinther (KF) Mejdahl (V) Bodil Thrane (V) Kirsten Jacobsen (FP)</I> nfmd.  \r\n\r\n<I>Jørgen Estrup (RV) Lysholm Christensen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/01/1993"
        },
        {
            "displayName": "Accession",
            "displayValue": "199214K00078"
        },
        {
            "displayName": "Entydig dokumentidentifikation",
            "displayValue": "CL001861"
        },
        {
            "displayName": "Dato for førstegangsindlæggelse",
            "displayValue": "12/01/1993"
        },
        {
            "displayName": "Dato for indlæggelse",
            "displayValue": "12/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "78"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}