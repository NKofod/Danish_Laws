{
    "id": 69781,
    "title": "Vejledning om almindelige krav til arbejdsløshedskassernes (afdelingernes) sagsbehandling og afgørelser ",
    "documentTypeId": "180",
    "isSagsforlobPeriodValid": false,
    "shortName": "VEJ nr 217 af 07/12/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om almindelige krav til  \r\n\r\n arbejdsløshedskassernes (afdelingernes) sagsbehandling og afgørelser </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Forvaltningsloven (lov nr. 571 af 19. december 1985 med senere ændringer)  \r\n\r\n og lov om offentlighed i forvaltningen (lov nr. 572 af 19. december 1985 med  \r\n\r\n senere ændringer) gælder ikke for de anerkendte arbejdsløshedskasser. </P>  \r\n\r\n<P>De rettigheder og pligter, der har fundet udtryk i disse love, er dog i en  \r\n\r\n vis udstrækning indeholdt i andre forskrifter og almindelige principper for  \r\n\r\n god forvaltningsskik, der vedrører forholdet mellem arbejdsløshedskasser og  \r\n\r\n deres medlemmer. </P>  \r\n\r\n<P>Arbejdsløshedskasserne skal derfor iagttage visse sagsbehandlingsregler  \r\n\r\n ved administrationen af medlems- og udbetalingsforhold. </P>  \r\n\r\n<P>I det følgende gennemgås disse sagsbehandlingsregler, ligesom der i afsnit  \r\n\r\n 9 redegøres nærmere for de krav, der stilles til afgørelser, som  \r\n\r\n arbejdsløshedskasserne (afdelingerne) træffer. </P>  \r\n\r\n<P>De nedenfor nævnte principper er <I>minimumsprincipper</I> for  \r\n\r\n arbejdsløshedskassernes (afdelingernes) sagsbehandling og afgørelser. Der er  \r\n\r\n derfor intet til hinder for, at den enkelte arbejdsløshedskasse herudover  \r\n\r\n beslutter, at forvaltningsloven og lov om offentlighed i forvaltningen helt  \r\n\r\n eller delvis skal gælde for kassens administration. </P>  \r\n\r\n<P>Arbejdsløshedskasserne <I>skal</I> følge de retningslinjer, der er  \r\n\r\n beskrevet i de følgende afsnit: </P>  \r\n\r\n<P CLASS=PUNKT> <B>3.</B> Vejledning </P>  \r\n\r\n<P CLASS=PUNKT> <B>7.</B> A. Tavshedspligt (Særlige regler) </P>  \r\n\r\n<P CLASS=PUNKT> <B>9.</B> Krav til bebyrdende afgørelser. </P>  \r\n\r\n<P>Arbejdsløshedskasserne <I>bør i henhold til god forvaltningsskik</I> følge  \r\n\r\n de retningslinjer, der er beskrevet i de følgende afsnit: </P>  \r\n\r\n<P CLASS=PUNKT> <B>2.</B> Inhabilitet </P>  \r\n\r\n<P CLASS=PUNKT> <B>4.</B> Repræsentation </P>  \r\n\r\n<P CLASS=PUNKT> <B>5.</B> Aktindsigt </P>  \r\n\r\n<P CLASS=PUNKT> <B>6.</B> Partshøring </P>  \r\n\r\n<P CLASS=PUNKT> <B>7.</B> B. Tavshedspligt (Andre tilfælde) </P>  \r\n\r\n<P CLASS=PUNKT> <B>8.</B> Notatpligt. </P>  \r\n\r\n<P CLASS=PUNKT> <B>2.</B> Inhabilitet </P>  \r\n\r\n<P>Det følger af god forvaltningsskik og hensynet til medlemmerne, at  \r\n\r\n arbejdsløshedskasserne ved behandlingen af konkrete sager bør være opmærksom  \r\n\r\n på, at <I>den, der helt eller delvis behandler en sag</I> , kan være inhabil  \r\n\r\n (partisk). </P>  \r\n\r\n<P> <I>Der kan fx være tale om inhabilitet, hvis</I>  </P>  \r\n\r\n<P CLASS=PUNKT> <B>1.</B> sagsbehandleren har en særlig personlig eller  \r\n\r\n økonomisk interesse i sagens udfald eller tidligere i samme sag har været  \r\n\r\n repræsentant for nogen, der har en sådan interesse, </P>  \r\n\r\n<P CLASS=PUNKT> <B>2.</B> sagsbehandlerens ægtefælle, samlever, registrerede  \r\n\r\n partner, beslægtede eller besvogrede i op- eller nedstigende linje eller i  \r\n\r\n sidelinjen så nær som søskendebørn eller andre nærstående har en særlig  \r\n\r\n personlig eller økonomisk interesse i sagens udfald eller er repræsentant for  \r\n\r\n nogen, som har en sådan interesse, eller </P>  \r\n\r\n<P CLASS=PUNKT> <B>3.</B> der i øvrigt foreligger omstændigheder, der er  \r\n\r\n egnede til at vække tvivl om pågældendes upartiskhed. </P>  \r\n\r\n<P>Den, der er inhabil i forhold til en afgørelse, bør ikke træffe afgørelse,  \r\n\r\n deltage i afgørelsen eller i øvrigt medvirke ved behandlingen af sagen. </P>  \r\n\r\n<P>Den, der er bekendt med, at der måske foreligger inhabilitet, bør  \r\n\r\n underrette sine foresatte herom. </P>  \r\n\r\n<P CLASS=PUNKT> <B>3.</B> Vejledning </P>  \r\n\r\n<P>Arbejdsløshedsforsikringslovens § 65 fastsætter detaljerede regler om  \r\n\r\n arbejdsløshedskassernes vejledningspligt over for medlemmerne om rettigheder  \r\n\r\n og pligter. Denne vejledningspligt er endvidere udmøntet i bekendtgørelse nr.  \r\n\r\n 869 af 12. november 1993 om en arbejdsløshedskasses vejledningspligt med  \r\n\r\n tilhørende vejledning. </P>  \r\n\r\n<P>I bekendtgørelsens § 4 er der fastsat en udvidet vejledningspligt for  \r\n\r\n medlemmer, der ønsker at rejse til udlandet for at søge og overtage arbejde.  \r\n\r\n Disse medlemmer skal arbejdsløshedskassen tilbyde en individuel og personlig  \r\n\r\n samtale, hvor kassen vejleder medlemmet om de regler, der har betydning i den  \r\n\r\n forbindelse. </P>  \r\n\r\n<P>Idet der i øvrigt henvises til bekendtgørelsen bemærkes, at  \r\n\r\n arbejdsløshedskassernes vejledningspligt efter disse regler er mere  \r\n\r\n omfattende end den vejledningspligt, som følger af forvaltningsloven. </P>  \r\n\r\n<P CLASS=PUNKT> <B>4.</B> Repræsentation </P>  \r\n\r\n<P>Ifølge almindelige forvaltningsretlige principper kan den, der er part i  \r\n\r\n en sag, vælge at lade sig repræsentere eller bistå af andre. </P>  \r\n\r\n<P>Normalt vil arbejdsløshedskassen kunne kræve, at medlemmets repræsentant  \r\n\r\n fremlægger en skriftlig fuldmagt eller på anden måde godtgør, at pågældende  \r\n\r\n kan optræde som repræsentant for medlemmet. Begrundelsen herfor er blandt  \r\n\r\n andet, at repræsentanten som led i hvervet ofte vil få kendskab til  \r\n\r\n fortrolige oplysninger om medlemmet. </P>  \r\n\r\n<P>Er der derimod tale om en socialrådgiver, advokat eller revisor, der som  \r\n\r\n led i sin profession optræder som partsrepræsentant, er der normalt ikke  \r\n\r\n grund til at kræve dokumentation for fuldmagtsforholdet. </P>  \r\n\r\n<P CLASS=PUNKT> <B>5.</B> Aktindsigt </P>  \r\n\r\n<P> <I>A. Partens aktindsigt</I>  </P>  \r\n\r\n<P>Det følger af god forvaltningsskik, at medlemmet efter anmodning bør have  \r\n\r\n lejlighed til at gøre sig bekendt med akterne i sin sag enten i form af, at  \r\n\r\n medlemmet får lejlighed til at gennemse sagens akter, eller at medlemmet får  \r\n\r\n fotokopi af sagens akter. </P>  \r\n\r\n<P>Aktindsigt bør normalt gives inden 10 dage efter, at arbejdsløshedskassen  \r\n\r\n har modtaget anmodningen herom. </P>  \r\n\r\n<P>I det omfang direktoratet er i besiddelse af akterne i medlemmets sag,  \r\n\r\n skal direktoratet i henhold til forvaltningslovens regler herom give  \r\n\r\n medlemmet aktindsigt. </P>  \r\n\r\n<P> <I>B. Andres aktindsigt</I>  </P>  \r\n\r\n<P>Arbejdsløshedskassen bør ikke gøre andre bekendt med akterne i et medlems  \r\n\r\n sag, da disse bør være undergivet tavshedspligt, se afsnit 7, medmindre  \r\n\r\n medlemmet har givet sit samtykke hertil, se afsnit 4. </P>  \r\n\r\n<P>Arbejdsløshedskassen er ikke forpligtet til at give aktindsigt i andre  \r\n\r\n akter, fx regnskaber eller revisionsprotokollater, men kassen er naturligvis  \r\n\r\n berettiget hertil. </P>  \r\n\r\n<P>I det omfang direktoratet er i besiddelse af fx regnskaber eller  \r\n\r\n revisionsprotokollater, skal direktoratet i henhold til lov om offentlighed i  \r\n\r\n forvaltningen give aktindsigt heri. </P>  \r\n\r\n<P CLASS=PUNKT> <B>6.</B> Partshøring </P>  \r\n\r\n<P>Hvis et medlem i en sag ikke kan antages at være bekendt med, at  \r\n\r\n arbejdsløshedskassen er i besiddelse af bestemte faktiske oplysninger, bør  \r\n\r\n kassen ikke træffe afgørelse, før den har gjort medlemmet bekendt med  \r\n\r\n oplysningerne og givet medlemmet lejlighed til at komme med en udtalelse  \r\n\r\n inden for en af kassen fastsat frist. </P>  \r\n\r\n<P>Der henvises herved til afsnit 9, C, nedenfor. </P>  \r\n\r\n<P CLASS=PUNKT> <B>7.</B> Tavshedspligt </P>  \r\n\r\n<P> <I>A. Særlige regler</I>  </P>  \r\n\r\n<P>I henhold til arbejdsløshedsforsikringslovens § 91, stk. 7, er de  \r\n\r\n oplysninger, som direktoratet indhenter fra <I>andre offentlige  \r\n\r\n myndigheder,</I> og som direktoratet videregiver til arbejdsløshedskasserne,  \r\n\r\n undergivet tavshedspligt i den pågældende kasse. Overtrædelse heraf kan  \r\n\r\n medføre straf efter straffeloven. </P>  \r\n\r\n<P>Endvidere fastsætter § 30, stk. 1, i bekendtgørelse nr. 975 af 10.  \r\n\r\n december 1993 om rådighed og selvforskyldt ledighed, at en  \r\n\r\n arbejdsløshedskasse har tavshedspligt med hensyn til, om en virksomhed er  \r\n\r\n omfattet af <I>lov om krigsmateriel m.v.,</I> og kassen må ikke uberettiget  \r\n\r\n videregive eller udnytte fortrolige oplysninger herom. </P>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30, </B> stk. 2, i den nævnte bekendtgørelse fastsætter  \r\n\r\n endvidere, at ved overtrædelse af stk. 1 finder straffelovens § 152 og §§ 152  \r\n\r\n c-e anvendelse, jf. arbejdsløshedsforsikringslovens § 94 a, stk. 2. </P>  \r\n\r\n<P> <I>B. Andre tilfælde</I>  </P>  \r\n\r\n<P>Det følger endelig af god forvaltningsskik og hensynet til de enkelte  \r\n\r\n medlemmer, at arbejdsløshedskassernes medarbejdere bør have tavshedspligt med  \r\n\r\n hensyn til personlige, herunder også økonomiske, oplysninger om medlemmerne.  \r\n\r\n</P>  \r\n\r\n<P>Det betyder fx, at man ikke bør oplyse <I>uvedkommende</I> om, hvorvidt en  \r\n\r\n bestemt person er ledig, hvorvidt et medlem har en tilbagebetalingssag, og  \r\n\r\n hvorvidt en person tidligere er blevet slettet som medlem af  \r\n\r\n arbejdsløshedskassen. </P>  \r\n\r\n<P>Det betyder fx også, at man ikke i faglig sammenhæng bør anvende  \r\n\r\n lønoplysninger mv., som er indhentet til brug for arbejdsløshedskassens  \r\n\r\n administration. </P>  \r\n\r\n</DIV>  \r\n\r\n<P CLASS=PUNKT> <B>8.</B> Notatpligt </P>  \r\n\r\n<P>Hvis en arbejdsløshedskasse under sagsbehandlingen <I>ved personlig eller  \r\n\r\n telefonisk henvendelse</I> bliver bekendt med nye faktiske oplysninger, der  \r\n\r\n har betydning for medlems- og/eller udbetalingsforhold, bør kassen sikre sig,  \r\n\r\n at den ved skriftligt notat på sagen kan dokumentere sådanne oplysninger.  \r\n\r\n Dette kan ske i form af fx en samtalerapport. </P>  \r\n\r\n<P CLASS=PUNKT> <B>9.</B> Krav til bebyrdende afgørelser </P>  \r\n\r\n<P> <I>A. Indledning</I>  </P>  \r\n\r\n<P>Arbejdsløshedskasserne skal altid skriftligt <I>underrette</I>  \r\n\r\n medlemmerne, hvis der sker <I>begrænsninger i retten til ydelser fra kassen  \r\n\r\n og medlemskab af kassen.</I>  </P>  \r\n\r\n<P>Det vil fx sige, at et medlem, der i forbindelse med et arbejdsophør  \r\n\r\n udelukkes fra dagpenge, jf. arbejdsløshedsforsikringslovens § 63, skal  \r\n\r\n underrettes herom af arbejdsløshedskassen. </P>  \r\n\r\n<P>Det bemærkes, at de følgende retningslinjer også gælder, selv om der er  \r\n\r\n tale om sager, hvor medlemmet har klaget til arbejdsløshedskassen  \r\n\r\n (afdelingen) over en truffet afgørelse eller sager, der er opstået i  \r\n\r\n forbindelse med direktoratets tilsynsvirksomhed. </P>  \r\n\r\n<P> <I>Der gælder herefter følgende almindelige krav, hvis der er tale om  \r\n\r\n afgørelser, der ikke fuldt ud giver medlemmerne medhold, og hvis allerede  \r\n\r\n udbetalte ydelser kræves tilbagebetalt af medlemmerne (bebyrdende  \r\n\r\n afgørelser): </I></P>  \r\n\r\n<P>B. Skriftlig afgørelse </P>  \r\n\r\n<P>Afgørelsen skal være skriftlig, dateret og underskrevet. Afgørelsen skal  \r\n\r\n også være udformet på arbejdsløshedskassens brevpapir. </P>  \r\n\r\n<P>Afgørelsen skal stiles til det enkelte medlem eller dennes repræsentant,  \r\n\r\n og afgørelsen må kun vedrøre et enkelt medlem. </P>  \r\n\r\n<P> <I>C. Medlemmets udtalelse (høring)</I>  </P>  \r\n\r\n<P>I sager, der opstår som følge af direktoratets tilsynsvirksomhed eller som  \r\n\r\n følge af arbejdsløshedskassernes egen revision, <I>skal</I> medlemmet, før  \r\n\r\n der træffes afgørelse i sagen og inden for en af kassen fastsat frist (som  \r\n\r\n hovedregel 14 dage), have lejlighed til <I>at udtale sig til sagen.</I>  </P>  \r\n\r\n<P>I sager, der opstår som følge af medlemmets klage over en afgørelse,  \r\n\r\n<I>skal</I> medlemmet, før der træffes afgørelse i klagesagen og inden for en  \r\n\r\n af arbejdsløshedskassen fastsat frist (som hovedregel 14 dage), have  \r\n\r\n lejlighed til <I>at udtale sig til sagen,</I> hvis der efter klagens  \r\n\r\n indgivelse er fremkommet væsentlige nye oplysninger, der er <I>til ugunst for  \r\n\r\n medlemmet.</I>  </P>  \r\n\r\n<P>Medlemmets udtalelse skal i det væsentligste refereres i  \r\n\r\n sagsfremstillingen eller eventuelt vedlægges i kopi. Hvis medlemmet ikke er  \r\n\r\n kommet med en udtalelse inden for den fastsatte frist, eller hvis medlemmet  \r\n\r\n udtrykkeligt har angivet, at pågældende ikke ønsker at udtale sig til sagen,  \r\n\r\n skal dette fremgå af sagsfremstillingen. </P>  \r\n\r\n<P>Hvis medlemmet ikke i overensstemmelse med foranstående har haft lejlighed  \r\n\r\n til at udtale sig til sagen, vil det i sager, der sendes til direktoratet,  \r\n\r\n medføre, at sagen returneres til arbejdsløshedskassen med henblik på, at  \r\n\r\n kassen foretager den nødvendige høring af medlemmet. </P>  \r\n\r\n<P> <I>D. Sagsfremstilling og begrundelse</I>  </P>  \r\n\r\n<P>Afgørelsen skal indeholde en <I>fyldestgørende sagsfremstilling,</I> der  \r\n\r\n beskriver årsagen til sagens opståen og det faktiske hændelsesforløb. </P>  \r\n\r\n<P>Afgørelsen skal begrundes over for medlemmet. Der henvises herved til § 2  \r\n\r\n i bekendtgørelse nr. 507 af 28. juli 1986 om indgivelse af klage over de af  \r\n\r\n arbejdsløshedskasserne trufne afgørelser. Det fremgår heraf, at afgørelsen -  \r\n\r\n medmindre den fuldt ud giver klageren medhold - skal ledsages af en skriftlig  \r\n\r\n begrundelse. Begrundelsen skal redegøre for de faktiske oplysninger, der er  \r\n\r\n lagt til grund ved afgørelsen. </P>  \r\n\r\n<P> <I>Dette betyder, at det af afgørelsen skal fremgå</I>  </P>  \r\n\r\n<P>- hvilke faktiske forhold, der efter arbejdsløshedskassens opfattelse har  \r\n\r\n betydning for medlems- og/eller udbetalingsforhold, </P>  \r\n\r\n<P>- hvilke forhold, der anses for at være <I>godtgjort,</I> og som derfor  \r\n\r\n lægges til grund for afgørelsen, </P>  \r\n\r\n<P>- hvilke lovregler, bekendtgørelser mv., der ligger til grund for  \r\n\r\n afgørelsen, </P>  \r\n\r\n<P>- størrelsen af et eventuelt tilbagebetalingsbeløb, eventuelt ved  \r\n\r\n vedlæggelse af et beregningsbilag, og </P>  \r\n\r\n<P>- hvorvidt en eventuel sanktion bør anvendes, herunder særligt, om der  \r\n\r\n efter arbejdsløshedskassens (afdelingens) opfattelse er tale om et uagtsomt  \r\n\r\n eller svigagtigt forhold. </P>  \r\n\r\n<P> <I>E. Klagevejledning</I>  </P>  \r\n\r\n<P>Arbejdsløshedskassernes og afdelingernes afgørelser skal endelig indeholde  \r\n\r\n en klagevejledning. Der henvises herved til bekendtgørelse nr. 507 af 28.  \r\n\r\n juli 1986 om indgivelse af klage over de af arbejdsløshedskasserne trufne  \r\n\r\n afgørelser. </P>  \r\n\r\n<P>Det bemærkes, at reglerne om klagevejledning også gælder for de  \r\n\r\n afgørelser, som arbejdsløshedskasserne sender til direktoratet i  \r\n\r\n tilsynssager. </P>  \r\n\r\n<P>I tilsynssager skal arbejdsløshedskasserne endvidere gøre medlemmet  \r\n\r\n opmærksom på, at sagen indgår i Direktoratet for Arbejdsløshedsforsikringens  \r\n\r\n tilsynsvirksomhed, hvorfor kassens afgørelse kan ændres af direktoratet. </P>  \r\n\r\n<P> <I>F. Sager om svigagtigt forhold</I>  </P>  \r\n\r\n<P>I sager, hvor et medlem på grund af svigagtigt forhold skal pålægges en  \r\n\r\n sanktion i henhold til arbejdsløshedsforsikringslovens § 87, stk. 1, træffer  \r\n\r\n direktoratet afgørelse som 1. instans, uanset om det svigagtige forhold skal  \r\n\r\n medføre en effektiv karantæne eller en svigsslettelse. </P>  \r\n\r\n<P> <I>For sådanne sager fastsættes følgende retningslinjer:</I>  </P>  \r\n\r\n<P CLASS=PUNKT> <B>1.</B> Arbejdsløshedskassens hovedledelse træffer  \r\n\r\n afgørelse om sagens realitet, herunder om tilbagebetaling og  \r\n\r\n tilbagebetalingsbeløbets størrelse. </P>  \r\n\r\n<P CLASS=PUNKT> <B>2.</B> Hovedledelsen tager samtidig stilling til, om den  \r\n\r\n vil indstille til direktoratet, at medlemmet slettes som medlem af kassen på  \r\n\r\n grund af svig, eller om pågældende bør udelukkes fra ret til dagpenge mv. i  \r\n\r\n et bestemt tidsrum, jf. arbejdsløshedsforsikringslovens § 87, stk. 1. </P>  \r\n\r\n<P CLASS=PUNKT> <B>3.</B> Medlemmet får meddelelse om arbejdsløshedskassens  \r\n\r\n afgørelse og indstilling, herunder også om klagevejledning for så vidt angår  \r\n\r\n kassens afgørelse om sagens realitet og tilbagebetaling. </P>  \r\n\r\n<P CLASS=PUNKT> <B>4.</B> Arbejdsløshedskassen afventer enten en klage fra  \r\n\r\n medlemmet eller klagefristens udløb, før kassen sender sin afgørelse og  \r\n\r\n indstilling om svigsslettelse eller karantæne til direktoratet. </P>  \r\n\r\n<P CLASS=PUNKT> <B>5.</B> Direktoratet behandler sagen og tager i den  \r\n\r\n forbindelse samlet stilling til både spørgsmålet om sanktionsfastsættelse for  \r\n\r\n svigagtigt forhold og sagens øvrige forhold, herunder tilbagebetalingskravet  \r\n\r\n og størrelsen heraf. </P>  \r\n\r\n<P>Direktoratets cirkulære af 14. januar 1986 om almindelige krav til  \r\n\r\n arbejdsløshedskassernes (afdelingernes) sagsbehandling og afgørelser er  \r\n\r\n hermed ophævet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 7. december 1994 </I> </P>  \r\n\r\n<P CLASS=UNDERSKREVET-AF ALIGN=CENTER>Eje Juul Jakobsen </P>  \r\n\r\n<P CLASS=MINISTER ALIGN=RIGHT>/ Thorbjørn H. Pedersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/12/1994"
        },
        {
            "displayName": "Accession",
            "displayValue": "C19940021760"
        },
        {
            "displayName": "Entydig dokumentidentifikation",
            "displayValue": "CM028967"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "14/08/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "217"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "07/12/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. f. Arbejdsløshedsforsikr. 5. kt. j.nr. 94-20-17"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}