{
    "id": 145285,
    "title": "Hjemvisning af sag om anmeldelse af produkt til Produktregisteret",
    "documentTypeId": "240",
    "isSagsforlobPeriodValid": true,
    "shortName": "KEN nr 9161 af 20/12/2012",
    "documentHtml": "<div class=\"bjelke\">Den fulde tekst</div><p class=\"Titel2\">Hjemvisning af sag om anmeldelse af produkt til Produktregisteret</p>\r\n<div class=\"Resume\">\r\n   <p class=\"TekstGenerel\">En virksomhed havde anmeldt et produkt til Produktregisteret, Arbejdstilsynet.</p>\r\n   <p class=\"TekstGenerel\">Produktregisteret rettede henvendelse til anmelderen og oplyste, at oplysningerne ikke var tilstrækkelige, og at der ikke kunne tildeles produktregistreringsnummer (PR-nummer), før Produktregisteret havde modtaget supplerende oplysninger om sammensætningen af produktet.</p>\r\n   <p class=\"TekstGenerel\">Produktregisteret traf herefter afgørelse om, at anmeldelsen af produktet ville bortfalde, medmindre Produktregisteret modtog de efterspurgte oplysninger på produktet.</p>\r\n   <p class=\"TekstGenerel\">Arbejdsmiljøklagenævnet hjemviste sagen, idet nævnet fandt, at sagen ikke var tilstrækkeligt oplyst til, at sagen kunne behandles.</p>\r\n   <p class=\"TekstGenerel\">Nævnet lagde herved vægt på, at der var fremkommet nye oplysninger efter sagens indsendelse til nævnet, og at hvis oplysningerne havde foreligget på tidspunktet for Arbejdstilsynets afgørelse, havde sagen muligvis fået et andet udfald.</p>\r\n</div>\r\n<p>[Adressat udeladt]</p>\r\n<p>Arbejdsmiljøklagenævnet har på møde den 18. december 2012 behandlet [navn udeladt]s klage på vegne af [navn udeladt] over Arbejdstilsynets (Produktregisterets) afgørelse af den 30. august 2011.</p>\r\n<p>Arbejdstilsynet traf afgørelse om, at der ikke kunne tildeles et produktregistreringsnummer i forbindelse med en anmeldelse af produktet [navn udeladt], medmindre Produktregisteret modtog nogle nærmere angivne oplysninger om produktet.</p>\r\n<p>Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p>Arbejdsmiljøklagenævnet hjemviser Arbejdstilsynets afgørelse af den 30. august 2011 til fornyet behandling i Arbejdstilsynet.</p>\r\n<p class=\"Overskriftsnummer2\">B E G R U N D E L S E</p>\r\n<p>Arbejdsmiljøklagenævnet finder, at sagen ikke er tilstrækkeligt oplyst til, at sagen kan behandles.</p>\r\n<p>Nævnet lægger herved vægt på, at [navn udeladt] efter Arbejdstilsynets indsendelse af sagen til nævnet, i et brev af den 24. august 2012 har oplyst, at produktet importeres til forskningsformål, og i en mængde på under 500 kg, og at der kun er tale om få personer, der indgår i forskningsprodukterne.</p>\r\n<p>Nævnet lægger herved vægt på, at hvis oplysningerne havde foreligget på tidspunktet for Arbejdstilsynets afgørelse, havde virksomheden muligvis været undtaget fra anmeldepligten i § 5 i bekendtgørelsen om særlige pligter for fremstillere, leverandører og importører mv. af stoffer og materialer efter lov om arbejdsmiljø.</p>\r\n<p>Efter reglerne om anmeldelse skal den, som årligt fremstiller eller importerer 100 kg eller derover af et stof eller materiale, omfattet af § 1, stk. 2, nr. 1 til nr. 4, i bekendtgørelsen om særlige pligter for fremstillere, leverandører og importører mv. af stoffer og materialer, indgive anmeldelse til Arbejdstilsynet med visse nærmere angivne oplysninger.</p>\r\n<p>Det fremgår desuden af reglerne, at anmeldelse ikke skal indgives, hvis der er tale om stoffer og materialer, der fremstilles eller importeres til forsknings- eller analyseformål i en mængde på under 1000 kg, når anvendelsen er begrænset til få personer.</p>\r\n<p>Nævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p>Arbejdsmiljøklagenævnet har ved afgørelsen anvendt følgende regler:</p>\r\n<p>\r\n   <p class=\"Liste1\">\r\n      <span class=\"Liste1Nr\">•</span> Om anmeldelse til produktregisteret:</p>\r\n   <p class=\"Liste2\">\r\n      <span class=\"Liste2Nr\">–</span> § 5, i bekendtgørelsen om særlige pligter for fremstillere, leverandører og importører mv. af stoffer og materialer efter lov om arbejdsmiljø.</p>\r\n   <p class=\"Liste2\">\r\n      <span class=\"Liste2Nr\">–</span> § 49a, stk. 1 og stk. 3, i lov om arbejdsmiljø, jf. lovbekendtgørelse nr. 1072 af 7. september 2010</p>\r\n</p>\r\n<p>Reglerne kan læses på den følgende side.</p>\r\n<p class=\"Overskriftsnummer2\">OPLYSNINGERNE  I  SAGEN</p>\r\n<p>Sagen er afgjort på grundlag af de dokumenter, som klagenævnet har modtaget fra Arbejdstilsynet, [navn udeladt]s breve af den 24. august 2012 og den 9. oktober 2012, samt Arbejdstilsynets brev af den 24. september 2012.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">[navn udeladt]</p>\r\n<p class=\"Overskriftsnummer2\">[stilling udeladt]</p>\r\n<p class=\"Overskriftstekst1\" style=\"text-align: left;\">Kopi til:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> [Adressat udeladt]</p>\r\n   <p class=\"Liste1\">\r\n      <span class=\"Liste1Nr\">–</span> [Adressat udeladt]</p>\r\n</p>\r\n<p class=\"Overskriftstekst1\" style=\"text-align: left;\">Regler</p>\r\n<p class=\"Overskriftstekst1\" style=\"text-align: left;\">Lov om arbejdsmiljø, jf. lovbekendtgørelse nr. 1072 af 7. september 2010</p>\r\n<p>…</p>\r\n<p class=\"Overskriftstekst1\">Kapitel 8</p>\r\n<p class=\"Overskriftstekst1\">Stoffer og materialer</p>\r\n<p class=\"NormalInd\">\r\n   <span class=\"Bold\">§ 49 a.</span> Med henblik på at forebygge og imødegå sundheds- og ulykkesskader i arbejdsmiljøet kan beskæftigelsesministeren fastsætte regler om, at den, der fremstiller eller importerer et stof eller materiale, skal foretage undersøgelser eller fremskaffe fornøden dokumentation for allerede foretagne undersøgelser og indgive anmeldelse. Der kan herunder fastsættes regler for alle stoffer og materialer, for enkelte stoffer og materialer, for bestemte grupper af stoffer og materialer eller for stoffer og materialer til særlige anvendelser.</p>\r\n<p class=\"NormalInd\">\r\n   <span class=\"Italic\">Stk. 2.</span> Det kan fastsættes, at anmeldelsen skal indeholde:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Oplysninger om forhold, som har betydning for vurdering af stoffets eller materialets egenskaber og virkninger, herunder om det har egenskaber, der kan være farlige for eller i øvrigt forringe sikkerhed eller sundhed.</p>\r\n   <p class=\"Liste1\">\r\n      <span class=\"Liste1Nr\">2)</span> Forslag til klassificering, emballering og mærkning.</p>\r\n   <p class=\"Liste1\">\r\n      <span class=\"Liste1Nr\">3)</span> Oplysninger om forebyggende foranstaltninger, der effektivt sikrer de beskæftigede mod forringelse af sikkerhed og sundhed.</p>\r\n</p>\r\n<p class=\"NormalInd\">\r\n   <span class=\"Italic\">Stk. 3.</span> Det kan endvidere fastsættes, at nye stoffer og materialer tidligst må tages i brug en måned efter anmeldelsen. Denne frist skal kunne forlænges for tilfælde, hvor anmeldelsen er mangelfuld eller fejlagtig, således at stoffet eller materialet tidligst må tages i brug en måned efter, at de oplysninger, anmeldelsen skal indeholde, er modtaget.</p>\r\n<p class=\"NormalInd\">\r\n   <span class=\"Italic\">Stk. 4.</span> Beskæftigelsesministeren fastsætter regler om oprettelse, drift og brug af et register for stoffer og materialer.</p>\r\n<p>…</p>\r\n<p class=\"Overskriftstekst1\" style=\"text-align: left;\">Bekendtgørelse nr. 559 af 4. juli 2002 om særlige pligter for fremstillere, leverandører og importører mv. af stoffer og materialer som ændret ved bekendtgørelse nr. 162 af 11. marts 2004</p>\r\n<p>…</p>\r\n<p>I medfør af § 35, stk. 1, § 49, stk. 1, § 49 a, stk. 1-3, § 49 b, og § 84 samt efter bemyndigelse i henhold til § 73 i lov om arbejdsmiljø, jf. lovbekendtgørelse nr. 784 af 11. oktober 1999, som ændret ved lov nr. 331 af 16. maj 2001, og efter bemyndigelse fra Miljøministeren i henhold til § 22 a, § 45, § 59, stk. 4 og § 60 i lov om kemiske stoffer og produkter, jf. lovbekendtgørelse nr. 21 af 16. januar 1996 som ændret ved lov nr. 424 af 10. juni 1997 og lov nr. 256 af 12. april 2000 fastsættes:</p>\r\n<p>…</p>\r\n<p class=\"Overskriftstekst1\">Kapitel 3</p>\r\n<p class=\"Overskriftstekst1\">Anmeldelse</p>\r\n<p class=\"NormalInd\">\r\n   <span class=\"Bold\">§ 5.</span> Den, som årligt fremstiller eller importerer 100 kg eller derover af et stof eller materiale, omfattet af § 1, stk. 2, nr. 1 til nr. 4, skal indgive anmeldelse til Arbejdstilsynet med de i bilag 2 angivne oplysninger. Dette gælder dog ikke materialer angivet i bilag 2a.</p>\r\n<p class=\"NormalInd\">\r\n   <span class=\"Italic\">Stk. 2.</span> Anmeldelsen skal indgives senest 1 måned efter fremstillingen eller importen.</p>\r\n<p class=\"NormalInd\">\r\n   <span class=\"Italic\">Stk. 3.</span> Stk.1 finder ikke anvendelse på stoffer og materialer, der fremstilles eller importeres til forskningsformål eller analyseformål i en mængde på under 1000 kg, når anvendelsen er begrænset til få personer.</p>\r\n<p>…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/04/2013"
        },
        {
            "displayName": "Accession",
            "displayValue": "W20130916125"
        },
        {
            "displayName": "Entydig dokumentidentifikation",
            "displayValue": "BE005387"
        },
        {
            "displayName": "Dato for indlæggelse",
            "displayValue": "17/04/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9161"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "20/12/2012"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000385-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}