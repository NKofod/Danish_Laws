{
    "id": 108686,
    "title": "1995 BTL 127   BETÆNKNING OVER FORSLAG TIL LOV OM ÆNDRING AF FORSKELLIGE LOVBESTEMMELSER   OM UMYNDIGHED M.V. (ÆNDRINGER SOM FØLGE AF VÆRGEMÅLSLOVEN)    NR L 127 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 127",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 127 </P>  \r\n\r\n<P></P>  \r\n\r\n<P>Betænkning over Forslag til lov om ændring af forskellige lovbestemmelser  \r\n\r\n om umyndighed m.v. (Ændringer som følge af værgemålsloven) <BR>  \r\n\r\n Nr L 127 1995-96, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19960416 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til justitsministeren, som denne har besvaret skriftligt. </P>  \r\n\r\n<P>Der er af justitsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de af justitsministeren stillede ændringsforslag. </P>  \r\n\r\n<P>ÆndringsforslagAf <I>justitsministeren,</I> tiltrådt af <I>udvalget:</I>  \r\n\r\n</P>  \r\n\r\n<P>Nye paragraffer <B>1)</B> Efter § 27 indsættes som nye paragraffer: </P>  \r\n\r\n<P> <B>&#187;§ 01</B> I lov nr. 217 af 28. april 1993 om udbetaling af  \r\n\r\n godtgørelse til umyndige HIV-positive blødere, transfusionssmittede m.fl.,  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 1</I> indsættes efter 2. pkt. som nyt punktum: </P>  \r\n\r\n<P>&#187;Det samme gælder, hvis den pågældende er under værgemål efter  \r\n\r\n værgemålslovens § 5 og værgemålet omfatter sådanne midler.&#171; </P>  \r\n\r\n<P> <B>2.</B>  <I>§ 2, nr. 1,</I> affattes således: </P>  \r\n\r\n<P>&#187;1) § 25 og §§ 28-30 i værgemålsloven, og&#171; </P>  \r\n\r\n<P> <B>3.</B>  <I>§ 2, nr. 2,</I> affattes således: </P>  \r\n\r\n<P>&#187;2) værgemålslovens kapitel 5.&#171; </P>  \r\n\r\n<P> <B>4.</B> I <I>§ 3, stk. 1,</I> indsættes efter 1. pkt. som nyt punktum:  \r\n\r\n</P>  \r\n\r\n<P>&#187;Tilsvarende gælder for midler, der tilhører en person, der er under  \r\n\r\n værgemål efter værgemålslovens § 5, såfremt værgemålet omfatter sådanne  \r\n\r\n midler.&#171; </P>  \r\n\r\n<P> <B>5.</B> I <I>§ 4</I> indsættes efter 2. pkt. som nyt punktum: </P>  \r\n\r\n<P>&#187;Tilsvarende gælder for midler, der tilhører en person, der er under  \r\n\r\n værgemål efter værgemålslovens § 5, såfremt værgemålet omfatter sådanne  \r\n\r\n midler.&#171; </P>  \r\n\r\n<P> <B>6.</B> I <I>§ 5</I> indsættes efter 3. pkt. som nyt punktum: </P>  \r\n\r\n<P>&#187;Tilsvarende gælder for midler, der tilhører en person, der er under  \r\n\r\n værgemål efter værgemålslovens § 5, såfremt værgemålet omfatter sådanne  \r\n\r\n midler.&#171; </P>  \r\n\r\n<P> <B>§ 02</B> I lov nr. 440 af 14. juni 1995 om Blødererstatningsfonden  \r\n\r\n foretages følgende ændring: </P>  \r\n\r\n<P> <B>1.</B> I <I>§ 7</I> indsættes efter 1. pkt. som nyt punktum: </P>  \r\n\r\n<P>&#187;Tilsvarende gælder for midler, der tilhører en person, der er under  \r\n\r\n værgemål efter værgemålslovens § 5, såfremt værgemålet omfatter sådanne  \r\n\r\n midler.&#171;&#187; </P>  \r\n\r\n<P>Til § 30 <B>2)</B> Efter nr. 1 indsættes som nyt nummer: </P>  \r\n\r\n<P> <B>&#187;01.</B>  <I>§ 14, stk 2,</I> affattes således: </P>  \r\n\r\n<P> <I>&#187;Stk. 2.</I> Efter anmeldelse inden 14 dage til Færdselsstyrelsen  \r\n\r\n kan et dødsbo, en ægtefælle, der sidder i uskiftet bo, en skyldner, der har  \r\n\r\n anmeldt betalingsstandsning, et konkursbo eller en værge for en person, der  \r\n\r\n er under værgemål efter værgemålslovens § 5, under værgemål med fratagelse af  \r\n\r\n den retlige handleevne, jf. værgemålslovens § 6, eller under samværgemål  \r\n\r\n efter værgemålslovens § 7, midlertidigt få tilladelse til at fortsætte  \r\n\r\n virksomheden med henblik på rekonstruktion efter betalingsstandsning,  \r\n\r\n afhændelse, afvikling eller lignende. Adgangen hertil gælder kun indtil seks  \r\n\r\n måneder fra dødsfaldet, betalingsstandsningens anmeldelse, konkursdekretets  \r\n\r\n afsigelse eller værgemålets iværksættelse. I særlige tilfælde kan fristen  \r\n\r\n forlænges.&#171;&#187; </P>  \r\n\r\n<P>Til § 31 <B>3)</B> Efter nr. 1 indsættes som nyt nummer: </P>  \r\n\r\n<P> <B>&#187;01.</B>  <I>§ 16, stk. 2,</I> affattes således: </P>  \r\n\r\n<P> <I>&#187;Stk. 2.</I> Efter anmeldelse inden 14 dage til den myndighed,  \r\n\r\n der har givet tilladelsen, kan et dødsbo, en ægtefælle, der sidder i uskiftet  \r\n\r\n bo, en skyldner, der har anmeldt betalingsstandsning, et konkursbo eller en  \r\n\r\n værge for en person, der er under værgemål efter værgemålslovens § 5, under  \r\n\r\n værgemål med fratagelse af den retlige handleevne, jf. værgemålslovens § 6,  \r\n\r\n eller under samværgemål efter værgemålslovens § 7, midlertidigt få tilladelse  \r\n\r\n til at fortsætte virksomheden med henblik på afvikling, afhændelse eller  \r\n\r\n lignende. Adgangen hertil gælder kun indtil seks måneder fra dødsfaldet,  \r\n\r\n betalingsstandsningens anmeldelse, konkursdekretets afsigelse eller  \r\n\r\n værgemålets iværksættelse. I særlige tilfælde kan fristen  \r\n\r\n forlænges.&#171;&#187; </P>  \r\n\r\n<P>Til § 33 <B>4)</B> I <I>stk. 2</I> ændres &#187;og §§ 27-29&#171; til:  \r\n\r\n &#187;, §§ 27, 01, 28 og 29&#171;, og i <I>stk. 3</I> ændres &#187;og §§  \r\n\r\n 27-28&#171; til: &#187;, §§ 27, 01 og 28&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 <I>Ad § 01, nr. 1 og nr. 4-6</I>  </P>  \r\n\r\n<P>Ved lov om udbetaling af godtgørelse til umyndige HIV-positive blødere,  \r\n\r\n transfusionssmittede m.fl. er der fastsat regler med det formål at sikre, at  \r\n\r\n værgen i almindelighed selv kan bestyre og råde over den godtgørelse, der  \r\n\r\n tilkommer den umyndige. </P>  \r\n\r\n<P>Som en konsekvens af værgemålsloven foreslås de bestemmelser i loven, der  \r\n\r\n omhandler umyndige HIV-positive blødere, transfusionssmittede m.fl. ændret,  \r\n\r\n således at godtgørelser kan udbetales til værgens bestyrelse og rådighed for  \r\n\r\n såvel umyndige som for personer, der er under værgemål efter værgemålslovens  \r\n\r\n § 5, såfremt værgemålet omfatter sådanne midler. Herved stilles disse  \r\n\r\n persongrupper ens, for så vidt angår værgens mulighed for i almindelighed  \r\n\r\n selv at bestyre og råde over den godtgørelse, der tilkommer de pågældende.  \r\n\r\n</P>  \r\n\r\n<P> <I>Ad § 01, nr. 2 og 3</I>  </P>  \r\n\r\n<P>Det følger af lov om udbetaling af godtgørelse til umyndige HIV-positive  \r\n\r\n blødere, transfusionssmittede m.fl., at § 47 og § 51 i myndighedsloven ikke  \r\n\r\n finder anvendelse ved udbetaling af godtgørelser til værgens bestyrelse og  \r\n\r\n rådighed. Dette indebærer dels, at reglen om, at værgen på passende måde skal  \r\n\r\n sørge for bevaring og frugtbargørelse af den umyndiges midler, ikke finder  \r\n\r\n anvendelse, dels at reglerne om tilsyn og indseende med værgens dispositioner  \r\n\r\n heller ikke finder anvendelse på godtgørelser, der udbetales efter loven.  \r\n\r\n</P>  \r\n\r\n<P>Som en konsekvens af gennemførelsen af værgemålsloven foreslås det, at  \r\n\r\n henvisningen i § 2, nr. 1, til § 47 og § 51 i myndighedsloven ændres til § 25  \r\n\r\n og §§ 28-30 i værgemålsloven. </P>  \r\n\r\n<P>Efter loven er godtgørelse endvidere ikke undergivet de almindelige regler  \r\n\r\n i lov nr. 211 af 13. maj 1981 om anbringelse og bestyrelse af umyndiges  \r\n\r\n midler m.v., hvorefter umyndiges midler skal bestyres i en godkendt  \r\n\r\n forvaltningsafdeling. </P>  \r\n\r\n<P>Ved værgemålslovens § 52, stk. 2, ophæves anbringelses- og  \r\n\r\n bestyrelsesloven og erstattes af reglerne i værgemålslovens kapitel 5. </P>  \r\n\r\n<P>Det foreslås, at bestemmelsen i § 2, nr. 2, i lov om udbetaling af  \r\n\r\n godtgørelse til umyndige HIV-positive blødere, transfusionssmittede m.fl.  \r\n\r\n ændres i overensstemmelse hermed. </P>  \r\n\r\n<P> <I>Ad § 02</I>  </P>  \r\n\r\n<P>Efter § 7 i lov om Blødererstatningsfonden udbetales støtte efter lovens §  \r\n\r\n 4 til umyndige HIV-smittede blødere til værgens bestyrelse og rådighed efter  \r\n\r\n reglerne i lov om udbetaling af godtgørelse til umyndige HIV-positive  \r\n\r\n blødere, transfusionssmittede m.fl. </P>  \r\n\r\n<P>Som en konsekvens af gennemførelsen af værgemålsloven foreslås  \r\n\r\n bestemmelsen i § 7 ændret. Der henvises til bemærkningerne til § 01, nr. 1 og  \r\n\r\n nr. 4-6. </P>  \r\n\r\n<P>Til nr. 2 Ifølge § 14, stk. 1, i lov om godskørsel bortfalder tilladelsen  \r\n\r\n til at udføre godskørselsvirksomhed eller godkendelsen som ansvarlig leder  \r\n\r\n for en vognmandsvirksomhed, hvis indehaveren blandt andet ikke opfylder  \r\n\r\n kravet om at være myndig i lovens § 3, stk. 1, nr. 3, eller § 4, jf. § 3,  \r\n\r\n stk. 1, nr. 3. Ifølge § 14, stk. 2, kan en værge for en umyndiggjort dog få  \r\n\r\n midlertidig tilladelse til at fortsætte virksomheden med henblik på  \r\n\r\n afvikling, afhændelse eller lignende. Adgangen hertil gælder kun indtil seks  \r\n\r\n måneder efter umyndiggørelsen. </P>  \r\n\r\n<P>Det foreslås, at § 14, stk. 2, ændres, således at værgen for en person,  \r\n\r\n der er under værgemål efter værgemålslovens § 5, under værgemål med  \r\n\r\n fratagelse af den retlige handleevne, jf. værgemålslovens § 6, eller under  \r\n\r\n samværgemål efter værgemålslovens § 7 kan fortsætte den umyndiges virksomhed  \r\n\r\n med henblik på afvikling, afhændelse eller lignende indtil seks måneder efter  \r\n\r\n værgemålets iværksættelse. </P>  \r\n\r\n<P>Da personer, der er under værgemål efter værgemålslovens § 5 eller § 7,  \r\n\r\n ikke fratages den retlige handleevne, vil der i disse tilfælde i princippet  \r\n\r\n være mulighed for, at også den, der er under værgemål, disponerer med hensyn  \r\n\r\n til virksomheden. En aftale i forbindelse hermed indgået af den pågældende  \r\n\r\n vil dog eventuelt kunne anses for ikke bindende i medfør af reglen i  \r\n\r\n værgemålslovens § 46. Bliver adgangen for den, der er under værgemål, til at  \r\n\r\n disponere på egen hånd et problem i forhold til værgens midlertidige  \r\n\r\n fortsættelse af virksomheden, vil der i øvrigt kunne være grundlag for en  \r\n\r\n ændring af værgemålet, således at den pågældende fratages handleevnen og  \r\n\r\n dermed muligheden for at disponere retligt over virksomheden. </P>  \r\n\r\n<P>Det tilføjes, at den foreslåede ændring svarer til den ændring af § 17,  \r\n\r\n stk. 2, i lov om vagtvirksomhed, der er gennemført ved lov nr. 389 af 15.  \r\n\r\n juni 1995 om ændring af retsplejeloven og forskellige andre love. (Ændringer  \r\n\r\n som følge af værgemålsloven). </P>  \r\n\r\n<P>Til nr. 3 Ifølge § 16, stk. 1, i lov om buskørsel bortfalder tilladelse  \r\n\r\n til at udføre erhvervsmæssig personbefordring med bus eller godkendelsen som  \r\n\r\n ansvarlig leder for en busvognmandsvirksomhed, hvis indehaveren blandt andet  \r\n\r\n ikke opfylder kravet om at være myndig i lovens § 12, stk. 1, nr. 3, eller §  \r\n\r\n 13, jf. § 12, stk. 1, nr. 3. Ifølge § 16, stk. 2, kan en værge for en  \r\n\r\n umyndiggjort dog få midlertidig tilladelse til at fortsætte virksomheden med  \r\n\r\n henblik på afvikling, afhændelse eller lignende. Adgangen hertil gælder kun  \r\n\r\n indtil seks måneder efter umyndiggørelsen. </P>  \r\n\r\n<P>Det foreslås, at § 16, stk. 2, ændres, således at værgen for en person,  \r\n\r\n der er under værgemål efter værgemålslovens § 5, under værgemål med  \r\n\r\n fratagelse af den retlige handleevne, jf. værgemålslovens § 6, eller under  \r\n\r\n samværgemål efter værgemålslovens § 7 kan fortsætte den umyndiges virksomhed  \r\n\r\n med henblik på afvikling, afhændelse eller lignende indtil seks måneder efter  \r\n\r\n værgemålets iværksættelse. </P>  \r\n\r\n<P>Der henvises i øvrigt til bemærkningerne til nr. 2. </P>  \r\n\r\n<P>Til nr. 4 Der er tale om konsekvensændringer som følge af forslagene under  \r\n\r\n ændringsforslag nr. 1. </P>  \r\n\r\n<P>Dorte Bennedsen (S) Erling Christensen (S) Holger Graversen (S) Per  \r\n\r\n Kaalund (S) Lissa Mathiasen (S) Margrete Auken (SF) nfmd. <I>Bjørn Elmquist  \r\n\r\n (RV)</I> fmd. <I>Søren Søndergaard (EL) Sonja Albrink (CD) Birthe Rønn  \r\n\r\n Hornbech (V) Inge Dahl-Sørensen (V) Svend Aage Jensby (V) Erling Oxdam (V)  \r\n\r\n Helge Adam Møller (KF) John Vinther (KF) Gitte Seeberg (KF) Tom Behnke (FP)  \r\n\r\n</I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/04/1996"
        },
        {
            "displayName": "Accession",
            "displayValue": "199514K00127"
        },
        {
            "displayName": "Entydig dokumentidentifikation",
            "displayValue": "CL006334"
        },
        {
            "displayName": "Dato for førstegangsindlæggelse",
            "displayValue": "25/04/1996"
        },
        {
            "displayName": "Dato for indlæggelse",
            "displayValue": "25/04/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "127"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}