{
    "id": 106561,
    "title": "1996 BSF 109   FORSLAG TIL FOLKETINGSBESLUTNING OM REGISTRERING AF   RÅDIGHEDSINDSKRÆNKNINGER PÅ FAST EJENDOM ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 109",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 109 </P>  \r\n\r\n<P></P>  \r\n\r\n<P>Forslag til folketingsbeslutning om registrering af  \r\n\r\n rådighedsindskrænkninger på fast ejendom </P>  \r\n\r\n<P></P>  \r\n\r\n<P>Fremsat af Niels Jørgen Langkilde (KF) Lene Espersen (KF) Jens Jørgensen  \r\n\r\n (KF) Eva Møller (KF) Gitte Seeberg (KF) Hans Christian Schmidt (V) Peter  \r\n\r\n Hansen-Nord (V) Hanne Severinsen (V) Bodil Thrane (V) Henning Urup (V) Jens  \r\n\r\n Vibjerg (V) Aage Brusgaard (FP) Niels Højland (FP) Ole Donner (DF) </P>  \r\n\r\n<P></P>  \r\n\r\n<P>den 1. april 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at sikre, at rådighedsindskrænkninger </P>  \r\n\r\n<P>på fast ejendom specificeres over for ejeren, så det fremgår, hvilke </P>  \r\n\r\n<P>dele af ejendommen der er pålagt rådighedsbegrænsninger og </P>  \r\n\r\n<P>servitutter, herunder hvilken karakter disse har. Det skal fremgå af </P>  \r\n\r\n<P>et kort, hvilke dele af ejendommen der er omfattet af </P>  \r\n\r\n<P>rådighedsindskrænkninger og servitutter. </P>  \r\n\r\n<P>Regeringen pålægges samtidig at sikre, at den almindelige  \r\n\r\n ejendomsvurdering tager hensyn til rådighedsindskrænkningerne, således at der  \r\n\r\n ved fremtidige vurderinger tages særskilt højde for alle  \r\n\r\n rådighedsindskrænkninger på ejendommen. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Det offentlige har foretaget omfattende rådighedsindskrænkninger i  \r\n\r\n ejendomsretten for en række jordejere. Det er ønsket om at forebygge  \r\n\r\n konflikter gennem en mere detaljeret planlægning og den stigende  \r\n\r\n miljøbevidsthed i samfundet, der gennem de senere år har medført en meget  \r\n\r\n omfattende regulering af arealanvendelsen i det åbne land. </P>  \r\n\r\n<P>Reguleringerne har ofte en væsentlig indflydelse på ejerens brug af  \r\n\r\n arealet, idet reguleringerne kan medføre ændringer i produktionsmulighederne.  \r\n\r\n Derfor bør det fremgå såvel af tingbogen som af BBR-meddelelsen, hvilken  \r\n\r\n eller hvilke rådighedsindskrænkninger den enkelte ejendom eller dele heraf  \r\n\r\n hører under. </P>  \r\n\r\n<P>En BBR-meddelelse oplyser i dag kun, hvordan de enkelte bygninger er  \r\n\r\n opført, af hvilke materialer, samt hvor de er beliggende. Disse oplysninger  \r\n\r\n bygger på ejerens indberetninger. Rådighedsindskrænkningerne skal bygge på  \r\n\r\n myndighedsindberetninger, og det skønnes mest hensigtsmæssigt at lade  \r\n\r\n tingbøgerne være kilden til arealreservationerne i BBR-meddelelsen. </P>  \r\n\r\n<P>Den foreslåede registrering vil både styrke retssikkerheden og  \r\n\r\n miljøbeskyttelsen. Den enkelte lodsejer kan hurtigt og sikkert få oplyst,  \r\n\r\n hvilke rådighedsindskrænkninger arealerne er underlagt. Uden disse  \r\n\r\n oplysninger er det svært for den enkelte at værne om naturen eller  \r\n\r\n kulturminderne som foreskrevet. Det er ligeledes umuligt at vurdere, om en  \r\n\r\n given ejendomsvurdering er rimelig. Det er i dag næsten umuligt for en køber  \r\n\r\n af en grund, hvorpå der er foretaget rådighedsindskrænkninger, at få overblik  \r\n\r\n og at overskue konsekvenserne af disse, hvis det ikke tydeligt fremgår af  \r\n\r\n tinglysningen og af BBR-meddelelsen. </P>  \r\n\r\n<P>Til brug for en hurtig og sikker vurdering af grundarealet er det  \r\n\r\n nødvendigt, at BBR-meddelelsen indeholder et kort, hvor det præcist er  \r\n\r\n afmærket, hvilke dele af ejendommen de eventuelle rådighedsindskrænkninger og  \r\n\r\n servitutter omfatter. Dette vil lette afgørelser af eventuelle  \r\n\r\n tvivlsspørgsmål og derved øge retssikkerheden og mindske antallet af  \r\n\r\n konflikter. </P>  \r\n\r\n<P>Som følge af ovenstående skal ejendomsvurderingen af jordareal med  \r\n\r\n rådighedsindskrænkninger vurderes særskilt, så der tages udtrykkeligt hensyn  \r\n\r\n til de indskrænkninger, der forefindes på arealet. </P>  \r\n\r\n<P>Ved alle nye rådighedsindskrænkninger skal den enkelte lodsejer  \r\n\r\n underrettes forud herom, jf. det samtidigt fremsatte beslutningsforslag nr. B  \r\n\r\n 110 om høring og erstatning ved områdeudpegninger og arealreservationer.  \r\n\r\n Rådighedsindskrænkningerne skal indføres i tingbogen, og der skal udstedes en  \r\n\r\n ajourført BBR-meddelelse til ejerne ved processens afslutning. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Niels Jørgen Langkilde</B> (KF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om registrering af  \r\n\r\n rådighedsindskrænkninger på fast ejendom.</I>  </P>  \r\n\r\n<P>(Beslutningsforslag nr. B 109). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/04/1997"
        },
        {
            "displayName": "Accession",
            "displayValue": "19961BA00109"
        },
        {
            "displayName": "Entydig dokumentidentifikation",
            "displayValue": "CL007623"
        },
        {
            "displayName": "Dato for førstegangsindlæggelse",
            "displayValue": "01/04/1997"
        },
        {
            "displayName": "Dato for indlæggelse",
            "displayValue": "01/04/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "109"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}