{
    "id": 81404,
    "title": "Vejledning vdrørende privat indkvartering og indkvartering i boenheder uden for centrene (satelitter) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 9034 af 10/10/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning vdrørende privat indkvartering og  \r\n\r\n indkvartering i boenheder uden for centrene (satelitter) </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Ved lov nr. 425 af 1. juni 1994 om ændring af lov om midlertidig  \r\n\r\n opholdstilladelse til visse personer fra det tidligere Jugoslavien m.v. er  \r\n\r\n der åbnet mulighed for, at personer med midlertidig opholdstilladelse i  \r\n\r\n større omfang end hidtil kan blive indkvarteret hos private eller i boliger  \r\n\r\n uden for indkvarteringscentrene, jf. lovens § 7 a, stk. 1 og 2. </P>  \r\n\r\n<P>Efter § 7 a i nævnte lov kan Direktoratet for Udlændinge tillade, at en  \r\n\r\n person med opholdstilladelse efter loven kan tage ophold uden for de i § 7  \r\n\r\n nævnte indkvarteringssteder hos en i Danmark fastboende person efter  \r\n\r\n Direktoratet for Udlændinges nærmere godkendelse. </P>  \r\n\r\n<P>Efter stk. 2 kan Direktoratet for Udlændinge tillade, at en person med  \r\n\r\n opholdstilladelse efter loven kan tage ophold i en bolig, der er godkendt af  \r\n\r\n Direktoratet for Udlændinge. </P>  \r\n\r\n<P>Efter stk. 3 kan indenrigsministeren fastsætte nærmere regler om, i  \r\n\r\n hvilket omfang de i stk. 1 og 2 nævnte afgørelser kan træffes af andre  \r\n\r\n myndigheder. </P>  \r\n\r\n<P>Efter stk. 7 kan indenrigsministeren fastsætte nærmere regler for den i  \r\n\r\n stk. 1 og 2 nævnte indkvartering. </P>  \r\n\r\n<P>Ifølge bemærkningerne til lovforslaget er det efter § 7 a, stk. 3, en  \r\n\r\n mulighed at henlægge opgaven vedrørende de nye indkvarteringsformer til  \r\n\r\n landets statsamter, således at vurderingen af eventuelt fremtidige  \r\n\r\n værtsfamiliers egnethed samt godkendelsen af boliger uden for  \r\n\r\n indkvarteringscentrene til personerne med midlertidig opholdstilladelse  \r\n\r\n bliver lagt ud i regionalt regi. </P>  \r\n\r\n<P>Indenrigsministeren har i henhold til § 7 a, stk. 3, besluttet, at  \r\n\r\n statsamterne skal varetage en række opgaver i forbindelse med privat  \r\n\r\n indkvartering samt indkvartering i boliger uden for centrene, således at  \r\n\r\n disse opgaver varetages regionalt og derved tættere på indkvarteringscentrene  \r\n\r\n og personerne med midlertidig opholdstilladelse. </P>  \r\n\r\n<P>Indenrigsministeren har udstedt bekendtgørelse nr. 859 af 10. oktober 1994  \r\n\r\n om privat indkvartering samt indkvartering i boliger uden for de særlige  \r\n\r\n indkvarteringscentre for personer fra det tidligere Jugoslavien med  \r\n\r\n midlertidig opholdstilladelse (bosniske krigsflygtninge). </P>  \r\n\r\n<P>Det bemærkes, at ordningen, hvorefter en person fra det tidligere  \r\n\r\n Jugoslavien med midlertidig opholdstilladelse må tage lønnet beskæftigelse,  \r\n\r\n såfremt den pågældende stilling har været udbudt i 3 måneder uden at blive  \r\n\r\n besat, jf. lovens § 3, stk. 3, 2. pkt., giver mulighed for, at en person med  \r\n\r\n midlertidig opholdstilladelse får de økonomiske forudsætninger for at  \r\n\r\n anskaffe en selvstændig bolig. I sådanne tilfælde vil det være Direktoratet  \r\n\r\n for Udlændinge, der skal tage stilling til, hvorvidt den pågældende kan få  \r\n\r\n tilladelse til at fraflytte indkvarteringscentret, idet det er direktoratet  \r\n\r\n som i disse situationer skal afgøre, blandt andet om den pågældendes udgifter  \r\n\r\n til underhold skal dækkes af direktoratet, jf. lovens § 3, stk. 5. </P>  \r\n\r\n<P>Nedenfor gennemgås retningslinierne for privat inkvartering, indkvartering  \r\n\r\n i boenheder uden for centrene (satellitter) og endelig generelle spørgsmål,  \r\n\r\n der kan opstå i relation til begge indkvarteringsmuligheder. </P>  \r\n\r\n<P CLASS=PUNKT> <B>2.</B> Privat indkvartering </P>  \r\n\r\n<P> <I>2.1. Generelle retningslinier</I>  </P>  \r\n\r\n<P>Ved lovændringen åbnes der bedre muligheder for, at familier, venner eller  \r\n\r\n værtsfamilier, der ud fra et humanitært begrundet ønske vil huse personer fra  \r\n\r\n flygtningegruppen, får mulighed herfor. </P>  \r\n\r\n<P>Det må i den forbindelse sikres, at der er tale om værter eller  \r\n\r\n værtsfamilier, hvis sociale- og boligmæssige situation rummer så meget  \r\n\r\n overskud, at de kan have en person eller familie, som de ikke nødvendigvis på  \r\n\r\n forhånd er knyttet til, boende i længere tid. Det bør i den forbindelse være  \r\n\r\n en forudsætning, at værtsfamilien og flygtningen, for så vidt angår  \r\n\r\n dagligdags emner og emner af praktisk karakter, kan kommunikere på et fælles  \r\n\r\n sprog. </P>  \r\n\r\n<P>Det kan endvidere være nødvendigt at foretage en konkret vurdering af  \r\n\r\n placeringen af en konkret flygtning eller flygtningefamilie hos en konkret  \r\n\r\n vært eller værtsfamilie. </P>  \r\n\r\n<P>I forbindelse med vurderingen af placeringen bør der foretages en  \r\n\r\n behovsvurdering og prioritering ud fra deltagelse i tilrettelagte aktivitets-  \r\n\r\n og uddannelsestilbud. </P>  \r\n\r\n<P>Afgørelsen om, hvorvidt privat indkvartering i det konkrete tilfælde kan  \r\n\r\n finde sted, træffes af statsamtet i det amt, hvor den pågældende vært eller  \r\n\r\n værtsfamilie har bolig, jf. bekendtgørelsens § 2. </P>  \r\n\r\n<P> <I>2.2. Rekruttering af egnede værter og værtsfamilier</I>  </P>  \r\n\r\n<P>Rekruttering af egnede værter/værtsfamilier skal ske hurtigst muligt og  \r\n\r\n med regelmæssige mellemrum. </P>  \r\n\r\n<P>Statsamtet skal derfor hurtigst muligt anmode centerlederne på samtlige §  \r\n\r\n 15-centre (centre for bosniske krigsflygtninge) i statsamtet om at klarlægge  \r\n\r\n ønskerne om privat indkvartering på det pågældende center. </P>  \r\n\r\n<P>Centerlederen orienterer herefter statsamtet om de flygtninge eller  \r\n\r\n flygtningefamilier, der er interesserede i privat indkvartering. </P>  \r\n\r\n<P>Såfremt beboere på centret udtrykker interesse for ordningen, orienterer  \r\n\r\n centerlederen i den lokale presse herom, og centerlederen indkalder samtidig  \r\n\r\n til orienteringsmøde på centret for muligt interesserede værter eller  \r\n\r\n værtsfamilier. Statsamtet og centerlederen aftaler den nærmere  \r\n\r\n tilrettelæggelse af orienteringsmødet. Eventuelt afholdes fælles  \r\n\r\n orienteringsmøder for flere centre. </P>  \r\n\r\n<P>På orienteringsmødet orienterer centerleder/medarbejdere og en  \r\n\r\n repræsentant for statsamtet mulige værter eller værtsfamilier og centrets  \r\n\r\n beboere om ordningen. </P>  \r\n\r\n<P>Forinden der etableres kontakt mellem en konkret vært eller værtsfamilie  \r\n\r\n og en konkret person eller personer med midlertidig opholdstilladelse,  \r\n\r\n afholder centerlederen en personlig samtale med værten eller værtsfamilien,  \r\n\r\n hvor der gives en indgående orientering om ordningen, herunder om de  \r\n\r\n økonomiske rammer og de forventninger, der stilles til værten eller  \r\n\r\n værtsfamiliens særlige indsats i forbindelse med indkvarteringen. I  \r\n\r\n orienteringen skal endvidere indgå, at den lokale socialforvaltning eventuelt  \r\n\r\n vil blive inddraget for at vurdere det hensigtsmæssige i at anvende familien  \r\n\r\n til opgaven. </P>  \r\n\r\n<P>Centerlederen skal endvidere orientere værten eller værtsfamilien om, at  \r\n\r\n Indenrigsministeriet vil etablere en kollektiv ansvarsforsikringsordning for  \r\n\r\n asylansøgere og personer med midlertidig opholdstilladelse. Indtil ordningen  \r\n\r\n er iværksat, er personer med midlertidig opholdstilladelse ikke forsikrede.  \r\n\r\n</P>  \r\n\r\n<P>Det bør i denne forbindelse overfor en eventuelt vært eller værtsfamilie  \r\n\r\n præciseres, at det er centerlederens indstilling, der vil blive lagt til  \r\n\r\n grund for den videre sagsbehandling. </P>  \r\n\r\n<P>Centerlederen påser i forbindelse hermed, at den private bolig opfylder  \r\n\r\n gældende krav og standarder i bygge- og boliglovene til boligstandard,  \r\n\r\n herunder bygningsreglementerne for henholdsvis småhuse (BR-S 85) og for  \r\n\r\n etablering af etageboligbebyggelser og erhvervsbyggeri (BR 82). </P>  \r\n\r\n<P>Såfremt centerlederen er i tvivl om, hvorvidt boligen opfylder gældende  \r\n\r\n krav og standarder i bygge- og boliglovene, skal centerlederen rette  \r\n\r\n henvendelse til statsamtet, som herefter skal påse, at lovgivningen på  \r\n\r\n området er opfyldt. Statsamtet kan i denne forbindelse eventuelt rette  \r\n\r\n henvendelse til bygningsmyndigheden eller bestille en sagkyndig rapport. </P>  \r\n\r\n<P>Centerlederen foretager ligeledes en vurdering af, hvorvidt det må anses  \r\n\r\n for hensigtsmæssigt, at de pågældende personer med midlertidig  \r\n\r\n opholdstilladelse indkvarteres privat. Centerlederen kan i denne forbindelse  \r\n\r\n i nødvendigt omfang inddrage Dansk Flygtningehjælp, der ofte vil have et  \r\n\r\n kendskab til den eller de omhandlede personer med midlertidig  \r\n\r\n opholdstilladelse. </P>  \r\n\r\n<P>Centerlederen formidler herefter kontakt mellem interesserede og egnede  \r\n\r\n værter eller værtsfamilier og personer med midlertidig opholdstilladelse.  \r\n\r\n</P>  \r\n\r\n<P> <I>2.3. Procedure i forbindelse med statsamtets behandling af ansøgninger  \r\n\r\n om privat indkvartering </I></P>  \r\n\r\n<P>2.3.1. Statsamtet kan træffe afgørelse på det foreliggende grundlag </P>  \r\n\r\n<P>Når der er opnået enighed mellem vært eller værtsfamilie og personer med  \r\n\r\n midlertidig opholdstilladelse om privat indkvartering, sender centerlederen  \r\n\r\n en dertil indrettet ansøgningsblanket til statsamtet med oplysninger om vært  \r\n\r\n eller værtsfamilie og de pågældende personer med midlertidig  \r\n\r\n opholdstilladelse tillige med en indstilling om, hvorvidt ansøgningen fra de  \r\n\r\n pågældende personer med midlertidig opholdstilladelse om privat indkvartering  \r\n\r\n hos værten eller værtsfamilien bør godkendes, jf. bekendtgørelsens § 2, stk.  \r\n\r\n 2 og 3. </P>  \r\n\r\n<P>Såfremt der foreligger oplysninger om, at den pågældende person med  \r\n\r\n midlertidig opholdstilladelse har begået vold eller kriminalitet under sit  \r\n\r\n ophold i Danmark eller oplysninger om en sådan persons misbrug af alkohol  \r\n\r\n eller euforiserende stoffer eller lignende uhensigtsmæssig opførsel, skal  \r\n\r\n dette indgå i centerlederens indstilling. Sådanne oplysninger må dog ikke  \r\n\r\n videregives, før den pågældende person med midlertidig opholdstilladelse har  \r\n\r\n givet samtykke til, at disse oplysninger indgår i behandlingen af ansøgningen  \r\n\r\n om privat indkvartering. </P>  \r\n\r\n<P>Efter modtagelse af indstillingen fra centerlederen, afgør statsamtet på  \r\n\r\n grundlag af denne, om ordningen kan godkendes. </P>  \r\n\r\n<P>Det forudsættes herved, at de i indstillingen afgivne oplysninger som  \r\n\r\n hovedregel giver grundlag for at antage, at værten eller værtsfamilien er  \r\n\r\n egnet til at have en person med midlertidig opholdstilladelse boende hos sig.  \r\n\r\n Dette gælder særligt i de tilfælde, hvor centerlederens udtalelse er baseret  \r\n\r\n på et kendskab til værten eller værtsfamilien, eller hvor indkvarteringen  \r\n\r\n finder sted hos familiemedlemmer eller nære venner til den eller de  \r\n\r\n pågældende personer med midlertidig opholdstilladelse. </P>  \r\n\r\n<P> <I>2.3.2. Statsamtet skal indhente yderligere oplysninger</I>  </P>  \r\n\r\n<P>Såfremt statsamtet skønner det nødvendigt indhentes efter forudgående  \r\n\r\n indhentet samtykke fra værten eller værtsfamilien en udtalelse fra den lokale  \r\n\r\n socialforvaltning i værtsfamiliens opholdskommune om værtens eller  \r\n\r\n værtsfamiliens personlige, sociale og boligmæssige forhold, jf.  \r\n\r\n bekendtgørelsens § 2, stk. 4 og § 3. </P>  \r\n\r\n<P>Den lokale socialforvaltnings udtalelse forudsættes afgivet på baggrund af  \r\n\r\n en nærmere undersøgelse af forholdene i den familie, hvor privat  \r\n\r\n indkvartering skal finde sted. Det nærmere omfang af undersøgelsen vil  \r\n\r\n afhænge af de konkrete omstændigheder, såsom tilknytningen mellem den eller  \r\n\r\n de pågældende personer med midlertidig opholdstilladelse og på den anden side  \r\n\r\n værten eller værtsfamilien. Statsamtet kan i høringen angive, hvilke forhold  \r\n\r\n der særligt ønskes oplyst. De oplysninger, som værten eller værtsfamilien  \r\n\r\n afgiver i den forbindelse, afgives under strafansvar. </P>  \r\n\r\n<P>Den indledende undersøgelse vil normalt kunne bestå i en orienterende  \r\n\r\n samtale med værten eller værtsfamilien, hvor kommunen danner sig et indtryk  \r\n\r\n af familien. Inden eller i forbindelse med denne indledende samtale må værten  \r\n\r\n eller værtsfamilien give oplysninger om alder, ægteskabelige forhold,  \r\n\r\n samlivets varighed, antal børn i hjemmet, økonomi, helbredsforhold m.v. </P>  \r\n\r\n<P>Såfremt den lokale socialforvaltning på baggrund af denne samtale med  \r\n\r\n værten eller værtsfamilien finder at kunne anbefale, at privat indkvartering  \r\n\r\n finder sted, afgives en udtalelse herom til statsamtet, der herefter træffer  \r\n\r\n afgørelse i sagen. </P>  \r\n\r\n<P>Såfremt socialforvaltningen allerede efter den indledende samtale anser  \r\n\r\n det for udelukket at kunne anbefale privat indkvartering, bør der ikke  \r\n\r\n indhentes yderligere oplysninger hos den pågældende vært eller værtsfamilie.  \r\n\r\n Socialforvaltningen underretter i givet fald statsamtet herom. </P>  \r\n\r\n<P>Såfremt det undtagelsesvist ikke er muligt for socialforvaltningen at  \r\n\r\n afgive en udtalelse på baggrund af samtalen med værten eller værtsfamilien,  \r\n\r\n bør statsamtet med samtykke fra værten eller værtsfamilien indhente  \r\n\r\n yderligere oplysninger om indtægtsforhold m.v. Det indføjes i  \r\n\r\n ansøgningsblanketten til brug ved privat indkvartering en rubrik til samtykke  \r\n\r\n til indhentelse af sociale, økonomiske og andre oplysninger om værtsfamilien.  \r\n\r\n</P>  \r\n\r\n<P>Ligeledes kan der i særlige tilfælde med samtykke indhentes straffeattest  \r\n\r\n fra kriminalregistret i den politikreds, hvor værten eller værtsfamilien har  \r\n\r\n bopæl. I så fald angives i begæringen, at straffeattesterne skal benyttes i  \r\n\r\n forbindelse med en ansøgning om tilladelse til at have personer med  \r\n\r\n midlertidig opholdstilladelse i privat indkvartering efter reglerne herom i  \r\n\r\n lov om midlertidig opholdstilladelse til visse personer fra det tidligere  \r\n\r\n Jugoslavien m.v. Direktoratet for Udlændinge udfærdiger en særlig blanket til  \r\n\r\n brug for værtens samtykke til indhentelse af straffeattest fra  \r\n\r\n kriminalregistret. </P>  \r\n\r\n<P> <I>2.4. Godkendelse og iværksættelse af ordningen</I>  </P>  \r\n\r\n<P>Statsamtet vurderer i alle de ovennævnte tilfælde på baggrund af  \r\n\r\n udtalelserne fra centerlederen og eventuelt tillige den lokale  \r\n\r\n socialforvaltning, hvorvidt ordningen kan godkendes. </P>  \r\n\r\n<P>I det omfang, anmodninger om privat indkvartering ikke tages til følge,  \r\n\r\n skal der ske partshøring efter reglerne i forvaltningslovens § 19. </P>  \r\n\r\n<P>Såfremt statsamtet kan tiltræde ordningen, indgår statsamtet en  \r\n\r\n indkvarteringskontrakt med værten eller værtsfamilien om indkvartering af de  \r\n\r\n pågældende personer med midlertidig opholdstilladelse, jf. bekendtgørelsens §  \r\n\r\n 4. </P>  \r\n\r\n<P>Til brug herfor udarbejder Direktoratet for Udlændinge en  \r\n\r\n standardindkvarteringskontrakt mellem på den ene side statsamtet og vært  \r\n\r\n eller værtsfamilie på den anden side. Opmærksomheden henledes på, at det af  \r\n\r\n standardindkvarteringskontrakten fremgår, at den eller de indkvarterede  \r\n\r\n personer ved deres underskrift accepterer indkvarteringen og de hertil  \r\n\r\n knyttede vilkår. Standardindkvarteringskontrakten indeholder en nærmere  \r\n\r\n regulering af vilkårene for den private indkvartering, herunder adgang til  \r\n\r\n køkken, bad og andre sanitære faciliteter, begyndelsestidspunkt og  \r\n\r\n opsigelsesvilkår samt de økonomiske forhold. </P>  \r\n\r\n<P>Statsamtet kan med Direktoratet for Udlændinges godkendelse  \r\n\r\n undtagelsesvist fravige vilkårene i den af Direktoratet for Udlændinge  \r\n\r\n godkendte standardindkvarteringskontrakt. </P>  \r\n\r\n<P>Af hensyn til registreringen af opholdsstedet er det vigtigt, at  \r\n\r\n afgørelser om privat indkvartering uden for indkvarateringscentrene meddeles  \r\n\r\n Direktoratet for Udlændinge, 1. sekretariatskontor, <I>før</I> den faktiske  \r\n\r\n indkvartering finder sted. </P>  \r\n\r\n<P>Statsamtet indsender til Direktoratet for Udlændinge kopi af den indgåede  \r\n\r\n indkvarteringskontrakt med eventuelle bilag med henblik på direktoratets  \r\n\r\n betaling af udgifter i forbindelse hermed. Samtidig orienterer statsamtet  \r\n\r\n centret om den indgåede indkvarteringskontrakt samt om tidspunktet for  \r\n\r\n iværksættelse af ordningen. </P>  \r\n\r\n<P CLASS=PUNKT> <B>3.</B> Indkvartering i boenheder uden for de særlige  \r\n\r\n indkvarteringscentre (satellitter) </P>  \r\n\r\n<P> <I>3.1. Generelle retningslinier</I>  </P>  \r\n\r\n<P>Varetagelsen af opgaverne i forbindelse med godkendelse af indkvartering  \r\n\r\n uden for centrene henlægges til landets statsamter. Statsamterne vil dog ikke  \r\n\r\n skulle varetage opgaver i forbindelse med de decentrale boenheder, som er  \r\n\r\n etableret før bekendtgørelsens ikrafttræden. </P>  \r\n\r\n<P>Statsamterne vil ej heller skulle varetage opgaver i forbindelse med  \r\n\r\n boenheder, som etableres i umiddelbar tilknytning til et bestående center.  \r\n\r\n Der vil i disse tilfælde være tale om en udvidelse af det bestående center.  \r\n\r\n</P>  \r\n\r\n<P>Der er tale om en centerudvidelse, når indkvarteringen foretages i </P>  \r\n\r\n<P>- en ejendom, som er umiddelbar nabo eller genbo til centret, eller </P>  \r\n\r\n<P>- en ejendom, som er beliggende på centrets matrikelnummer. </P>  \r\n\r\n<P>I forbindelse med vurderingen af placeringen bør der foretages en  \r\n\r\n behovsvurdering og prioritering ud fra deltagelse i tilrettelagte aktivitets-  \r\n\r\n og uddannelsestilbud. </P>  \r\n\r\n<P> <I>3.2. Procedure i forbindelse med statsamtets behandling af ansøgninger  \r\n\r\n om indkvartering i boenheder uden for de særlige indkvarteringscentre</I>  \r\n\r\n</P>  \r\n\r\n<P>Ansøgning om indkvartering i en boenhed uden for indkvarteringscentret  \r\n\r\n skal ske på en af Direktoratet for Udlændinge udarbejdet blanket, jf.  \r\n\r\n bekendtgørelsens § 7, stk. 1. </P>  \r\n\r\n<P>Ansøgningen skal indeholde en udtalelse fra centerlederen om, hvorvidt det  \r\n\r\n af hensyn til den eller de pågældende personer med midlertidig  \r\n\r\n opholdstilladelse findes hensigtsmæssigt at indkvartere den eller de  \r\n\r\n pågældende i boenheder uden for et indkvarteringscenter, jf. bekendtgørelsens  \r\n\r\n § 7, stk. 2. </P>  \r\n\r\n<P>På baggrund af centerlederens udtalelse og muligheden for at etablere  \r\n\r\n satellitter i området træffer statsamtet afgørelse om godkendelse af  \r\n\r\n indkvartering i boenheder uden for centret. </P>  \r\n\r\n<P>Af hensyn til registreringen af opholdsstedet er det vigtigt, at  \r\n\r\n afgørelser om indkvartering i boenheder uden for indkvarteringscentrene  \r\n\r\n meddeles Direktoratet for Udlændinge, 1. sektretariatskontor, <I>før</I> den  \r\n\r\n faktiske indkvartering finder sted. </P>  \r\n\r\n<P> <I>3.3. Tilvejebringelse af satellitter</I>  </P>  \r\n\r\n<P>Statsamterne anmoder centerlederne på samtlige § 15-centre om hurtigst  \r\n\r\n muligt og løbende at klarlægge ønskerne om indkvartering i selvstændige  \r\n\r\n boliger. </P>  \r\n\r\n<P>Efter indstilling fra statsamterne udmelder Direktoratet for Udlændinge  \r\n\r\n herefter og løbende, hvor mange satellitter der kan etableres i det enkelte  \r\n\r\n amt og de økonomiske rammer herfor. Direktoratet for Udlændinge vil i den  \r\n\r\n forbindelse sørge for den fornødne spredning af satellitter på landsplan.  \r\n\r\n</P>  \r\n\r\n<P>Statsamternes indstilling til Direktoratet for Udlændinge sker på baggrund  \r\n\r\n af en række kriterier, herunder bl.a. centrenes geografiske placering,  \r\n\r\n mulighederne for i lokalområdet at tilvejebringe ejendomme inden for  \r\n\r\n acceptable økonomiske rammer, samt centrenes grad af integration i  \r\n\r\n lokalsamfundet. </P>  \r\n\r\n<P>På baggrund af de af Direktoratet for Udlændinge udmeldte rammer og de af  \r\n\r\n centerlederen klarlagte ønsker fastsætter statsamtet i samråd med  \r\n\r\n centerlederen, hvor mange nye satellitter der kan etableres i tilknytning til  \r\n\r\n det enkelte center. </P>  \r\n\r\n<P>Statsamterne anmoder herefter de udvalgte centre om hurtigst muligt at  \r\n\r\n undersøge ejendomsmarkedet i centrenes lokalområder, foretage en foreløbig  \r\n\r\n vurdering af de fundne ejendommes anvendelighed som satellitter i relation  \r\n\r\n til de nedennævnte kriterier, jf. afsnit 3.4., samt endelig opstille en  \r\n\r\n prioriteret liste over de fundne ejendomme, således, at der i videst mulige  \r\n\r\n omfang kan tages hensyn til de enkelte centres og lokalområders særlige  \r\n\r\n forhold. Adgangen til markedet kan i første række være personalets kendskab  \r\n\r\n til egnen, lokale ejendomsmæglere samt eventuelle tillige annoncering i  \r\n\r\n lokale blade. </P>  \r\n\r\n<P>Efter tilbagemelding fra centrene aflægger statsamtet sammen med en  \r\n\r\n medarbejder fra Dansk Røde Kors besøg på centret, ved hvilken lejlighed de  \r\n\r\n mulige satellitter besigtiges og vurderes. </P>  \r\n\r\n<P> <I>3.4. Krav til satellitejendommene</I>  </P>  \r\n\r\n<P>En decentral boenhed - en satellit - bør som udgangspunkt kunne huse 2-3  \r\n\r\n familier, eventuelt familier og enlige. </P>  \r\n\r\n<P>Udover et passende antal indkvarteringsrum, som muliggør særskilt  \r\n\r\n indkvartering af den enkelte familie, bør satellitten rumme mindst 1  \r\n\r\n fællesrum til ophold m.v. samt et fælles køkken, toilet og bad. </P>  \r\n\r\n<P>Udgangspunktet er, at give så mange personer som muligt mulighed for at  \r\n\r\n flytte ud i satellitter. Det er imidlertid en betingelse, at de ejendomme,  \r\n\r\n som påtænkes anvendt som satellitter opfylder alle brandsikringsmæssige krav.  \r\n\r\n Det skal i denne forbindelse påpeges, at ejendomme, som giver mulighed for  \r\n\r\n indkvartering af flere end 10 personer ofte viser sig at være for bekostelige  \r\n\r\n at ombygge, således at de opfylder de brandsikringsmæssige krav. </P>  \r\n\r\n<P>Ejendomme, som giver mulighed for indkvartering af færre end 10 personer,  \r\n\r\n kan anvendes, såfremt lejeudgiften for den pågældende ejendom ikke i  \r\n\r\n væsentlig grad overstiger den gennemsnitlige husleje pr. plads i centrene.  \r\n\r\n</P>  \r\n\r\n<P>Det påses i forbindelse med udvælgelsen af ejendommen, at den decentrale  \r\n\r\n boenhed opfylder gældende krav og standarder i bygge- og boliglovene til  \r\n\r\n boligstandard, herunder bygningsreglementerne for henholdsvis småhuse (BR-S  \r\n\r\n 85) og for etageboligbebyggelser og erhvervsbyggeri (BR 82). Dette kan  \r\n\r\n eventuelt ske ved henvendelse til bygningsmyndigheden eller ved bestilling af  \r\n\r\n en sagkyndig rapport. </P>  \r\n\r\n<P>Der skal tages hensyn til, at de personer med midlertidig  \r\n\r\n opholdstilladelse, der flytter fra centrene, fortsat skal have mulighed for  \r\n\r\n at deltage i centrets aktiviteter, hvorfor der bør være rimelige muligheder  \r\n\r\n for offentlig transport til centret, aktiveringsprogrammet og  \r\n\r\n indkøbsmuligheder. </P>  \r\n\r\n<P>Satellitterne bør placeres i lejede ejendomme, hvor udlejer ikke har  \r\n\r\n indflydelse på, hvem der bliver indkvarteret i ejendommen. For ikke at  \r\n\r\n afskære muligheden for at leje i øvrigt anvendelige ejendomme kan der dog  \r\n\r\n være behov for, at lejer (statsamtet) forpligter sig til ikke udelukkende at  \r\n\r\n indkvartere enlige i ejendommen. Udlejere, der ønsker indkvartering af en  \r\n\r\n bestemt eller flere bestemte personer med midlertidig opholdstilladelse,  \r\n\r\n henvises til ordningen for privat indkvartering. </P>  \r\n\r\n<P>På baggrund af huslejeniveauet i byområderne må det antages, at det  \r\n\r\n fortrinsvis vil vise sig muligt at etablere satellitter uden for de større  \r\n\r\n byområder, typisk huse på landet og i mindre byer. Lejligheder vil også være  \r\n\r\n anvendelige, såfremt de fysiske rammer åbner mulighed herfor. </P>  \r\n\r\n<P>Lejeudgiften for en satellit skal tilsvare det sædvanlige niveau for  \r\n\r\n lejeudgiften for en person indkvarteret på et center. Huslejen bør vurderes  \r\n\r\n samlet for alle satellitter knyttet til et center, således at mindre lokale  \r\n\r\n variationer fra dette niveau vil kunne accepteres. </P>  \r\n\r\n<P> <I>3.5. Godkendelse og iværksættelse af ordningen</I>  </P>  \r\n\r\n<P>Såfremt de pågældende satellitter kan godkendes af statsamtet, indgår  \r\n\r\n statsamtet snarest herefter lejeaftale med ejendommens indehaver, jf.  \r\n\r\n bekendtgørelsens § 6, stk. 2. Lejeaftalen indgås efter en af Direktoratet for  \r\n\r\n Udlændinge udarbejdet standardlejeaftale. </P>  \r\n\r\n<P>Såfremt lejeaftalen undtagelsesvist fraviger standardlejeaftalen,  \r\n\r\n forelægger statsamtet, forinden lejeaftalens indgåelse, aftalen for  \r\n\r\n Direktoratet for Udlændinge til godkendelse. </P>  \r\n\r\n<P>Statsamtet underretter Direktoratet for Udlændinge om indgåelse af aftaler  \r\n\r\n om indkvartering uden for indkvarteringscentrene. Underretning af  \r\n\r\n direktoratet om indgåelse af lejeaftaler vedrørende satellitter sker ved, at  \r\n\r\n alle lejeaftaler tilstilles direktoratet i original. Der vil herefter skulle  \r\n\r\n udfærdiges lejekontrakter i tre eksemplarer. </P>  \r\n\r\n<P>Forud for iværksættelsen af ordningen underrettes de enkelte berørte  \r\n\r\n kommuner i nødvendigt omfang skriftligt herom. </P>  \r\n\r\n<P> <I>3.6. Indretning af satellitter efter lejeaftalens indgåelse</I>  </P>  \r\n\r\n<P>Klargøring og indretning af ejendommene finder sted ved statsamtets  \r\n\r\n foranstaltning og efter retningslinier fastsat af Direktoratet for  \r\n\r\n Udlændinge. Foruden at varetage opgaverne vedrørende indretning af  \r\n\r\n satellitterne varetager statsamterne visse løbende opgaver i tilknytning til  \r\n\r\n satellitten efter retningslinier fastsat af Direktoratet for Udlændinge. </P>  \r\n\r\n<P>Såfremt det ikke indgår i lejemålet, bør det overvejes at stille et mindre  \r\n\r\n beløb til rådighed til indkøb af redskaber til vedligeholdelse af ejendommen.  \r\n\r\n</P>  \r\n\r\n<P>Herudover vil centerlederen efter høring af beboerrådet kunne stille et  \r\n\r\n beløb til rådighed af det pågældende centers budget til istandsættelse eller  \r\n\r\n vedligeholdelse af den enkelte boenhed. </P>  \r\n\r\n<P CLASS=PUNKT> <B>4.</B> Generelle forhold vedrørende privat indkvartering  \r\n\r\n og indkvartering uden for centrene. </P>  \r\n\r\n<P> <I>4.1. Forholdet til selvaktivering</I>  </P>  \r\n\r\n<P>Familierne i boliger uden for indkvarteringscentrene skal varetage  \r\n\r\n vedligeholdelse af ejendommene m.v. efter reglerne om selvaktivitering. </P>  \r\n\r\n<P> <I>4.2. Forholdet til demokratisering</I>  </P>  \r\n\r\n<P>Der er på de særlige centre for bosniske krigsflygtninge etableret  \r\n\r\n beboerråd, der fungerer efter almindelige demokratiske beslutningsprocesser,  \r\n\r\n jf. bekendtgørelse nr. 138 af 28. februar 1994 om beboernes opgaver og  \r\n\r\n beboerråd på indkvarteringscentre for personer fra det tidligere Jugoslavien  \r\n\r\n med midlertidig opholdstilladelse. </P>  \r\n\r\n<P>Reglerne i bekendtgørelse nr. 138 af 28. februar 1994 om beboernes opgaver  \r\n\r\n og beboerråd på indkvarteringscentre for personer fra det tidligere  \r\n\r\n Jugoslavien med midlertidig opholdstilladelse finder med de fornødne  \r\n\r\n lempelser anvendelse på de personer med midlertidig opholdstilladelse, der  \r\n\r\n indkvarteres privat eller i en boenhed uden for centret. </P>  \r\n\r\n<P>Henset til, at beboerne i satellitterne og de privat indkvarterede må  \r\n\r\n antages at skulle deltage i en række af centrets sociale aktiviteter, må de  \r\n\r\n pågældende fortsat være tilknyttet de på de særlige centre etablerede  \r\n\r\n beboerråd. De pågældende har derfor fortsat valgret og er fortsat valgbare  \r\n\r\n ved valg til beboerråd og udvalg under beboerrådet på det center, som de  \r\n\r\n tilknyttes, når de i øvrigt opfylder betingelserne herfor i bekendtgørelsen  \r\n\r\n om beboernes opgaver og beboerråd på indkvarteringscentrene for personer fra  \r\n\r\n det tidligere Jugoslavien med midlertidig opholdstilladelse. </P>  \r\n\r\n<P>Det kunne i den forbindelse tænkes, at der inden for de gældende rammer  \r\n\r\n etableres et eller to underudvalg under beboerrådet for satellitter og privat  \r\n\r\n indkvarterede. Dette forum vil kunne anvendes til drøftelse af de særlige  \r\n\r\n forhold og interesser, som gælder for personer indkvarteret uden for centret,  \r\n\r\n ligesom det vil være nyttigt at have formelle fora for drøftelse og afvejning  \r\n\r\n af de til tider forskellige interesser for centret, henholdsvis satellitter  \r\n\r\n og privat indkvarterede. </P>  \r\n\r\n<P> <I>4.3. Kontakt til § 15-centret, social- og sundhedsmæssig betjening  \r\n\r\n samt udbetaling af ydelser</I>  </P>  \r\n\r\n<P>Den sociale- og sundhedsmæssige betjening af satellitternes beboere og  \r\n\r\n privat indkvarterede vil også fremover blive ydet via centrene og  \r\n\r\n aktiveringsprogrammet. Det er derfor af stor betydning, at centrene fremstår  \r\n\r\n som det naturlige kontaktled, såfremt familien eller den enkelte har behov  \r\n\r\n for bistand. Satellitterne og privat indkvartering bør også derfor ligge i  \r\n\r\n relativ nærhed af centret. </P>  \r\n\r\n<P>Med henblik på at etablere sådanne formaliserede kontaktfalder mellem  \r\n\r\n satellit og center, samt med henblik på at sikre en jævnlig opfølgning i  \r\n\r\n forhold til den enkelte satellit eller private indkvartering, kan kost- og  \r\n\r\n lommepenge også udbetales hjemme hos beboerne. En forudsætning herfor er, at  \r\n\r\n udbetaling af kost- og lommepenge hjemme hos beboerne ikke kræver tilførsel  \r\n\r\n af yderligere ressourcer. </P>  \r\n\r\n<P>Såvel de privat indkvarterede som beboerne i satellitterne skal endvidere  \r\n\r\n have et månedskort til transport i området, såfremt omstændighederne  \r\n\r\n nødvendiggør det. Der kan i denne forbindelse lægges vægt på afstandene og,  \r\n\r\n hvorvidt der er tale om familier med små børn. </P>  \r\n\r\n<P>Personer med midlertidig opholdstilladelse, som indkvarteres hos private  \r\n\r\n værtsfamilier eller i boliger uden for centrene, vil i lighed med de  \r\n\r\n asylansøgere, som er indkvarteret på de enkelte indkvarteringscentre fortsat  \r\n\r\n få udgifterne til deres underhold dækket af Direktoratet for Udlændinge via  \r\n\r\n de enkelte indkvarteringscentre. Der vil derfor som altovervejende hovedregel  \r\n\r\n ikke kunne blive tale om udbetaling af kontanthjælp, jf. bistandslovens  \r\n\r\n afsnit III. Det er således en betingelse for at kunne modtage ydelser i  \r\n\r\n henhold til bistandsloven, der omfatter enhver person, som opholder sig her i  \r\n\r\n landet, at den pågældende ikke i medfør af anden lovgivning forsørges på  \r\n\r\n anden vis. </P>  \r\n\r\n<P CLASS=PUNKT> <B>5.</B> Andre spørgsmål </P>  \r\n\r\n<P> <I>5.1. Direktoratet for Udlændinges anvisning af udgifter</I>  </P>  \r\n\r\n<P>Direktoratet for Udlændinge, som hidtil har afholdt samtlige udgifter, der  \r\n\r\n er forbundet med indkvartering af personer med midlertidig opholdstilladelse,  \r\n\r\n skal også i de her omhandlede tilfælde enten direkte eller gennem Dansk Røde  \r\n\r\n Kors anvise de hermed fornødne udgifter. </P>  \r\n\r\n<P>For såvel privat indkvartering som indkvartering i boenheder uden for  \r\n\r\n centrene gælder, at ydelser som f.eks. vederlæggelse af værtsfamilier,  \r\n\r\n betaling af leje- og visse forbrugsafgifter og andre lignende ydelser  \r\n\r\n præsenteres for og anvises af Direktoratet for Udlændinge i forbindelse med  \r\n\r\n den almindelige administration af underholdet her i landet af personerne med  \r\n\r\n midlertidig opholdstilladelse. </P>  \r\n\r\n<P>Direktoratet for Udlændinge vil, i forbindelse med udmeldingen af de  \r\n\r\n økonomiske rammer for privat indkvartering og indkvartering i boenheder uden  \r\n\r\n for centrene, samtidig orientere statsamterne nærmere om, hvilke udgifter,  \r\n\r\n der skal betales af Direktoratet for Udlændinge og hvilke udgifter, der skal  \r\n\r\n betales af Dansk røde Kors. </P>  \r\n\r\n<P> <I>5.2. Rådgivning</I>  </P>  \r\n\r\n<P>Direktoratet for Udlændinge skal efter anmodning bistå og rådgive  \r\n\r\n statsamterne i forbindelse med varetagelsen af disse opgaver. </P>  \r\n\r\n<P> <I>5.3. Inddragelse af meddelt tilladelse</I>  </P>  \r\n\r\n<P>Statsamtet kan inddrage den meddelte tilladelse, såfremt det grundlag, der  \r\n\r\n er angivet i ansøgningen eller tilladelsen, var urigtigt eller ikke længere  \r\n\r\n er til stede, eller såfremt der fremkommer nye væsentlige oplysninger i  \r\n\r\n sagen, som nødvendiggør en tilbagekaldelse af tilladelsen, jf.  \r\n\r\n bekendtgørelsens § 10. </P>  \r\n\r\n<P>I tilfælde med privat indkvartering kan dette f.eks. være tilfældet, hvis  \r\n\r\n den konkrete placering viser sig at være problematisk for den pågældende  \r\n\r\n person med midlertidig opholdstilladelse eller dennes omgivelser, herunder  \r\n\r\n den pågældende værtsfamilie. Dansk Røde Kors bør løbende gennem det lokale §  \r\n\r\n 15-center følge situationen og underrette statsamtet, såfremt der sker  \r\n\r\n ændringer i indkvarteringsforholdet. </P>  \r\n\r\n<P>I tilfælde med indkvartering i boenheder uden for indkvarteringscentre kan  \r\n\r\n dette f.eks. være tilfældet, såfremt indkvarteringsstedet ikke (længere)  \r\n\r\n opfylder de ovenfor nævnte krav til boenheden, eller såfremt den eller de  \r\n\r\n indkvarterede personer med midlertidig opholdstilladelse ikke (længere)  \r\n\r\n opfylder de i forbindelse med indkvarteringen stillede betingelser. Dansk  \r\n\r\n Røde Kors følger løbende situationen gennem det enkelte asylcenter. </P>  \r\n\r\n<P>Statsamtet orienterer Direktoratet for Udlændinge om en eventuel  \r\n\r\n inddragelse. </P>  \r\n\r\n<P> <I>5.4. Klageadgang</I>  </P>  \r\n\r\n<P>Statsamtets afgørelser er endelige og kan således ikke påklages til  \r\n\r\n Direktoratet for Udlændinge eller Indenrigsministeriet, jf. lovens § 13, stk.  \r\n\r\n 2. </P>  \r\n\r\n<P> <I>5.5. Økonomi</I>  </P>  \r\n\r\n<P>Opmærksomheden henledes på, at Direktoratet for Udlændinge til brug for  \r\n\r\n statsamterne har udarbejdet en beskrivelse af fordelingen af opgaver mellem  \r\n\r\n direktoratet og Dansk Røde Kors m.h.t. anvisning og betaling af udgifter, jf.  \r\n\r\n pkt. 5.1. </P>  \r\n\r\n<P>De økonomiske konsekvenser af den videre adgang til indkvartering af  \r\n\r\n personer med midlertidig opholdstilladelse hos private afhænger blandt andet  \r\n\r\n af niveauet for de godtgørelser, som vil kunne udbetales til værtsfamilierne.  \r\n\r\n Det bemærkes herved, at ordningen påtænkes at skabe en økonomisk ramme for,  \r\n\r\n at familier, venner eller værtsfamilier, der udfra et humanitært begrundet  \r\n\r\n ønske vil kunne huse personer med midlertidig opholdstilladelse, er i stand  \r\n\r\n hertil. Vilkårene må ikke være så attraktive, at ønsket om at modtage  \r\n\r\n personer med midlertidig opholdstilladelse alene er begrundet i eller båret  \r\n\r\n af økonomiske hensyn. Der vil derfor alene blive tale om at dække de øgede  \r\n\r\n forbrugsudgifter, som værten eller værtsfamilien påføres ved den privat  \r\n\r\n indkvartering, f.eks. forbrug af el, vand og varme. Heri kan også dækning af  \r\n\r\n værtsfamiliens nødvendige forsikringsudgifter forbundet med en sådan  \r\n\r\n indkvartering komme på tale. </P>  \r\n\r\n<P>Som nævnt skal lejeudgiften for en satellit tilsvare det sædvanlige niveau  \r\n\r\n for lejeudgiften for en person indkvarteret på et center. Huslejen bør  \r\n\r\n vurderes samlet for alle satellitter knyttet til et center, således at mindre  \r\n\r\n lokale variationer fra dette niveau vil kunne accepteres, jf. pkt. 3.4. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Indenrigsministeriet, den 10. oktober  \r\n\r\n 1994 </I> </P>  \r\n\r\n<P CLASS=UNDERSKREVET-AF ALIGN=CENTER>Birte Weiss </P>  \r\n\r\n<P CLASS=MINISTER ALIGN=RIGHT>/ Ib Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19940903460"
        },
        {
            "displayName": "Entydig dokumentidentifikation",
            "displayValue": "CM040697"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9034"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "10/10/1994"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statsamterne"
        },
        {
            "displayName": "Ressortministeriets journalnummer",
            "displayValue": "1994/7100-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}