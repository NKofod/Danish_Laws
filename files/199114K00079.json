{
    "id": 109354,
    "title": "1991 BTL 79   BETÆNKNING OVER FORSLAG TIL LOV OM EKSPORTKREDIT    NR L 79 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 79",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 79 </P>  \r\n\r\n<P></P>  \r\n\r\n<P>Betænkning over Forslag til lov om eksportkredit <BR>  \r\n\r\n Nr L 79 1991-92, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19920227 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til industriministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget mundtlige og/eller skriftlige henvendelser  \r\n\r\n fra: </P>  \r\n\r\n<P>Assurandør-Societetet, </P>  \r\n\r\n<P>Det Danske Handelskammer, </P>  \r\n\r\n<P>Håndværksrådet og </P>  \r\n\r\n<P>Industrirådet. </P>  \r\n\r\n<P>Der er af industriministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Industriministeren har over for udvalget tilkendegivet, at indtil 25 pct.  \r\n\r\n af aktiekapitalen i forsikringsaktieselskabet kan frasælges straks, og at  \r\n\r\n spørgsmålet om yderligere frasalg tages op om 4 år. Industriministeren har  \r\n\r\n endvidere tilkendegivet, at selskabets egenkapital forhøjes fra de i  \r\n\r\n bemærkningerne til § 10, stk. 1, anførte ca. 600 mio. kr til ca. 615,5 mio.  \r\n\r\n kr., som fremskaffes ved, at staten tegner aktiekapital på 200 mio. kr. til  \r\n\r\n ca. kurs 308. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Venstres, Centrum-Demokraternes, Det Radikale  \r\n\r\n Venstres og Kristeligt Folkepartis medlemmer af udvalget) lovforslaget til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget) vil  \r\n\r\n stemme hverken for eller imod lovforslaget ved 3. behandling og vil tillige  \r\n\r\n stemme hverken for eller imod de stillede ændringsforslag. Mindretallet er  \r\n\r\n enig i behovet for en reorganisering af eksportkreditten med en klar skelnen  \r\n\r\n mellem kommercielle og ikkekommercielle risici. Mindretallet ser dog ikke  \r\n\r\n noget behov for at sælge 25 pct. af aktiekapitalen nu og mere om 4 år. Da  \r\n\r\n desuden mindretallet har været holdt ude af forhandlingerne, foretrækker  \r\n\r\n mindretallet at undlade at stemme. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de under nr. 3 og 4  \r\n\r\n stillede ændringsforslag og vil stemme imod de under nr. 1 og 2 stillede  \r\n\r\n ændringsforslag. Mindretallet bemærker i øvrigt, at det er meget skuffende,  \r\n\r\n at regeringen nok en gang har valgt at indgå forlig med socialisterne. Hele  \r\n\r\n eksportkreditten var i 1989 udpeget til at blive totalprivatiseret. Der blev  \r\n\r\n lagt en realistisk køreplan for denne fornuftige privatisering. Men  \r\n\r\n regeringen blev bange for sin egen skygge og valgte derfor at fremsætte  \r\n\r\n nærværende lovforslag, som kun er en ganske beskeden ændring af forholdene  \r\n\r\n omkring statslig eksportkredit. I stedet for så i det mindste at holde fast i  \r\n\r\n forslaget har regeringen valgt et forhandlingsforløb, hvor socialisterne har  \r\n\r\n kunnet udvande lovforslaget endnu mere. </P>  \r\n\r\n<P>Det er et meget magert resultat, vi sidder tilbage med efter regeringens  \r\n\r\n forlig med socialisterne. Kun sølle 25 pct. af aktierne må sælges til  \r\n\r\n private, og staten vil få endnu mere at skulle have sagt i ledelsen af  \r\n\r\n eksportkreditten end i dag. Fremskridtspartiet er i den forbindelse helt enig  \r\n\r\n med Industrirådets og Handelskammerets berettigede kritik i henvendelsen til  \r\n\r\n udvalget. Det er et typisk udtryk for et forlig med socialisterne, at  \r\n\r\n statsembedsmænd og repræsentanter for arbejderbevægelsen skal fremmes på  \r\n\r\n bekostning af dygtige folk fra relevante erhvervsorganisationer. Regeringen  \r\n\r\n har endda valgt at binde sig til først at måtte frasælge yderligere aktier og  \r\n\r\n foretage andre ændringer om 4 år. </P>  \r\n\r\n<P>På trods af alle ovenstående mavesårsskabende forsøg på at ødelægge  \r\n\r\n mulighederne for en total privatisering er der fortsat tale om meget  \r\n\r\n fragmentariske forbedringer af den nuværende ordning. Lidt har også ret, og  \r\n\r\n derfor støtter Fremskridtspartiet fortsat lovforslaget. Vi kan så kun håbe  \r\n\r\n på, at en mere modig regering snarligt kan dannes, hvorved ægte  \r\n\r\n privatiseringer igen kan komme på dagsordenen. </P>  \r\n\r\n<P>ÆndringsforslagAf <I>industriministeren</I> , tiltrådt af et  \r\n\r\n<I>flertal</I> (udvalget med undtagelse af SF og FP): </P>  \r\n\r\n<P>Til § 7 <B>1)</B> I <I>stk. 8, 1. pkt.</I> , ændres  \r\n\r\n &#187;forsikringsaktieselskabet&#171; til: &#187;et  \r\n\r\n administrationsselskab&#171;. </P>  \r\n\r\n<P> <B>2)</B> I <I>stk. 8, 2. pkt.</I> , ændres  \r\n\r\n &#187;forsikringsaktieselskabet&#171; til:  \r\n\r\n &#187;administrationsselskabet&#171;. </P>  \r\n\r\n<P>Af <I>industriministeren</I> , tiltrådt af et <I>flertal</I> (udvalget med  \r\n\r\n undtagelse af SF): </P>  \r\n\r\n<P>Til § 13 <B>3)</B> I <I>stk. 1</I> ændres &#187;§§ 10 og 12&#171; til:  \r\n\r\n &#187;§§ 6-8, § 10 og § 12&#171;. </P>  \r\n\r\n<P>Til § 15 <B>4)</B> Efter stk. 1 indsættes som nyt stykke: </P>  \r\n\r\n<P>&#187; <I>Stk. 2.</I> Stempellovens § 69, stk. 2, finder tilsvarende  \r\n\r\n anvendelse på overdragelse af policer som nævnt i § 10, stk. 2, 1. pkt., når  \r\n\r\n overdragelse sker inden 1 år fra lovens ikrafttræden.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Drøftelserne omkring administrationsaftalen med  \r\n\r\n forsikringsaktieselskabet har vist, at det vil være bedst stemmende med de  \r\n\r\n konkurrenceretlige grundprincipper, at der foretages udbud af  \r\n\r\n administrationsaftalen, når det bliver praktisk gennemførligt efter en  \r\n\r\n overgangsperiode, der forventes at blive på ca. 4 år. </P>  \r\n\r\n<P>De foreslåede ændringer muliggør, at der på det tidspunkt kan udlægges  \r\n\r\n administrative opgaver, herunder delegation af afgørelser fra  \r\n\r\n Eksportkreditudvalget, til andre administrationsselskaber end det nye  \r\n\r\n forsikringsaktieselskab. </P>  \r\n\r\n<P>Til nr. 3 Den foreslåede ændring muliggør, at Eksportfremmerådet og  \r\n\r\n Eksportkreditudvalget kan nedsættes og udføre de opgaver, som er en  \r\n\r\n forudsætning for, at den fortsættende statslige eksportkreditordning kan  \r\n\r\n fungere fra den første dag, ordningen sættes i kraft. </P>  \r\n\r\n<P>Til nr. 4 Efter stempellovens § 69, stk. 2, er overdragelse efter  \r\n\r\n godkendelse af Finanstilsynet af et forsikringsselskabs forsikringsbestand  \r\n\r\n eller en bestemt del af denne til et andet selskab stempelfri. </P>  \r\n\r\n<P>For at undgå enhver tvivl i den foreliggende situation foreslås det  \r\n\r\n præciseret, at en tilsvarende stempelfrihed gælder ved overdragelse af en del  \r\n\r\n af den statslige forsikringsbestand til det i § 10 nævnte selskab. </P>  \r\n\r\n<P>Stempelfritagelsen foreslås dog tidsbegrænset til 1 år fra lovens  \r\n\r\n ikrafttræden. </P>  \r\n\r\n<P> <I>Lotte Henriksen (S) Ole Vagn Christensen (S) Sonja Mikkelsen (S)  \r\n\r\n Erling Olsen (S) Nyrup Rasmussen (S)</I> fmd. <I>Løvig Simonsen (S) Tommy  \r\n\r\n Dinesen (SF) Rahbæk Møller (SF) Sonja Albrink (CD) Flemming Hansen (KF)</I>  \r\n\r\n nfmd. <I>Kai Dige Bach (KF) Svend Heiselberg (V) Pia Larsen (V) Helge Sander  \r\n\r\n (V) Annette Just (FP) Lone Dybkjær (RV) Lysholm Christensen (KRF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/03/1992"
        },
        {
            "displayName": "Accession",
            "displayValue": "199114K00079"
        },
        {
            "displayName": "Entydig dokumentidentifikation",
            "displayValue": "CL002153"
        },
        {
            "displayName": "Dato for førstegangsindlæggelse",
            "displayValue": "10/03/1992"
        },
        {
            "displayName": "Dato for indlæggelse",
            "displayValue": "10/03/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "79"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}