{
    "id": 33671,
    "title": "Anbringelse af barn uden for hjemmet - livsvigtig blodtransfusion (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19114 af 28/11/1978",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Tiltrådt dels en foreløbig, dels en endelig beslutning om anbringelse  \r\n\r\n uden for hjemmet af et sygt spædbarn, hvis forældre var medlemmer af  \r\n\r\n &#187;Jehovas Vidner&#171;, og som i forbindelse med barnets indlæggelse på  \r\n\r\n hospital havde meddelt, at de ikke ønskede barnet behandlet med  \r\n\r\n blodtransfusioner. Beslutning om anbringelse var truffet efter en henvendelse  \r\n\r\n til kommunen fra hospitalet for at give hospitalet mulighed for at give  \r\n\r\n barnet blodtransfusion. Der var kort efter indlæggelsen indtrådt en sådan  \r\n\r\n forværring i barnets tilstand, at blodtransfusion skønnedes nødvendig. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Anbringelse af barn uden for hjemmet -  \r\n\r\n livsvigtig blodtransfusion (* 1) (* 2) </H1>  \r\n\r\n<P></P>  \r\n\r\n<P>En advokat havde for forældrene til et nyfødt barn indanket en af en  \r\n\r\n kommune truffet afgørelse vedrørende midlertidig anbringelse af barnet uden  \r\n\r\n for hjemmet. </P>  \r\n\r\n<P>Det var oplyst, at barnet 1 1/2 måned gammelt blev indlagt på grund af en  \r\n\r\n formodet lungebetændelse. I forbindelse med indlæggelsen tilkendegav  \r\n\r\n forældrene over for sygehuset, at de som medlemmer af &#187;Jehovas  \r\n\r\n Vidner&#171; ikke ønskede barnet behandlet med blodtransfusioner. </P>  \r\n\r\n<P>12 dage efter indlæggelsen blev barnet akut overført til Rigshospitalet.  \r\n\r\n Det var oplyst, at der hurtigt indtrådte en sådan forværring af barnets  \r\n\r\n tilstand, at en blodtransfusion skønnedes nødvendig. Hospitalet henvendte sig  \r\n\r\n derfor telefonisk til kommunens socialudvalg, hvis formand samme dag traf en  \r\n\r\n foreløbig beslutning efter bistandslovens § 127, stk. 1, om barnets  \r\n\r\n anbringelse uden for hjemmet efter § 123, stk. 1, nr. 1, for derved at give  \r\n\r\n hospitalet mulighed for give blodtransfusioner. En sådan blev foretaget samme  \r\n\r\n dag. Nogle dage senere blev der givet endnu en blodtransfusion. </P>  \r\n\r\n<P>Socialudvalget godkendte efterfølgende formandens foreløbige beslutning og  \r\n\r\n traf senere endelig beslutning i henhold til § 123, stk. 1, nr. 1, om barnets  \r\n\r\n midlertidige anbringelse uden for hjemmet med ophold på Rigshospitalet. </P>  \r\n\r\n<P>Barnet afgik ved døden 3 1/2 måned gammelt. </P>  \r\n\r\n<P>Fra Rigshospitalets side var det til kommunen anført, at blodtransfusion  \r\n\r\n blev givet på vital indikation på grund af truende kredsløbskollaps. Barnets  \r\n\r\n tilstand bedredes meget, og den livstruende situation blev overvundet  \r\n\r\n umiddelbart. Det var på dette tidspunkt endnu ikke muligt at stille en  \r\n\r\n diagnose, men overvejelserne gik i retning af en blodsygdom. </P>  \r\n\r\n<P>Ved indankningen anmodede forældrenes advokat ankestyrelsen om at indhente  \r\n\r\n en supplerende erklæring fra Rigshospitalet. </P>  \r\n\r\n<P>I den pågældende erklæring var det bl.a. anført, at det havde været  \r\n\r\n særdeles vanskeligt at afklare diagnosen, og at en række undersøgelser havde  \r\n\r\n været nødvendige hertil. I undersøgelsesperioden havde barnet udtalt  \r\n\r\n blødningstendens og blodmangel, og dette havde nødvendiggjort flere  \r\n\r\n transfusioner, herunder enkelte gange med frisktappet donorblod. Først ved et  \r\n\r\n operativt indgreb lykkedes det at stille en diagnose. Det viste sig, at der  \r\n\r\n var tale om en sjælden type af en gruppe sygdomme, der benævnes Histiocytosis  \r\n\r\n - X. Disse sygdomme er ondartede, og forløbet er dødeligt. </P>  \r\n\r\n<P>Advokaten havde efter modtagelsen af den omhandlede erklæring bl.a. gjort  \r\n\r\n gældende, at socialudvalgets afgørelse var truffet på et for spinkelt og et  \r\n\r\n urigtigt grundlag og understreget, at forældrene ikke havde modsat sig en  \r\n\r\n relevant lægebehandling, men var bekendt med, at der blandt nogle læger og  \r\n\r\n hospitalsafdelinger var en stigende uvilje mod den hidtidige meget omfattende  \r\n\r\n anvendelse af blodtransfusioner og en voksende dygtighed til at udføre selv  \r\n\r\n alvorlige indgreb uden sådanne transfusioner. Endvidere havde advokaten  \r\n\r\n anført, at det var urimeligt, at en afgørelse om blodtransfusion blev truffet  \r\n\r\n alene efter en telefonisk anmodning fra hospitalet herom, og at  \r\n\r\n socialudvalgsformandens afgørelse således var truffet alene på hospitalets  \r\n\r\n præmisser, hvilket han fandt i strid med bistandslovens ord og hensigt. Han  \r\n\r\n mente, at hospitalet burde have truffet afgørelse i første omgang med hjemmel  \r\n\r\n i nødretten, og rigtigheden heraf kunne så efterprøves af de sociale  \r\n\r\n myndigheder. </P>  \r\n\r\n<P>Ankestyrelsen henviste i sin afgørelse til bistandslovens §§ 123, stk. 1,  \r\n\r\n nr. 1, og 127, stk. 1. </P>  \r\n\r\n<P>På grundlag af de i sagen foreliggende oplysninger, herunder de nævnte  \r\n\r\n udtalelser fra det omtalte hospital, fandt ankestyrelsen, at betingelserne  \r\n\r\n for at træffe beslutning såvel efter lovens § 127, stk. 1, som § 123, stk. 1,  \r\n\r\n nr. 1, var opfyldt. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden maj 1994.",
        "(* 1) Offentliggjort af Socialstyrelsen i SM O-066-79 06/06/1979."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19781911425"
        },
        {
            "displayName": "Entydig dokumentidentifikation",
            "displayValue": "CA001599"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19114"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "28/11/1978"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "11.449-78 S"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}