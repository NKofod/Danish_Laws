{
    "id": 135441,
    "title": "Orienteringsskrivelse om etablering af fleksjob på virksomheder, der ikke er overenskomstdækkede (LAB § 72, stk. 1, 2. pkt.) \\n Samtlige kommuner m.fl.",
    "documentTypeId": "200",
    "isSagsforlobPeriodValid": true,
    "shortName": "SKR nr 9009 af 12/01/2011",
    "documentHtml": "<div class=\"bjelke\">Den fulde tekst</div><p class=\"Titel2\">Orienteringsskrivelse om etablering af fleksjob på virksomheder, der ikke er overenskomstdækkede (LAB § 72, stk. 1, 2. pkt.) </p>\r\n<p class=\"UnderTitel2\">Samtlige kommuner m.fl. </p>\r\n<p class=\"TekstV\">\r\n   <span class=\"Bold\">Baggrund</span>\r\n</p>\r\n<p class=\"TekstV\">Arbejdsmarkedsstyrelsen udsendte den 30. november 2009 en orienteringsskrivelse (skr. nr. 9950) til samtlige kommuner m.fl. på baggrund af en række henvendelser fra kommuner om fortolkningen af § 72, stk. 1, 2. pkt., i lov om en aktiv beskæftigelsesindsats (LAB). Baggrunden for kommunernes henvendelser var bl.a. krav fra de faglige organisationer om, at arbejdsgivere på områder, hvor der ikke er indgået overenskomst, skulle følge den sammenlignelige overenskomst på området i forbindelse med ansættelse af personer i fleksjob.</p>\r\n<p class=\"TekstV\">Arbejdsmarkedsstyrelsen henviste i orienteringsskrivelsen til Sø- og Handelsrettens dom fra februar 2009, hvor det blev fastslået, at en fleksjobansat ikke havde ret til feriefridage i henhold til den sammenlignelige overenskomst. Som begrundelse herfor havde Sø- og Handelsretten anført, at ordet ”udgangspunkt” i § 72, stk. 1, 1 pkt., måtte anses for at gælde ansættelse i såvel overenskomstdækket virksomhed som ikke-overenskomstdækket virksomhed. Der var ifølge retten ikke holdepunkter for, at det med bestemmelsen i § 72, stk. 1, havde været tilsigtet at afskære indgåelse af ansættelsesaftaler på andre vilkår end dem, der ville være gældende i tilfælde af, at virksomheden var overenskomstdækket.</p>\r\n<p class=\"TekstV\">Dommen indebar efter Arbejdsmarkedsstyrelsens opfattelse, at der kunne oprettes fleksjob på et ikke-overenskomstdækket område, hvis arbejdsgiver og arbejdstager var enige om løn- og arbejdsvilkår, selvom ansættelsesforholdene ikke svarede til den sammenlignelige overenskomst. En eventuel fravigelse af sammenlignelige overenskomster skulle dog fremgå udtrykkeligt af aftalen mellem arbejdsgiver og arbejdstager. Det var endvidere styrelsens opfattelse, at løn- og ansættelsesvilkårene ikke kunne være ringere, end hvad der i øvrigt gælder for ordinært ansatte i lignende stillinger på den pågældende virksomhed.</p>\r\n<p class=\"TekstV\">Arbejdsmarkedsstyrelsen oplyste i orienteringsskrivelsen, at Sø- og Handelsrettens dom var blevet anket til Højesteret, og at Højesterets dom kunne få betydning for en endelig afklaring af retstilstanden.</p>\r\n<p class=\"TekstV\">\r\n   <span class=\"Bold\">Højesterets dom</span>\r\n</p>\r\n<p class=\"TekstV\">Den 17. december 2010 har Højesteret afsagt dom i sagen (sag 58/2009). Højesteret har ændret Sø- og Handelsrettens dom, idet Højesteret har fundet, at ordlyden af § 72, stk. 1, skal forstås således, at den pågældende overenskomsts bestemmelser om løn og øvrige arbejdsvilkår – herunder eventuelle bestemmelser om ret til feriefridage – kun kan fraviges ved aftale mellem det konkrete ansættelsesforholds parter i det omfang, overenskomsten åbner mulighed herfor.</p>\r\n<p class=\"TekstV\">\r\n   <span class=\"Bold\">Ny praksis</span>\r\n</p>\r\n<p class=\"TekstV\">Styrelsen ændrer på denne baggrund orienteringsskrivelse nr. 9950 af 30. november 2009 i overensstemmelse med Højesterets afgørelse. Herefter kan der ikke ved indgåelse af aftale om ansættelse i fleksjob ske fravigelse af den sammenlignelige overenskomst på et område, der ikke er dækket af en overenskomst, medmindre den sammenlignelige overenskomst åbner mulighed herfor.</p>\r\n<p class=\"TekstV\">Arbejdsmarkedsstyrelsen vil snarest muligt udsende orienteringsskrivelse om, hvilken betydning Højesterets dom har for allerede indgåede aftaler om fleksjob.</p>\r\n<p class=\"TekstV\">Eventuelle henvendelser kan rettes til fuldmægtig Anne Hedegaard eller fuldmægtig Mette Frandsen, Arbejdsmarkedsstyrelsen, tlf. 35288100.</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 12. januar 2011</p><p class=\"Sign1\" align=\"center\">Kirsten Brix Pedersen</p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Skrivelsen er ikke længere relevant."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/01/2011"
        },
        {
            "displayName": "Accession",
            "displayValue": "C20110900954"
        },
        {
            "displayName": "Entydig dokumentidentifikation",
            "displayValue": "BE004513"
        },
        {
            "displayName": "Dato for førstegangsindlæggelse",
            "displayValue": "18/01/2011"
        },
        {
            "displayName": "Dato for indlæggelse",
            "displayValue": "17/12/2019"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9009"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "12/01/2011"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2011-0000459"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}