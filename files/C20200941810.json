{
    "id": 215540,
    "title": "Cirkulæreskrivelse om antagelse af beneficerede advokater ved byretterne og landsretterne",
    "documentTypeId": "210",
    "isSagsforlobPeriodValid": true,
    "shortName": "CIS nr 9418 af 30/06/2020",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om antagelse af beneficerede advokater ved byretterne og landsretterne</p>\r\n<p style=\"text-align: justify;\">\r\n   <span class=\"Bold\">1.</span> Det fremgår af retsplejelovens § 333, stk. 1, og § 733, stk. 1, jf. lovbekendtgørelse nr. 938 af 10. september 2019, at justitsministeren for hver ret antager et passende antal advokater til at udføre sager for parter, der har fri proces, eller for hvem der i øvrigt beskikkes en advokat efter reglerne i retsplejeloven, og til at beskikkes som offentlige forsvarere.</p>\r\n<p style=\"text-align: justify;\">Sager om antagelse af beneficerede advokater varetages af Civilstyrelsen på justitsministerens vegne, jf. cirkulæreskrivelse af 30. juni 2020 om overførelse til Civilstyrelsen af kompetencen til at træffe afgørelse i konkrete sager om antagelse af beneficerede advokater og autoriserede bobestyrere og bobehandlere.</p>\r\n<p style=\"text-align: justify;\">Der tilkommer ikke en advokat, der er antaget ved en byret, godtgørelse for rejseudgifter ved møde inden for retskredsen, jf. retsplejelovens § 333, stk. 1, 2. pkt., og § 741, stk. 1, 2. pkt.</p>\r\n<p style=\"text-align: justify;\">De fleste beneficerede advokater bør af praktiske grunde almindeligvis have kontor i eller i nærheden af den retskreds, hvori de antages. Der opstilles dog ikke noget absolut krav herom.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold\">2.</span> Opslag om et ledigt beneficium foretages af vedkommende byretspræsident efter forudgående forelæggelse for Civilstyrelsen. Et beneficium bliver som udgangspunkt ledigt, når en advokats antagelse til at udføre de nævnte hverv er ophørt.</p>\r\n<p style=\"text-align: justify;\">Det anføres i opslaget, hvilken retskreds hvervene vedrører. I opslaget skal også anføres, at hvervene tillige vedrører landsretssager, som i 1. instans har været behandlet ved eller er henvist fra den pågældende byret. I opslaget anføres desuden, at antagelsen meddeles for en periode på 10 år, og at antagelsen er personlig, således at den antagne har pligt til at møde personligt i de tildelte sager. Ansøgerne bør i stillingsopslaget orienteres om, at ansøgningerne vil blive forelagt Advokatrådet og Civilstyrelsen.</p>\r\n<p style=\"text-align: justify;\">Såfremt der er tvivl om opslagets udformning, eller såfremt det ledige beneficium ikke bør besættes, forelægges spørgsmålet for Civilstyrelsen.</p>\r\n<p style=\"text-align: justify;\">Udvidelse af de antagne advokaters antal kan kun ske efter forudgående forelæggelse for Civilstyrelsen. Forelæggelsen sker gennem landsretspræsidenten.</p>\r\n<p style=\"text-align: justify;\">I forbindelse med overvejelser om at indskrænke eller udvide antallet af beneficier i retskredsen skal der foretages en høring af de allerede antagne advokater vedrørende arbejdsmængde, sagsantal mv.</p>\r\n<p style=\"text-align: justify;\">Udgiften til opslag afholdes af embedets kontorhold.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold\">3.</span> Når ansøgningsfristen er udløbet, sendes ansøgningerne med byretspræsidentens indstilling til landsretspræsidenten, der videresender ansøgningen til Civilstyrelsen med sin indstilling.</p>\r\n<p style=\"text-align: justify;\">Før byretspræsidentens og vedkommende landsretspræsidents indstilling sendes til Civilstyrelsen, indhenter byretspræsidenten med samtykke fra de indstillede advokater en udtalelse fra Advokatrådet, Civilstyrelsen og vedkommende politidirektør samt oplysninger fra kriminalregisteret.</p>\r\n<p style=\"text-align: justify;\">Før Civilstyrelsen træffer afgørelse i sagen, foretager styrelsen partshøring af ansøgerne til det pågældende beneficium over indstillingerne fra byretspræsidenten og vedkommende landsretspræsident.</p>\r\n<p style=\"text-align: justify;\">Når Civilstyrelsen træffer afgørelse om, hvem der skal antages, følger styrelsen som altovervejende hovedregel indstillingerne fra landsretspræsidenten og byretspræsidenten. En væsentlig forudsætning herfor er imidlertid, at indstillingerne er fyldestgørende begrundet. Det bemærkes herved, at Civilstyrelsen efter forvaltningsloven har pligt til at begrunde afgørelsen i forhold til de ansøgere, som modtager afslag.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold\">4.</span> Ligebehandlingsnævnet har i en afgørelse truffet den 3. oktober 2017 fastslået, at forskelsbehandlingsloven efter nævnets opfattelse skal fortolkes således, at der i forbindelse med behandlingen af en konkret ansøgning om antagelse af en beneficeret advokat ikke måtte lægges vægt på kriteriet alder. Bl.a. i lyset af denne afgørelse har Justitsministeriet foretaget en vurdering af antagelseskriterierne for beneficerede advokater og fundet, at alder og køn ikke kan tillægges vægt ved antagelse af beneficerede advokater.</p>\r\n<p style=\"text-align: justify;\">Justitsministeriet skal derfor præcisere, at det afgørende hensyn ved antagelse af en beneficeret advokat er ansøgerens kvalifikationer. Der lægges i den forbindelse vægt på, <span class=\"Italic\">om</span> ansøgeren har erfaring med straffesager eller strafferet i øvrigt, <span class=\"Italic\">om</span> ansøgeren har møderet for landsret, <span class=\"Italic\">om</span> ansøgeren har procedureerfaring, herunder også fra civile sager, og <span class=\"Italic\">om</span> ansøgeren har udvist dygtighed og engagement i sit virke som advokat. Der kan desuden lægges vægt på ansøgerens erfaring med civile – herunder familieretlige – sager. I øvrigt lægges der vægt på ansøgerens kvalifikationer som procederende advokat, således som disse kvalifikationer fremstår for de pågældende retter. Desuden kan hensynet til den geografiske spredning af advokater i retskredsen tillægges betydning ved antagelsen. Endvidere kan hensynet til retssagernes hurtige afvikling tillægges betydning, så ansøgere, der ikke er beneficeret i en anden retskreds, foretrækkes til hvervet.</p>\r\n<p style=\"text-align: justify;\">Afgørelsen træffes på baggrund af en samlet vurdering af ansøgeren.</p>\r\n<p style=\"text-align: justify;\">Justitsministeriet skal i den forbindelse anmode om, at det i indstillingerne bliver klart tilkendegivet, hvilke hensyn der er blevet tillagt vægt i den konkrete sag. Indstillingerne bør derfor indeholde en individuelt betonet angivelse af de hensyn, der har været bestemmende herfor. Dette gælder navnlig i forhold til de ansøgere, der er anledning til at overveje mere indgående, idet de pågældende umiddelbart står stærkt på en række af de punkter, der i praksis tillægges vægt ved antagelsen af beneficerede advokater, men som senere i udvælgelsesprocessen er blevet valgt fra.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold\">5.</span> Det bedes indberettet til Civilstyrelsen, såfremt en beneficeret advokats udførelse af sagerne giver anledning til bemærkninger.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold\">6.</span> Et beneficium meddeles for en periode på 10 år.</p>\r\n<p style=\"text-align: justify;\">Et meddelt beneficium forlænges efter ansøgning for en ny 10-årig periode uden genopslag af hvervet, medmindre særlige grunde taler herimod. Ansøgning herom skal indgives til byretspræsidenten tidligst 1 år og 2 måneder og senest 1 år inden udløbet af det meddelte beneficium. Byretspræsidenten og vedkommende landsretspræsident afgiver indstilling om, hvorvidt ansøgningen bør imødekommes. Civilstyrelsen kan behandle en ansøgning, der er indgivet til byretspræsidenten senere end 1 år inden udløbet af det meddelte beneficium, når fristoverskridelsen er rimeligt begrundet.</p>\r\n<p style=\"text-align: justify;\">For så vidt angår beneficerede advokater, der er antaget inden den 1. januar 2019, og som fylder 70 år, forlænges et meddelt beneficium efter ansøgning for en periode på 10 år uden genopslag af hvervet, medmindre særlige grunde taler herimod. Ansøgning herom skal indgives til byretspræsidenten inden udgangen af den måned, hvori den beneficerede advokat fylder 69 år, og kan tidligst indgives 2 måneder før. Byretspræsidenten sender ansøgningen til Civilstyrelsen gennem vedkommende landsretspræsident. Byretspræsidenten og vedkommende landsretspræsident afgiver indstilling om, hvorvidt ansøgningen bør imødekommes. Civilstyrelsen kan behandle en ansøgning, der er indgivet efter udløbet af den i 2. pkt. nævnte frist, når fristoverskridelsen er rimeligt begrundet. Manglende ansøgning efter 2. pkt. medfører, at beneficiet bortfalder ved udgangen af den måned, hvori indehaveren fylder 70 år.</p>\r\n<p style=\"text-align: justify;\">Byretspræsidentens og vedkommende landsretspræsidents indstilling i forbindelse med ansøgninger om forlængelse af et beneficium skal være konkret begrundet. I tilfælde, hvor byretspræsidenten og vedkommende landsretspræsident indstiller, at et beneficium ikke skal forlænges, skal det således fremgå af indstillingen, hvilke særlige grunde der taler imod, at den pågældende fortsætter som beneficeret advokat.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold\">7.</span> Cirkulæreskrivelsen træder i kraft den 15. juli 2020. Bestemmelsen om byretspræsidentens indhentelse af oplysninger fra kriminalregisteret, jf. cirkulæreskrivelsens punkt 3, 2. afsnit, finder først anvendelse fra den 1. oktober 2020. I perioden fra den 15. juli til 1. oktober 2020 indhenter Civilstyrelsen med samtykke fra de indstillede advokater oplysninger fra kriminalregisteret og foretager partshøring af ansøgerne til det pågældende beneficium over indstillingerne fra byretten og vedkommende landsretspræsident samt oplysningerne modtaget fra kriminalregisteret.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold\">8</span>. Cirkulæreskrivelse af 18. december 2018 om antagelse af beneficerede advokater ophæves.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 30. juni 2020</p><p class=\"Sign1\" align=\"center\">Nick Hækkerup</p><p class=\"Sign2\" align=\"right\">/ Jørgen Jørgensen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/07/2020"
        },
        {
            "displayName": "Accession",
            "displayValue": "C20200941810"
        },
        {
            "displayName": "Entydig dokumentidentifikation",
            "displayValue": "AA011947"
        },
        {
            "displayName": "Dato for førstegangsindlæggelse",
            "displayValue": "03/07/2020"
        },
        {
            "displayName": "Dato for indlæggelse",
            "displayValue": "03/07/2020"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9418"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "30/06/2020"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2020-4000-0174"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}