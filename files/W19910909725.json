{
    "id": 156300,
    "title": "Ankestyrelsens principafgørelse D-22-91 om forlængelse af dagpengeperioden",
    "documentTypeId": "240",
    "isSagsforlobPeriodValid": true,
    "shortName": "KEN nr 9097 af 15/04/1991",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-22-91 om forlængelse af dagpengeperioden</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Dagpengeperioden kunne forlænges, idet det måtte anses for overvejende sandsynligt, at revalidering ville blive iværksat. Lønmodtageren - en 42 årig hjemmehjælper - blev sygemeldt på grund af lumbago-ischias lignende gener efter forløftningstraume. Af de lægelige oplysninger fremgik, at hun burde omskoles med henblik på ikke fysisk belastende arbejde.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>14-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lov nr. 852 af 20. december 1989 - § 22, stk. 1, nr. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Kommunen traf afgørelse om afslag på forlængelse af dagpengeperioden i henhold til dagpengelovens § 22, stk. 1, idet det ikke kunne anses for overvejende sandsynligt, at lønmodtageren skulle revalideres, og da raskmelding ikke kunne forventes indenfor kortere tid.</p>\r\n<p>Det er oplyst, at lønmodtageren blev sygemeldt den 1. maj 1989 fra sit arbejde som hjemmehjælper, og varighedsbegrænsningen indtrådte den 30. september 1990.</p>\r\n<p>I sygdomsperioden har lønmodtageren gennemgået forskellige undersøgelser. Det har dog ikke været muligt at stille en endelig diagnose.</p>\r\n<p>I begyndelsen af sygeforløbet har man i kommunen i samråd med lønmodtageren haft overvejelser omkring et revalideringsforløb. Dette er dog blevet opgivet igen, da lønmodtagerens fremtidige arbejdsevne ikke kunne afklares.</p>\r\n<p>I august 1990 blev lønmodtageren henvist til yderligere undersøgelser på sygehus, hvor hun på grund af ventetid først kunne komme til undersøgelse i december 1990.</p>\r\n<p>Af de lægelige oplysninger fremgår, at lønmodtageren ikke kan forventes raskmeldt indenfor kortere tid, og at hun bør arbejdsprøves/omskoles med henblik på ikke fysisk belastende erhverv. Lægen nævner endvidere, at der muligvis kan blive tale om førtidspension.</p>\r\n<p>Lønmodtageren har i sin klage anført, at hun efter relevant behandling efter al sandsynlighed kan vende tilbage til arbejdsmarkedet - dog til et mindre fysisk belastende arbejde. Hun har fra kommunens bistandsafde-ling fået oplyst, at der på nuværende tidspunkt ikke er grundlag for tilkendelse af pension, hvilket hun heller ikke selv er interesseret i.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Dagpengeudvalget har på sit møde den 25. januar 1991 truffet den afgørelse, at dagpengeperioden kunne forlænges, idet det måtte anses for overvejende sandsynligt, at revalidering vil blive iværksat, jf. § 22, stk. 1, nr. 1.</p>\r\n<p>Udvalget har ved afgørelsen lagt vægt på, at det af sagens oplysninger fremgår, at lønmodtageren bør arbejdsprøves/omskoles med henblik på ikke fysisk belastende erhverv, førend der tages stilling til eventuel pension.</p>\r\n<p>Dagpengeudvalget ændrer således kommunens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19910909725"
        },
        {
            "displayName": "Entydig dokumentidentifikation",
            "displayValue": "BS009091"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9097"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "15/04/1991"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2832-890"
        },
        {
            "displayName": "Stikord",
            "displayValue": "D-22-91"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}