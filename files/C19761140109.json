{
    "id": 58452,
    "title": "Cirkulære om visse sikringsmæssige foranstaltninger over for indsatte. (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 11401 af 21/09/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om visse sikringsmæssige  \r\n\r\n foranstaltninger over for indsatte. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Såfremt det er nødvendigt for at afværge truende vold, betvinge voldsom  \r\n\r\n modstand eller for at hindre selvmord eller anden selvbeskadigelse, kan en  \r\n\r\n indsat hensættes i særlig sikringscelle. Hensættelse i sikringscelle må dog  \r\n\r\n kun anvendes, når forholdene gør det absolut påkrævet, og når andre  \r\n\r\n lempeligere midler, herunder udelukkelse fra fællesskab, har været forsøgt  \r\n\r\n eller åbenbart vil være utilstrækkelige. </P>  \r\n\r\n<P>Reglerne herom er fastsat i § 31, stk. 1, i justitsministeriets  \r\n\r\n bekendtgørelse af 21. juni 1973 om fuldbyrdelse af frihedsstraf og det i  \r\n\r\n henhold til § 31, stk. 2, udfærdigede cirkulære af 15. juli 1974. </P>  \r\n\r\n<P>I tilfælde, hvor umiddelbar hensættelse i sikringscelle ikke er mulig, kan  \r\n\r\n en indsat i stedet belægges med håndjern, jf. direktoratets cirkulære af 16.  \r\n\r\n december 1975. </P>  \r\n\r\n<P>I tilslutning hertil fastsættes følgende: </P>  \r\n\r\n<P>A. Såfremt betingelserne for anvendelse af sikringscelle er til stede, men  \r\n\r\n umiddelbar hensættelse i sikringscelle ikke er mulig, kan den indsatte  \r\n\r\n midlertidigt anbringes i en celle, hvorfra inventaret er fjernet, detentions-  \r\n\r\n eller andet opholdsrum. </P>  \r\n\r\n<P>For sådan anbringelse gælder i øvrigt reglerne i direktoratets cirkulære  \r\n\r\n af 15. juli 1974 om anvendelse af sikringscelle. </P>  \r\n\r\n<P>Anbringelsen må dog kun under ganske særlige omstændigheder udstrækkes ud  \r\n\r\n over 24 timer. </P>  \r\n\r\n<P>På rapporten skal anføres, hvor anbringelsen har fundet sted. </P>  \r\n\r\n<P>Har håndjern været anvendt, udfyldes rubrik 8. I så fald udfyldes ikke  \r\n\r\n særskilt rapport om anvendelse af håndjern. </P>  \r\n\r\n<P>Skønnes der i forbindelse med anbringelsen at være risiko for selvmord,  \r\n\r\n skal den pågældende fratages beklædningsgenstande m.v., der kan være egnet  \r\n\r\n som selvmordsmiddel. </P>  \r\n\r\n<P>B. Må det antages, at der kan blive tale om længerevarende anbringelse i  \r\n\r\n en celle, hvorfra inventaret er fjernet, detentions- eller andet opholdsrum  \r\n\r\n eller længerevarende anvendelse af håndjern, skal der snarest træffes  \r\n\r\n foranstaltning til overførsel til anden institution, herunder institution der  \r\n\r\n råder over sikringscelle. </P>  \r\n\r\n<P>C. Såfremt hensættelse i sikringscelle eller anvendelse af andre  \r\n\r\n sikringsmidler ikke skønnes absolut påkrævet, kan den indsatte midlertidigt  \r\n\r\n anbringes i et særligt indrettet opholdsrum, der i øvrigt opfylder de  \r\n\r\n almindelige krav med hensyn til indretning og udstyr. </P>  \r\n\r\n<P>Sådan anbringelse kan endvidere finde sted, hvis det findes påkrævet for  \r\n\r\n at hindre hærværk, eller afgørende hensyn til opretholdelse af ro og  \r\n\r\n sikkerhed i institutionen kræver det. </P>  \r\n\r\n<P>Bestemmelse om anbringelse træffes af anstaltens vagthavende  \r\n\r\n leder/arrestforvareren eller den, han bemyndiger hertil. Hvis forholdene ikke  \r\n\r\n tillader, at man afventer vedkommendes afgørelse, træffes bestemmelsen af den  \r\n\r\n tilstedeværende funktionær, som er ansvarlig for det pågældende  \r\n\r\n tjenesteområde. </P>  \r\n\r\n<P>Et sådant særligt indrettet opholdsrum må i øvrigt kun anvendes, såfremt  \r\n\r\n pladsforholdene gør det nødvendigt. </P>  \r\n\r\n<P>D. Cirkulæret træder i kraft den 1. oktober 1976. </P>  \r\n\r\n<P>H. H. Brydensholt </P>  \r\n\r\n<P>/J. Waagensen </P>  \r\n\r\n<P>(Til kriminalforsorgens anstalter og arresthusene). </P>  \r\n\r\n</DIV>",
    "isHistorical": true,
    "editorialNotes": [
        "(* 1) Forskriften er optaget i Kriminalforsorgens cirkulæresamling (KC) (K-2-6)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19761140109"
        },
        {
            "displayName": "Entydig dokumentidentifikation",
            "displayValue": "CM017395"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "28/10/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11401"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "21/09/1976"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "DFK. j.nr. 4.k. 65-10"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}