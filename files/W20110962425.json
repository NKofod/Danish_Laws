{
    "id": 139921,
    "title": "Pressenævnets kendelse i sag nr. 11-70-00162",
    "documentTypeId": "240",
    "isSagsforlobPeriodValid": true,
    "shortName": "KEN nr 9624 af 19/12/2011",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 11-70-00162</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Klager – 2700Kultur – klagede over ”Kolde hjerner koster den gamle købmand livet” i Lokalavisen Brønshøj Posten.</p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">Det følger af de vejledende regler for god presseskik, at oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den, de krænkende oplysninger vedrører.</span> <span class=\"Bold\">Det skal gøres klart, hvad der er faktiske oplysninger, og hvad der er kommentarer, jf. punkterne A.3 og A.5.</span></p>\r\n   <p class=\"TekstGenerel\">\r\n      <span class=\"Bold\">Pressenævnet finder, at det af Lokalavisen Brønshøj Postens artikel fremgår, at der er tale om avisens vurderinger af 2700Kulturs dispositioner, og nævnet udtaler ikke kritik heraf.</span> <span class=\"Bold\">Nævnet har tillagt det betydning, at det af omtalen fremgår, at ”så vidt i dumhed og brutalitet er … 2700-Kultur ikke nået”.</span></p>\r\n   <p class=\"TekstGenerel\">\r\n      <span class=\"Bold\">Nævnet finder, at lokalavisen – i en kritisk artikel som den påklagede – burde have oplyst om journalistens egen interesse som formand for foreningen Brønshøj Museums Venner.</span> <span class=\"Bold\">Pressenævnet finder dog ikke, at denne udeladelse i sig selv er tilstrækkeligt til at udtale kritik i denne sammenhæng.</span> <span class=\"Bold\">Nævnet udtaler ikke kritik af Lokalavisen Brønshøj Posten.</span></p>\r\n</div>\r\n<p class=\"Tekst\" style=\"text-align: left;\">2700Kultur har ved bestyrelsesformand Ida Sloth Bonnevie klaget til Pressenævnet over en artikel i Lokalavisen Brønshøj Posten den 10. november 2011, idet 2700Kultur mener, at god presseskik er tilsidesat.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">Lokalavisen Brønshøj Posten bragte i uge 45, 2011, (på side 5) artiklen ”<span class=\"Italic\">Kolde hjerner koster den gamle købmand livet”</span>, hvoraf følgende fremgår:</p>\r\n<p class=\"Tekst\" style=\"text-align: left;\">”Mange mindre butikker har i de seneste år set sig nødsaget til at lukke. Og nu sker det samme for den gamle købmandsbutik i Rytterskolen. Butikken viser disk og varer fra 1950'erne - med andre ord fra tiden få år før supermarkederne for alvor slog benene væk under de små næringsdrivende. Butikken var en af det for nyligt slagtede Brønshøj Museums hyggelige seværdigheder - små museer kan man som bekendt heller ikke have mere, i hvert fald ikke i områder, hvor kulturen styres af kolde hjerner.</p>\r\n<p class=\"Tekst\" style=\"text-align: left;\">I en pressemeddelelse fra Torveinitiativet for Brønshøj Torv hedder det bl.a. om årsagen til lukningen:</p>\r\n<p class=\"Tekst\" style=\"text-align: left;\">\"Her er årsagen ikke manglende omsætning - tværtimod har mange museumsbesøgende nydt gensynet med skilte, reklamer og det fortidige varesortiment i museumsbutikken, der for 12-13 år siden blev sat op i Brønshøj Museum. Her har man fornemmet atmosfæren i de talrige små lokale købmandsbutikker, som der for 40-50 år siden var mange af i Brønshøj-Husums villakvarterer. Men nu skal det åbenbart være slut. Institutionen 2700Kultur skal bruge rytterskolebygningen på Brønshøj Torv til flere, men næppe nødvendige mødelokaler.\"</p>\r\n<p class=\"Tekst\" style=\"text-align: left;\">Ja, tilføjer vi, så kan endnu flere af lokalerne i Kulturhuset Pilegården få lov at stå tomme! Det er da idioti, der vil noget! Videre hedder det i pressemeddelelsen:</p>\r\n<p class=\"Tekst\" style=\"text-align: left;\">\"Så i løbet af kort tid vil købmandsbutikken blive fjernet og overdraget andre museer, som har vist stor interesse for overtagelse af det meget repræsentative, unikke og store varesortiment, som Den københavnske Købmandsforretning i sin tid overlod til vores lokale museum. I forhold til andre danske museers butikker er samlingen her i Brønshøj enestående - og misundt af andre museer med fortidige butikker.\"</p>\r\n<p class=\"Tekst\" style=\"text-align: left;\">Den tidligere leder af Brønshøj Museum, Lars Cramer-Petersen, kommenterer sagen med disse ord: \"Brønshøj-Husum vil miste en attraktion! Men forhåbentlig kan de mere end 500 indtil nu modtagne underskrifter, som er indsamlet til fordel for bevarelse af Brønshøj Museum, medvirke til at bevare attraktionen, Købmandsbutikken, der har prydet i rytterskolebygningen på Brønshøj Torv. En henvendelse herom til Københavns kulturborgmester, Pia Allerslev, forberedes af Interessegruppen for Brønshøj Museum og Brønshøj Museums Venner.\"</p>\r\n<p class=\"Tekst\" style=\"text-align: left;\">Næst efter Hitlers nazistiske og Stalins kommunistiske udryddelseslejre var Mao Zedongs såkaldte Kulturrevolution i årene 1966-69 (reelt først helt afsluttet i 1976) den største dumhed og mest brutale fremfærd mod sit eget lands almindelige borgere.</p>\r\n<p class=\"Tekst\" style=\"text-align: left;\">Mao ønskede netop et opgør mod såkaldt almindelig borgerlig tankegang. Pludselig var det f. eks. nærmest kriminelt at være akademisk uddannet! Tusindvis af kinesere blev fængslet, mishandlet eller endda henrettet, uden at de vidste hvorfor. En særlig pudsighed var det, at Maos rødgardister drev klapjagt på det store lands fugle, for de spiste jo af kornet. Og ganske rigtigt fik man en rekordstor høst - længe leve maoismen! Men året efter slog høsten fuldstændigt fejl pga. insektangreb, for nu var der ikke ret mange fugle til at holde insekterne i ave!</p>\r\n<p class=\"Tekst\" style=\"text-align: left;\">Så vidt i dumhed og brutalitet er konstellationen Brønshøj-Husum Lokaludvalg &amp; 2700-Kultur ikke nået. Men tankegangen er den samme: Vi kan sandelig ikke have nogen lokalhistorie, og er der et lille, lokalt museum, må det udryddes. Vi lever jo i nuet, det er kun det, der tæller.</p>\r\n<p class=\"Tekst\" style=\"text-align: left;\">Historisk, litterær og humanitær indsigt er overflødig. Vi er nogle, der mener noget andet, men som Jeppe Aakjær skrev i en af sine skattede sange: \"Det kan kolde hjerner ej forstå!\".”</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 2700Kulturs synspunkter</span>\r\n</p>\r\n<p class=\"Tekst\" style=\"text-align: left;\">Ida Sloth Bonnevie har oplyst, at 2700Kultur er en enhed under Københavns Kommunes Kultur- og Fritidsforvaltning og omfatter bydelens tre biblioteker og tre kulturhuse. Af 2700Kulturs vedtægter af 15. september 2010 fremgår bl.a. følgende:</p>\r\n<p class=\"Tekst\" style=\"text-align: left;\">\r\n   <span class=\"Italic\">”Kap. 4.</span> <span class=\"Italic\">Bestyrelsens opgaver og kompetencer</span></p>\r\n<p class=\"Tekst\" style=\"text-align: left;\">2700Kultur vil levere kulturoplevelser til borgere i Brønshøj-Husum, understøtte kultur- og foreningslivet og bidrage til kommunens samlede kulturtilbud.”</p>\r\n<p class=\"Tekst\" style=\"text-align: left;\">Ida Sloth Bonnevie har anført, at Lokalavisen Brønshøj Posten gentagne gange de seneste måneder har skrevet artikler, der er meget krænkende over for enkeltpersoner eller institutioner/organisationer i lokalområdet. Grænsen er imidlertid nået ved sammenligningen i artiklen ”Kolde hjerner koster den gamle købmand livet”.</p>\r\n<p class=\"Tekst\" style=\"text-align: left;\">Journalisten har ikke hørt alle parter i sagen og fremstiller kun dele af den aktuelle sag. Han skriver mod bedre vidende. Dét, der selvfølgelig generer og krænker, er en parallelsammenligning til henholdsvis Hitler, Stalin og Maos folkemord og udryddelser. Det er groft, intimiderende og fuldstændig ude på overdrevet. Afsnittet herom udgør en væsentlig del af artiklen.</p>\r\n<p class=\"Tekst\" style=\"text-align: left;\">2700Kultur har hidtil valgt ikke at ville kommentere udgydelserne, hvilket blot tirrer yderligere, så for hver udgave (avisen udkommer hver 14. dag) skrues retorikken op, og udfaldene bliver stadig mere hadske.</p>\r\n<p class=\"Tekst\" style=\"text-align: left;\">Journalisten er formand for en forening, Brønshøj Museums Venner, som med alle midler vil have museet tilbage i Rytterskolen. Københavns Kommune lukkede i foråret 2011 museet som omegnsfilial til Københavns Museum. Kommunen har ønsket at overføre bygningen til lokal kulturelt brug. Bygningen forvaltes herefter af 2700Kultur. <span class=\"Bold\">2.2 Lokalavisen Brønshøj Postens synspunkter</span></p>\r\n<p class=\"Tekst\" style=\"text-align: left;\">Lokalavisen har anført, at ordet er rimelig frit i Danmark, og man må kunne sammenligne alt og alle med hinanden, så længe man ikke sætter lighedstegn mellem den værste yngel (Hitler, Stalin og Mao m.fl.) og det eller dem, man skriver om. Det modsatte vil være en knægtelse af ytringsfriheden.</p>\r\n<p class=\"Tekst\" style=\"text-align: left;\">Der sættes ikke lighedstegn i den påklagede artikel. Tværtimod anvendes et rimelig pænt udtryk om konstellationen Brønshøj-Husum Lokaludvalg og 2700Kultur efter omtalen af de tre i parentes nævnte herrer og deres brutalitet over for bl.a. kulturen. Det hedder således i artiklen: \"Så vidt i dumhed og brutalitet er konstellationen Brønshøj-Husum Lokaludvalg og 2700Kultur ikke nået.\"</p>\r\n<p class=\"Tekst\" style=\"text-align: left;\">Artiklen fortsætter med, at \"tankegangen er den samme\", nemlig at man smadrer kultur. Hvad skal man ellers kalde det, at man lukker et museum og splitter dets arkiver og effekter for alle vinde? I de seneste tre-fire måneder er i diverse artikler bedt om begrundelse for, at Brønshøj-Husum Lokaludvalg og 2700Kultur har lukket Brønshøj Museum og dermed smadret et arbejde udført gennem 25 år af en ihærdig museumsleder og en lang række frivillige håndværkere.</p>\r\n<p class=\"Tekst\" style=\"text-align: left;\">Med lukningen af museet har man såret mange hundrede mennesker. Kunne man så i det mindste ikke skrive, hvorfor man har gjort det, når man nu bliver spurgt derom? Man kunne have fortalt borgerne om beslutningsprocessen med videre. Brønshøj-Husum Lokaludvalg og 2700Kultur har søgt sagen tiet ihjel frem for at deltage i en åben og konstruktiv debat.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget: Axel Kierkegaard, Jan Kristensen, Kaare R. Skou og John Meinert Jacobsen.</p>\r\n<p class=\"Tekst\" style=\"text-align: left;\">Det følger af de vejledende regler for god presseskik, at oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den, de krænkende oplysninger vedrører. Det skal gøres klart, hvad der er faktiske oplysninger, og hvad der er kommentarer, jf. punkterne A.3 og A.5.</p>\r\n<p class=\"Tekst\" style=\"text-align: left;\">Pressenævnet finder, at det af Lokalavisen Brønshøj Postens artikel fremgår, at der er tale om avisens vurderinger af 2700Kulturs dispositioner, og nævnet udtaler ikke kritik heraf. Nævnet har tillagt det betydning, at det af omtalen fremgår, at ”så vidt i dumhed og brutalitet er … 2700-Kultur ikke nået”.</p>\r\n<p class=\"Tekst\" style=\"text-align: left;\">Nævnet finder, at lokalavisen – i en kritisk artikel som den påklagede – burde have oplyst om journalistens egen interesse som formand for foreningen Brønshøj Museums Venner. Pressenævnet finder dog ikke, at denne udeladelse i sig selv er tilstrækkeligt til at udtale kritik i denne sammenhæng. Nævnet udtaler ikke kritik af Lokalavisen Brønshøj Posten.</p>\r\n<p class=\"Tekst\" style=\"text-align: left;\">Afgjort den 19. december 2011</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2011"
        },
        {
            "displayName": "Accession",
            "displayValue": "W20110962425"
        },
        {
            "displayName": "Entydig dokumentidentifikation",
            "displayValue": "AA006340"
        },
        {
            "displayName": "Dato for indlæggelse",
            "displayValue": "21/12/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9624"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "19/12/2011"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "11-70-00162"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}