{
    "id": 176893,
    "title": "Offererstatningslovens § 1 – direkte og indirekte skadelidt og offererstatningslovens § 13 – 2-årsfristen, nævnets j.nr. 14-520-04735",
    "documentTypeId": "240",
    "isSagsforlobPeriodValid": true,
    "shortName": "KEN nr 10562 af 04/11/2014",
    "documentHtml": "<div class=\"bjelke\">Den fulde tekst</div><p class=\"Titel2\">Offererstatningslovens § 1 – direkte og indirekte skadelidt og offererstatningslovens § 13 – 2-årsfristen, nævnets j.nr. 14-520-04735</p>\r\n<p style=\"text-align: justify;\">Ansøger skulle den 09-03-2011 hente sin datter efter skole. Da datteren ikke var på skolen, blev han bekymret og kontaktede vagtcentralen. Politiet fandt efterfølgende ansøgers datter og hans ekskone (moderen til hans datter) døde i ekskonens soveværelse. Datteren havde på det tidspunkt en pude liggende over sit hoved, ligesom der stod en bordgrill med udbrændte kul på gulvet i soveværelset. Politiet standsede den 28-07-2011 efterforskningen i sagen, da videre efterforskning efter politiets vurdering ikke kunne føre til en sigtelse.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Nævnet modtog den 23-06-2014 en ansøgning om erstatning fra ansøger. Ansøgningen blev således indgivet mere end 3 år efter datterens død og knap 3 år efter, at politiet standsede efterforskningen i sagen. Da det imidlertid ikke i sagens akter så ud til, at politiet havde vejledt ansøger om muligheden for at søge om erstatning hos Erstatningsnævnet, valgte nævnet at se bort fra, at 2-årsfristen i offererstatningslovens § 13, stk. 1, ikke var overholdt.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Nævnet foretog herefter en vurdering af, hvorvidt datterens død måtte anses for at være en følge af en straffelovsovertrædelse. Nævnet fandt, at det var tilfældet, idet datterens død måtte anses for at være forvoldt ved forsætligt drab (straffelovens § 237) begået af ekskonen – enten ved kvælning med en pude eller ved kulilteforgiftning. Nævnet tilkendte herefter ansøger 100.000 kr. i efterladtegodtgørelse, jf. erstatningsansvarslovens § 26 a. Nævnet forstod endvidere ansøgers henvendelse som en ansøgning om godtgørelse for varigt mén. Nævnet forelagde derfor samtidig sagen for Arbejdsskadestyrelsen med henblik på, at Arbejdsskadestyrelsen kan vurdere, om ansøger har pådraget sig varige mén som følge af drabet på datteren. Nævnet har for nuværende ikke taget stilling til, om ansøger, der er at betragte som en indirekte skadelidt, er berettiget til yderligere erstatning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [
        "Erstatningsnævnets årsberetning for 2014"
    ],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/01/2016"
        },
        {
            "displayName": "Accession",
            "displayValue": "W20141056225"
        },
        {
            "displayName": "Entydig dokumentidentifikation",
            "displayValue": "AA009424"
        },
        {
            "displayName": "Dato for indlæggelse",
            "displayValue": "06/01/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10562"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "04/11/2014"
        },
        {
            "displayName": "Administrerende myndighed",
            "displayValue": "Erstatningsnævnet"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Erstatningsnævnet, j.nr. 14-520-04735"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}