{
    "id": 75904,
    "title": "Skrivelse om bemyndigelse af handelshøjskoleafdelingerne til selv at træffe afgørelse i sager vedrørende tjenestefrihed og nedsat tjenestetid, merarbejdsvederlag, anvendelse af frilister, boligtjenestetelefon, kørselsbemyndigelse og    flyttegodtgørelse samt befordringsgodtgørelse til deltidsansatte (Til handelshøjskoleafdelingerne i Herning, Nykøbing F og Slagelse) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22028 af 30/09/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om bemyndigelse af  \r\n\r\n handelshøjskoleafdelingerne til selv at træffe afgørelse i sager vedrørende  \r\n\r\n tjenestefrihed og nedsat tjenestetid, merarbejdsvederlag, anvendelse af  \r\n\r\n frilister, boligtjenestetelefon, kørselsbemyndigelse og flyttegodtgørelse  \r\n\r\n samt befordringsgodtgørelse til deltidsansatte </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til handelshøjskoleafdelingerne i  \r\n\r\n Herning, Nykøbing F og Slagelse) </P>  \r\n\r\n<BR>  \r\n\r\n<P>Undervisningsministeriet bemyndiger herved handelshøjskoleafdelingerne til  \r\n\r\n at træffe afgørelse, herunder indgå aftale, i sager om: </P>  \r\n\r\n<P>1. Tjenestefrihed og nedsat tjenestetid </P>  \r\n\r\n<UL CLASS=PLAIN-LIST>  \r\n\r\n<LI>1) efter § 31 i ministeriets bekendtgørelse af 18. juni 1992 om  \r\n\r\n ansættelsesvilkår for tjenestemandslignende ansatte ved handelshøjskoler og  \r\n\r\n handelshøjskoleafdelinger m.fl. institutioner (ansættelsesbekendtgørelsen),  \r\n\r\n sammenholdt med tjenestemandslovens §§ 58, 58 a og 58 b med dertil knyttede  \r\n\r\n bestemmelser, og </LI>  \r\n\r\n<LI>2) efter tilsvarende regler for overenskomstansatte. </LI>  \r\n\r\n</UL>  \r\n\r\n<P>Det bemærkes, at handelshøjskoleafdelingerne kun vil kunne bevilge  \r\n\r\n tjenestefrihed med hel eller delvis løn i den udstrækning, hvori der efter  \r\n\r\n bestemmelser (bekendtgørelser, cirkulærer m.v.) i henhold til  \r\n\r\n tjenestemandsloven og bestemmelser i eller i tilknytning til de respektive  \r\n\r\n overenskomster er tilvejebragt særlig hjemmel for det, jfr. for tiden  \r\n\r\n Lønnings- og pensionsministeriets cirkulære af 18. marts 1968 om  \r\n\r\n tjenestefrihed for statsansatte til deltagelse i hjemmeværnets eller  \r\n\r\n civilforsvarets skoler og kursus, Lønnings- og pensionsministeriets  \r\n\r\n cirkulæreskrivelse af 23. juni 1971 vedrørende deltagelse i uddannelseskurser  \r\n\r\n for det i staten og folkekirken ansatte personale samt Finansministeriets  \r\n\r\n bekendtgørelse af 14. september 1988 og cirkulære af 8. marts 1990 om  \r\n\r\n tjenestefrihed med hel eller delvis løn til uddannelsesformål henholdsvis for  \r\n\r\n tjenestemænd i staten og folkekirken og for overenskomstansatte i staten,  \r\n\r\n sammenholdt med Finansministeriets cirkulære af 1. juli 1988 med aftaler af  \r\n\r\n s.d. og cirkulære af 6. marts 1990 med aftale af 28. februar 1990 om  \r\n\r\n tjenestepligt (for tjenestemænd og forskellige grupper af  \r\n\r\n overenskomstansatte) i forbindelse med uddannelse. </P>  \r\n\r\n<P>Undervisningsministeriet og Finansministeriet bedes underrettet om  \r\n\r\n indgåede aftaler om tjenestepligt. </P>  \r\n\r\n<P>Der gøres endvidere opmærksom på, at perioder med tjenestefrihed uden løn  \r\n\r\n ikke kan medregnes i lønancienniteten, medmindre der er fastsat anden  \r\n\r\n bestemmelse eller i perioden er tale om virksomhed, der kan medregnes efter  \r\n\r\n gældende lønanciennitetsregler, eller er opnået særlig tilslutning til  \r\n\r\n medregning af perioden eller en del af den. Perioder med tjenestefrihed uden  \r\n\r\n løn medregnes normalt heller ikke i pensionsalderen: spørgsmål om medregning  \r\n\r\n i pensionsalderen må for tjenestemandslønnede rejses over for Pensionskassen  \r\n\r\n for Erhvervsskoler. </P>  \r\n\r\n<P>Der henvises iøvrigt til Personaleadministrativ Vejledning, specielt  \r\n\r\n kapitel 28. </P>  \r\n\r\n<P>2. Godtgørelse for merarbejde - bortset fra udbetaling af vederlag til  \r\n\r\n rektor - inden for et maksimum på 200 arbejdstimer årlig. </P>  \r\n\r\n<P>Det er en forudsætning for godtgørelse, at merarbejdet er af midlertidig  \r\n\r\n karakter, og at det er blevet pålagt eller iøvrigt har været påkrævet af  \r\n\r\n hensyn til den forsvarlige varetagelse af de tjenstlige opgaver, ligesom det  \r\n\r\n forudsættes, at merarbejdet er af større omfang, jfr. således Økonomi- og  \r\n\r\n budgetministeriets cirkulære af 10. november 1971 om godtgørelse for  \r\n\r\n merarbejde til tjenestemænd i staten, for hvem der ikke gælder en højeste  \r\n\r\n tjenestetid, og overenskomst for akademikere i staten, for tiden overenskomst  \r\n\r\n af 28. maj 1991 § 11. Der henvises tillige til præciseringen af reglerne i  \r\n\r\n Finansministeriets skrivelse af 21. november 1977, herunder pkt. 3.  \r\n\r\n Opfyldelse af formkrav med hensyn til dokumentation og kontrol, samt til  \r\n\r\n Personaleadministrativ Vejledning kapitel 21. </P>  \r\n\r\n<P>3. Anvendelse af frilister til klassificering af nyoprettede stillinger,  \r\n\r\n jfr. friliste for tjenestemandsstillinger pr. 1. april 1989 inden for  \r\n\r\n Undervisningsministeriets område (bilag til Finansministeriets  \r\n\r\n cirkulæreskrivelse af 19. juli 1990 med aftale af s.d.), sammenholdt med  \r\n\r\n senere klassificeringsændringer for visse stillingsgrupper, friliste for  \r\n\r\n kontorfunktionærstillinger (bilag l til Finansministeriets cirkulære af 26.  \r\n\r\n august l99l med organisationsaftale af 29. juli 1991) og supplerende  \r\n\r\n frilister, bl.a. på bibliotekarområdet (bilag til Finansministeriets  \r\n\r\n cirkulæreskrivelse af 4. februar 1991 med aftale af 31. januar s.å.). </P>  \r\n\r\n<P>Det skal understreges, at frilisterne ikke kan benyttes til  \r\n\r\n omklassificering af stillinger for allerede ansatte, og at institutionerne  \r\n\r\n kun vil kunne foretage individuelle omklassificeringer inden for rammen af  \r\n\r\n tildelte lokallønsmidler og i overensstemmelse med de herfor fastsatte  \r\n\r\n retningslinier, jfr. Finansministeriets cirkulære af 18. april 1991 om  \r\n\r\n lokalløn og chefløn og den dertil knyttede vejledning, sammenholdt med  \r\n\r\n Undervisningsministeriets skrivelse af 27. november 1991 om fordelingen og  \r\n\r\n anvendelse af disse lønmidler. </P>  \r\n\r\n<P>Med hensyn til sondringen mellem klassificering af nye stillinger og  \r\n\r\n omklassificeringer skal der foruden kapitel 8 i vejledningen om lokalløn og  \r\n\r\n chefløn henvises til Finansministeriets cirkulære af 3. marts 1992 om  \r\n\r\n klassificering af nyoprettede stillinger, afsnit 3, og Vejledning om  \r\n\r\n decentrale klassificeringer, kapitel 4. </P>  \r\n\r\n<P>4. Boligtjenestetelefon, kørselsbemyndigelse og flyttegodtgørelse efter de  \r\n\r\n regler, der gælder for tjenestemænd og (i nogle tilfælde)  \r\n\r\n overenskomstansatte, jfr. for det tjenestemandslønnede personale  \r\n\r\n ansættelsesbekendtgørelsen af 18. juni 1992 § 31, sammenholdt med  \r\n\r\n Finansministeriets cirkulære af 30. november 1979 om boligtjenestetelefoner  \r\n\r\n med aftale af 2. november 1979 og ændringscirkulære af 27. december 1984, §  \r\n\r\n 16 i aftale af 1. november 1991 om tjenesterejser med bilag l  \r\n\r\n (transportgodtgørelse pr. 1. januar 1992) samt Finansministeriets cirkulære  \r\n\r\n af 12. maj 1987 om flyttegodtgørelse til tjenestemænd i staten, folkeskolen  \r\n\r\n og folkekirken med aftale af 29. april 1987 og ændringer ved cirkulære og  \r\n\r\n aftale af 31. oktober 1991. Der henvises desuden til Personaleadministrativ  \r\n\r\n Vejledning kapitel 23. </P>  \r\n\r\n<P>5. Befordringsgodtgørelse til deltidsbeskæftigede lærere i særlige  \r\n\r\n tilfælde. Transport mellem hjem og arbejdssted er i princippet staten  \r\n\r\n uvedkommende og ydelse af godtgørelse må derfor forudsætte, at der efter  \r\n\r\n antallet og fordelingen af undervisningstimerne vil være et klart misforhold  \r\n\r\n mellem aflønning og befordringsudgifter, og at ydelse af godtgørelse iøvrigt  \r\n\r\n må anses for påkrævet ud fra undervisningsmæssige hensyn. Ydelse af  \r\n\r\n godtgørelse sker på grundlag af dokumentation for den afholdt udgift og vil  \r\n\r\n ikke kunne overstige udgiften til befordring med billigste offentlige  \r\n\r\n transportmiddel. Der vil dog i særlige tilfælde, hvor det ud fra økonomiske,  \r\n\r\n tidsmæssige eller andre hensyn må anses for begrundet kunne gives tilladelse  \r\n\r\n til benyttelse af egen bil, således at der på grundlag af kørselsregnskab  \r\n\r\n ydes godtgørelse efter den for tjenesterejser fastsatte laveste km-takst,  \r\n\r\n jfr. den med Finansministeriets cirkulære af l. november 1991 udsendte aftale  \r\n\r\n af s.d. om tjenesterejser § 15 (med bilag 1). </P>  \r\n\r\n<P>Handelshøjskoleafdelinger har derudover efter gældende regler og praksis  \r\n\r\n beføjelse til at foretage ansættelser og afskedigelser samt til at behandle  \r\n\r\n og træffe afgørelse i en række spørgsmål, der knytter sig til ansættelsen  \r\n\r\n (beregning af lønanciennitet, forhold i forbindelse med sygdom, barsel og  \r\n\r\n militærtjeneste, ydelse af befordringsgodtgørelse, time- og dagpenge m.m.), i  \r\n\r\n overensstemmelse med regler i eller i henhold til tjenestemandsloven,  \r\n\r\n vedkommende overenskomst eller andre regler, jfr. for tjenestemandslønnede  \r\n\r\n ansættelsesbekendtgørelsen af 18. juni 1992, herunder §§ 3 og 21 om beføjelse  \r\n\r\n for institutionerne til at foretage ansættelser og afskedigelser. </P>  \r\n\r\n<P>Valg af ansættelsesform sker efter retningslinierne i Budgetvejledning  \r\n\r\n 1992, 42.3., sammenholdt med dels bestemmelserne om indtægtsdækket virksomhed  \r\n\r\n under 21.33.14. og 43.12-13. i vejledningen, dels Økonomi- og  \r\n\r\n budgetministeriets cirkulæreskrivelse af 26. februar 1973 om  \r\n\r\n ansættelsesformer i visse stillinger, der forudsætter akademisk uddannelse.  \r\n\r\n</P>  \r\n\r\n<P>Der henvises endelig til givne specielle bemyndigelser i forbindelse med  \r\n\r\n aftaler inden for løn- og ansættelsesområdet, bl.a. bemyndigelse til at  \r\n\r\n træffe aftale med den forhandlingsberettigede organisation om fravigelse af  \r\n\r\n bestemmelser i timelønscirkulæret, jfr. senest ministeriets skrivelse af 24.  \r\n\r\n oktober 1991 om adgang efter pkt. 15 i Finansministeriets timelønscirkulære  \r\n\r\n af 3. oktober 1991 til i særlige tilfælde at indgå aftale om anvendelse af  \r\n\r\n timelønssatserne til merarbejdsvederlag til fast ansatte lærere. </P>  \r\n\r\n<P>Ministeriet forudsætter, at afgørelse i sager, der vedrører rektor,  \r\n\r\n træffes af institutionens bestyrelse. </P>  \r\n\r\n<P>Undervisningsministeriets skrivelse af 25. februar 1988 om bemyndigelse  \r\n\r\n til i undtagelsestilfælde at yde befordringsgodtgørelse til  \r\n\r\n deltidsbeskæftigede lærere bortfalder herefter. </P>  \r\n\r\n<P>P.m.v. </P>  \r\n\r\n<P>e.b. </P>  \r\n\r\n<P>E. Paludan-Muller </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19922202854"
        },
        {
            "displayName": "Entydig dokumentidentifikation",
            "displayValue": "CM035110"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "24/06/2004"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22028"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "30/09/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Økonomiafdelingen"
        },
        {
            "displayName": "Ressortministeriets journalnummer",
            "displayValue": "l992-4065-14"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}