{
    "id": 52894,
    "title": "Skrivelse om tilvejebringelse af personel til det kommunale civilforsvar i henhold til civilforsvarslovens § 13. (Til samtlige kommunalbestyrelser og Civilforsvarskommissionen for Storkøbenhavn) ",
    "documentTypeId": "200",
    "isSagsforlobPeriodValid": false,
    "shortName": "SKR nr 45 af 24/04/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om tilvejebringelse af personel til  \r\n\r\n det kommunale civilforsvar i henhold til civilforsvarslovens § 13. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommunalbestyrelser og  \r\n\r\n Civilforsvarskommissionen for </P>  \r\n\r\n<P CLASS=TITEL-KOMMENTAR ALIGN=CENTER>Storkøbenhavn) </P>  \r\n\r\n<BR>  \r\n\r\n<P>Som bekendt har kommunalbestyrelsen i henhold til civilforsvarsloven  \r\n\r\n ansvaret for kommunens civilforsvar. </P>  \r\n\r\n<P>Det kommunale civilforsvars udbygning er et af de højt prioriterede  \r\n\r\n områder i det politiske forlig om civilforsvaret. </P>  \r\n\r\n<P>I forbindelse med arbejdet med forliget er det blevet klart, at der er  \r\n\r\n mangel på personel i kommunernes civilforsvar i forhold til det materiel, som  \r\n\r\n kommunerne råder over. </P>  \r\n\r\n<P>Da de konstaterede personelmangler næppe på kort sigt kan afhjælpes gennem  \r\n\r\n intensiveret hvervning af frivillige eller tilgang af værnepligtige,  \r\n\r\n henstilles det, at kommunalbestyrelsen i væsentligt videre omfang end hidtil  \r\n\r\n udnytter adgangen til at pålægge kommunalt ansatte civilforsvarsopgaver efter  \r\n\r\n civilforsvarslovens § 13. Efter denne bestemmelse skal ansatte i bl.a.  \r\n\r\n kommuner udføre de civilforsvarsopgaver, som pålægges dem. </P>  \r\n\r\n<P>Det er navnlig det ledende personel, der er en forudsætning for det  \r\n\r\n kommunale civilforsvars funktionsdygtighed. Det er imidlertid inden for denne  \r\n\r\n gruppe, de største personelmangler findes. I den nuværende situation bør  \r\n\r\n kommunalbestyrelsens anvendelse af § 13 derfor fortrinsvis koncentreres om  \r\n\r\n denne gruppe, men også befalingsmænd iøvrigt og menige kan tilvejebringes ved  \r\n\r\n anvendelse af pålæg. </P>  \r\n\r\n<P>Det bemærkes, at et pålæg i henhold til civilforsvarslovens § 13 er  \r\n\r\n undergivet visse begrænsninger. Der må således enten være en sådan  \r\n\r\n indholdsmæssig sammenhæng mellem den pågældendes fredsmæssige virke og  \r\n\r\n funktionerne i en beredskabssituation, at uddannelse, kunnen og erfaring gør  \r\n\r\n det naturligt at pålægge den pågældende visse beredskabsmæssige opgaver,  \r\n\r\n eller også må den pågældendes fredsmæssige placering i kommunen eller et  \r\n\r\n særligt kendskab til stedlige forhold kunne begrunde et pålæg. </P>  \r\n\r\n<P>Kommunalbestyrelsens administration af pålægget bør i videst muligt omfang  \r\n\r\n ske under hensyntagen til de enkelte ansattes personlige forhold. </P>  \r\n\r\n<P>De nærmere forhold vedrørende anvendelsen af pålægget fremgår af vedlagte  \r\n\r\n vejledning. (* 1) </P>  \r\n\r\n<P>Da et pålæg medfører pligt for den ansatte til at påtage sig  \r\n\r\n civilforsvarsopgaver og til at deltage i den relevante undervisning, vil det  \r\n\r\n være hensigtsmæssigt, at oplysning om dette indgår i kommunens  \r\n\r\n ansættelsesbreve. </P>  \r\n\r\n<P>Det bemærkes herved, at undladelse af at efterkomme et pålæg vil være en  \r\n\r\n overtrædelse af civilforsvarsloven og dermed kunne medføre strafansvar efter  \r\n\r\n lovens § 45, stk. 1. </P>  \r\n\r\n<P>Med denne skrivelse ophæves civilforsvarsstyrelsens cirkulærskrivelser af  \r\n\r\n 20. januar 1951, 27. januar 1953 og 14. april 1953 om pålæg i henhold til den  \r\n\r\n tidligere gældende civilforsvarslov (nr. 152 af 1. april 1949). </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDENRIGSMINISTERIET, DEN 24. APRIL 1986  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>KNUD ENGGAARD </P>  \r\n\r\n<P CLASS=MINISTER ALIGN=RIGHT>/Johs. Qwist </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Vejledning nr. 34 af 20. marts 1986 om anvendelsen af  \r\n\r\n civilforsvarslovens § 13 (u.a.) </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/08/1986"
        },
        {
            "displayName": "Accession",
            "displayValue": "C19860004554"
        },
        {
            "displayName": "Entydig dokumentidentifikation",
            "displayValue": "CM011732"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/04/2005"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "45"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "24/04/1986"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Civilforsvarsstyrelsen"
        },
        {
            "displayName": "Ressortministeriets journalnummer",
            "displayValue": "Indenrigsministeriet 2.a.kt.j.nr. 1985/2200-80"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}