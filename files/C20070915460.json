{
    "id": 11351,
    "title": "Vejledning om epikriser ved udskrivelse fra sygehuse mv",
    "documentTypeId": "180",
    "isSagsforlobPeriodValid": true,
    "shortName": "VEJ nr 9154 af 22/02/2007",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Vejledning  \r\n\r\n om epikriser ved udskrivelse fra sygehuse mv  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Denne vejledning omhandler epikriser (udskrivningsbreve) ved  \r\n\r\n udskrivelse af patienter fra sygehuse samt ved ambulant behandling, herunder  \r\n\r\n vigtigheden af at epikriserne indeholder de nødvendige oplysninger.  \r\n\r\n Vejledningen beskriver alene videregivelse af lægefaglige oplysninger.  \r\n\r\n</P>  \r\n\r\n<P class=\"MsoBodyText\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n For at sikre den bedst mulige patientsikkerhed herunder  \r\n\r\n sammenhæng i behandlingen, bør alle relevante oplysninger vedrørende  \r\n\r\n patienten  \r\n\r\n videregives til de sundhedspersoner, som skal følge patienten efter  \r\n\r\n udskrivelsen. Ved et længerevarende ambulant forløb kan det desuden være  \r\n\r\n relevant at orientere henvisende læge undervejs i forløbet.  \r\n\r\n</P>  \r\n\r\n<P class=\"Tekstoverskrift\">  \r\n\r\n Hvad er en epikrise?  \r\n\r\n</P>  \r\n\r\n<P class=\"TekstV\">  \r\n\r\n En epikrise er et kort sammendrag af en patients sygehistorie  \r\n\r\n og indlæggelsesforløb. Epikrisen sendes kort tid efter patientens udskrivelse  \r\n\r\n til patientens praktiserende læge eller den praktiserende speciallæge, der  \r\n\r\n har  \r\n\r\n henvist patienten.  \r\n\r\n</P>  \r\n\r\n<P class=\"TekstV\">  \r\n\r\n Det er epikrisens formål at sikre, at alle lægefagligt  \r\n\r\n relevante oplysninger vedr. patientens indlæggelse videregives til de  \r\n\r\n relevante  \r\n\r\n sundhedspersoner med henblik på at sikre patientens videre behandlingsforløb.  \r\n\r\n Dette gælder også, når der har været tale om en kort kontakt med  \r\n\r\n sygehusvæsenet  \r\n\r\n samt præhospital lægelig undersøgelse eller behandling. I nogle tilfælde vil  \r\n\r\n der i sagens natur blot være tale om en orientering af egen læge uden, at der  \r\n\r\n er behov for at behandle patienten yderligere.  \r\n\r\n</P>  \r\n\r\n<P class=\"Tekstoverskrift\">  \r\n\r\n Ambulante forløb  \r\n\r\n</P>  \r\n\r\n<P class=\"TekstV\">  \r\n\r\n Ved korte ambulante forløb eller enkelte kontakter, bør der  \r\n\r\n sendes epikriser i henhold til denne vejledning.  \r\n\r\n</P>  \r\n\r\n<P class=\"TekstV\">  \r\n\r\n Ved et længerevarende ambulant forløb bør der undervejs i  \r\n\r\n forløbet sendes en epikrise til orientering til patientens egen læge eller  \r\n\r\n til  \r\n\r\n den praktiserende speciallæge, som har henvist patienten. Denne vejledning  \r\n\r\n omhandler ligeledes disse epikriser. Hvor ofte der bør sendes en epikrise i  \r\n\r\n et  \r\n\r\n sådant forløb, må afhænge af en konkret vurdering.  \r\n\r\n</P>  \r\n\r\n<P class=\"Tekstoverskrift\">  \r\n\r\n Overflyttelse mellem afdelinger  \r\n\r\n</P>  \r\n\r\n<P class=\"TekstV\">  \r\n\r\n Erfaringsmæssigt udgør en overflytning af patienten mellem to  \r\n\r\n afdelinger eller sygehuse en risiko for patientens sikkerhed, hvis  \r\n\r\n overførslen  \r\n\r\n af informationen vedr. patienten ikke sikres tilstrækkeligt. Det er derfor  \r\n\r\n vigtigt, at al relevant lægefaglig information videregives ved overflytning  \r\n\r\n af  \r\n\r\n en patient. Ved overflyttelse til undersøgelse eller behandling skal det  \r\n\r\n derfor  \r\n\r\n fremgå af journalen, hvorfor patienten er blevet overflyttet og hvordan  \r\n\r\n patientens status var ved overflytningen. Det er den for overflytningen  \r\n\r\n ansvarlige læge, der skal sikre videregivelsen af oplysningerne samt at  \r\n\r\n informationen er opdateret og følger patienten.  \r\n\r\n</P>  \r\n\r\n<P class=\"Tekstoverskrift\">  \r\n\r\n Videregivelse af helbredsoplysninger  \r\n\r\n</P>  \r\n\r\n<P class=\"TekstV\">  \r\n\r\n Epikrisen kan uden patientens samtykke sendes fra en læge, der  \r\n\r\n er ansat i sygehusvæsenet, til patientens alment praktiserende læge eller den  \r\n\r\n praktiserende speciallæge, der har henvist patienten til sygehusbehandling,  \r\n\r\n uanset patienten ikke længere er i behandling hos speciallægen  \r\n\r\n<A HREF=\"#SN501\" NAME=\"_SN501\"><SUP>1)</SUP></A> .  \r\n\r\n Videregivelse af epikrisen uden patientens samtykke kan også ske, når der er  \r\n\r\n tale om udskrivningsbreve fra en læge, der er ansat på privatejet sygehus,  \r\n\r\n klinik m.v., når behandlingen er ydet efter aftale med et regionsråd eller en  \r\n\r\n kommunalbestyrelse i henhold til sundhedsloven  \r\n\r\n<A HREF=\"#SN502\" NAME=\"_SN502\"><SUP>2)</SUP></A> . Med udtrykket klinik  \r\n\r\n m.v. menes bl.a. andre privatejede steder, hvor der udføres sundhedsfaglig  \r\n\r\n virksomhed, for eksempel en privatejet praksis, lægehus eller  \r\n\r\n behandlingsinstitution.  \r\n\r\n</P>  \r\n\r\n<P class=\"TekstV\">  \r\n\r\n Epikrisen kan uden patientens samtykke også sendes til en anden  \r\n\r\n sundhedsperson, hvis det er nødvendigt af hensyn til et aktuelt  \r\n\r\n behandlingsforløb for patienten, og videregivelsen sker under hensyntagen til  \r\n\r\n patientens interesser og behov.  \r\n\r\n<A HREF=\"#SN503\" NAME=\"_SN503\"><SUP>3)</SUP></A>  \r\n\r\n &nbsp;Ved et aktuelt  \r\n\r\n behandlingsforløb forstås, at den sundhedsperson, som får oplysningerne, skal  \r\n\r\n fortsætte eller følge op på en behandling.  \r\n\r\n</P>  \r\n\r\n<P class=\"TekstV\">  \r\n\r\n Patienten kan dog i de ovennævnte situationer frabede sig, at  \r\n\r\n oplysningerne i epikrisen videregives  \r\n\r\n<A HREF=\"#SN504\" NAME=\"_SN504\"><SUP>4)</SUP></A> . Patienterne skal  \r\n\r\n informeres om deres ret til at nægte videregivelse. Denne information kan  \r\n\r\n gives  \r\n\r\n direkte af de pågældende sundhedspersoner eller ved mere generel information,  \r\n\r\n der konkret udleveres til patienten.  \r\n\r\n</P>  \r\n\r\n<P class=\"TekstV\">  \r\n\r\n I alle øvrige situationer skal patientens samtykke til  \r\n\r\n videregivelsen indhentes.  \r\n\r\n</P>  \r\n\r\n<P class=\"TekstV\">  \r\n\r\n Når en patient afgår ved døden under indlæggelse på et sygehus,  \r\n\r\n kan en sundhedsperson (læge) videregive oplysninger om en afdød patients  \r\n\r\n sygdomsforløb, dødsårsag og dødsmåde til afdødes alment praktiserende læge og  \r\n\r\n den læge, der havde afdøde i behandling, såfremt det ikke må antages at  \r\n\r\n stride  \r\n\r\n mod afdødes ønske, og hensynet til afdøde eller andre private interesser ikke  \r\n\r\n taler afgørende herimod.  \r\n\r\n</P>  \r\n\r\n<P class=\"Tekstoverskrift\">  \r\n\r\n Epikrisens indhold  \r\n\r\n</P>  \r\n\r\n<P class=\"TekstV\">  \r\n\r\n Epikrisen bør skrives i alment lægefagligt forståeligt sprog og  \r\n\r\n må ikke indeholde specialespecifikke forkortelser, som modtageren af  \r\n\r\n epikrisen  \r\n\r\n ikke med rimelighed kan forventes at have kendskab til.  \r\n\r\n</P>  \r\n\r\n<P class=\"TekstV\">  \r\n\r\n Epikrisen bør indeholde oplysninger om:  \r\n\r\n</P>  \r\n\r\n<P class=\"Nummer\">  \r\n\r\n 1.  \r\n\r\n &#9;  \r\n\r\n Årsag til  \r\n\r\n indlæggelsen eller til det ambulante forløb, henvisningsdiagnoser.  \r\n\r\n</P>  \r\n\r\n<P class=\"Nummer\">  \r\n\r\n 2.  \r\n\r\n<SPAN style='font-family:Arial'> &#9;  \r\n\r\n</SPAN>  \r\n\r\n Udskrivende sygehusafdeling, dato for indlæggelse og  \r\n\r\n udskrivelse.  \r\n\r\n</P>  \r\n\r\n<P class=\"Nummer\">  \r\n\r\n 3.  \r\n\r\n<SPAN style='font-family:Arial'> &#9;  \r\n\r\n</SPAN>  \r\n\r\n Kort resumé af forløbet. Herunder diagnoser, væsentlig  \r\n\r\n behandling og udførte undersøgelser, evt. prognose samt væsentlige  \r\n\r\n overvejelser  \r\n\r\n og fund. Desuden bør epikrisen indeholde vigtige parakliniske  \r\n\r\n undersøgelsesresultater (billeddiagnostik, laboratoriesvar, patologisvar).  \r\n\r\n</P>  \r\n\r\n<P class=\"Nummer\">  \r\n\r\n 4.  \r\n\r\n<SPAN style='font-family:Arial'> &#9;  \r\n\r\n</SPAN>  \r\n\r\n Medicinstatus  \r\n\r\n<B>.  \r\n\r\n</B>  \r\n\r\n Hvis der er sket ændringer i  \r\n\r\n patientens medicinering under indlæggelsen, skal det af epikrisen altid  \r\n\r\n fremgå:  \r\n\r\n lægemidlernes betegnelse, indikation, lægemiddelform, styrke, dosis,  \r\n\r\n doseringshyppighed samt evt. administrationsvej. Behandlingens varighed,  \r\n\r\n begrundelse for ændringen i medicinen herunder seponering af medicin, bør  \r\n\r\n desuden fremgå.  \r\n\r\n</P>  \r\n\r\n<P class=\"Nummer\">  \r\n\r\n 5.  \r\n\r\n<SPAN style='font-family:Arial'> &#9;  \r\n\r\n</SPAN>  \r\n\r\n Ikke afsluttede undersøgelser. Væsentlige  \r\n\r\n undersøgelsesresultater, som ikke foreligger ved udskrivelsen eftersendes,  \r\n\r\n hvilket skal fremgå af epikrisen.  \r\n\r\n</P>  \r\n\r\n<P class=\"TekstV\">  \r\n\r\n Det kan desuden være relevant i visse situationer, at epikrisen  \r\n\r\n indeholder oplysninger om:  \r\n\r\n</P>  \r\n\r\n<P class=\"Litra\">  \r\n\r\n -  \r\n\r\n &#9;  \r\n\r\n En behandlingsplan  \r\n\r\n med oplysninger om efterbehandling og efterkontrol herunder behov for videre  \r\n\r\n udredning efter udskrivelsen. Det bør derudover fremgå, hvor og hvordan en  \r\n\r\n eventuel opfølgning skal finde sted, hvem som skal foretage denne og hvornår  \r\n\r\n denne skal foregå.  \r\n\r\n</P>  \r\n\r\n<P class=\"Litra\">  \r\n\r\n -  \r\n\r\n &#9;  \r\n\r\n Hvilken information  \r\n\r\n der er givet til patienten  \r\n\r\n</P>  \r\n\r\n<P class=\"Litra\">  \r\n\r\n -  \r\n\r\n &#9;  \r\n\r\n En evt.  \r\n\r\n genoptræningsplan for patienten.  \r\n\r\n</P>  \r\n\r\n<P class=\"Litra\">  \r\n\r\n -  \r\n\r\n &#9;  \r\n\r\n Hvis en patient efter  \r\n\r\n udskrivelsen bør sygemeldes, skal dette fremgå samt hvor længe  \r\n\r\n fraværsperioden  \r\n\r\n forventes at vare.  \r\n\r\n</P>  \r\n\r\n<P class=\"Litra\">  \r\n\r\n -  \r\n\r\n &#9;  \r\n\r\n Eventuelle iværksatte  \r\n\r\n socialmedicinske foranstaltninger, herunder kontakt til hjemmepleje eller  \r\n\r\n socialforvaltning  \r\n\r\n</P>  \r\n\r\n<P class=\"Tekstoverskrift\">  \r\n\r\n Medicin ved udskrivelsen/medicinstatus  \r\n\r\n</P>  \r\n\r\n<P class=\"TekstV\">  \r\n\r\n I mange tilfælde er der flere involverede sundhedspersoner, som  \r\n\r\n skal orienteres om patientens medicinstatus ved udskrivelsen. Det skal i den  \r\n\r\n forbindelse pointeres, at sygehusafdelingen har ansvaret for, at der er  \r\n\r\n overensstemmelse mellem de givne oplysninger til de forskellige instanser.  \r\n\r\n</P>  \r\n\r\n<P class=\"TekstV\">  \r\n\r\n Hvis der er sket ændringer i patientens medicinering under  \r\n\r\n indlæggelsen eller ved ambulant behandling, skal der udarbejdes en  \r\n\r\n medicinliste  \r\n\r\n over patientens aktuelle medicin ved udskrivelsen eller afslutningen.  \r\n\r\n Patienten  \r\n\r\n bør medgives kopi af medicinlisten med angivelse af lægemidlernes betegnelse,  \r\n\r\n indikation, lægemiddelform, styrke, dosis og doseringshyppighed og evt.  \r\n\r\n administrationsmåde. Den aktuelle medicinliste skal desuden fremgå af  \r\n\r\n epikrisen.  \r\n\r\n</P>  \r\n\r\n<P class=\"TekstV\">  \r\n\r\n Ved udskrivelse skal egen læge hurtigst muligt informeres om  \r\n\r\n ændringer i medicineringen under indlæggelsen således, at den nødvendige  \r\n\r\n opfølgende behandling kan iværksættes.  \r\n\r\n</P>  \r\n\r\n<P class=\"TekstV\">  \r\n\r\n Ledelsen er ansvarlig for, at der er udarbejdet instrukser, så  \r\n\r\n patienten efter udskrivelse kan medicineres, som ordineret af lægen på  \r\n\r\n sygehuset, indtil patienten kan modtage/afhente medicin på apoteket.  \r\n\r\n</P>  \r\n\r\n<P class=\"TekstV\">  \r\n\r\n Hvis der i forbindelse med indlæggelsen eller det ambulante  \r\n\r\n forløb er ændret i patientens medicin, skal det præciseres, hvem der fremover  \r\n\r\n har tilsyn med og ansvaret for den ændrede medicinering og hvornår denne evt.  \r\n\r\n skal ophøre eller ændres.  \r\n\r\n</P>  \r\n\r\n<P class=\"TekstV\">  \r\n\r\n Hvis der under indlæggelsen har været midlertidige ændringer i  \r\n\r\n medicinen, fx AK-behandling som er ophørt i forbindelse med en operation, bør  \r\n\r\n det fremgå, hvornår medicineringen skal genoptages.  \r\n\r\n</P>  \r\n\r\n<P class=\"TekstV\">  \r\n\r\n Hvis der er klinisk begrundelse for, at nogle præparater ikke  \r\n\r\n må substitueres, bør dette ligeledes fremgå af epikrisen.  \r\n\r\n</P>  \r\n\r\n<P class=\"Tekstoverskrift\">  \r\n\r\n Dosispakket medicin  \r\n\r\n</P>  \r\n\r\n<P class=\"TekstV\">  \r\n\r\n Når en patient, der før indlæggelse fik dosisdispenseret  \r\n\r\n medicin, udskrives fra et sygehus med fortsat dosisdispenseret medicin, og  \r\n\r\n der  \r\n\r\n samtidig er ændringer i patientens medicinering, skal det sikres, at  \r\n\r\n patientens  \r\n\r\n egen læge og sædvanlige apotek er orienteret om dette. Det skal også sikres,  \r\n\r\n at  \r\n\r\n patienten kan medicineres korrekt, indtil apoteket kan levere dosispakket  \r\n\r\n medicin til patienten. Ved eventuelle ændringer i den dosispakkede medicin i  \r\n\r\n forbindelse med udskrivelse skal patientens sædvanlige apotek have besked.  \r\n\r\n</P>  \r\n\r\n<P class=\"Tekstoverskrift\">  \r\n\r\n Fremsendelse af epikrisen  \r\n\r\n</P>  \r\n\r\n<P class=\"TekstV\">  \r\n\r\n Epikrisen skal sendes hurtigst muligt og indenfor en rimelig  \r\n\r\n tid efter at behandlingen er afsluttet. Den må dog ikke sendes senere end, at  \r\n\r\n den nødvendige opfølgende behandling kan iværksættes. Ligeledes må vigtig  \r\n\r\n information ikke forsinkes unødigt.  \r\n\r\n</P>  \r\n\r\n<P class=\"TekstV\">  \r\n\r\n Hvis det findes nødvendigt, at sende en epikrise, inden alle  \r\n\r\n prøvesvar og lignende foreligger, bør det fremgå af epikrisen, at disse svar  \r\n\r\n vil blive eftersendt, så snart de modtages, såfremt det er relevant for  \r\n\r\n patienten. Oplysningerne i epikrisen kan dog kun indeholde oplysninger, der  \r\n\r\n ikke senere vil blive korrigeret. Det kan således i særlige tilfælde være  \r\n\r\n mest  \r\n\r\n hensigtsmæssigt, at afvente prøvesvar for at kunne udforme en meningsfuld  \r\n\r\n epikrise.  \r\n\r\n</P>  \r\n\r\n<P class=\"TekstV\">  \r\n\r\n Begreberne &#148;foreløbig epikrise&#148; og &#148;ikke-korrekturlæste  \r\n\r\n epikriser&#148; eller lignende, kan ikke anvendes, da det kan give anledning  \r\n\r\n til  \r\n\r\n berettiget tvivl om, hvorvidt det er korrekte og fyldestgørende oplysninger,  \r\n\r\n der er indeholdt i epikrisen.  \r\n\r\n</P>  \r\n\r\n<P class=\"Tekstoverskrift\">  \r\n\r\n Instrukser og ansvar  \r\n\r\n</P>  \r\n\r\n<P class=\"TekstV\">  \r\n\r\n Den for afdelingen ansvarlige læge skal sikre, at der  \r\n\r\n foreligger en instruks for udarbejdelse af epi-kriser, indhold og  \r\n\r\n fremsendelse.  \r\n\r\n Desuden skal det fremgå hvilken af de læger, der har været involveret i  \r\n\r\n patientforløbet, der har ansvaret for epikrisens udarbejdelse.  \r\n\r\n</P>  \r\n\r\n<P class=\"TekstV\">  \r\n\r\n Epikrisen skal dateres, og det skal fremgå med navn hvilken  \r\n\r\n læge, der er ansvarlig for epikrisens indhold m.v.  \r\n\r\n</P>  \r\n\r\n<P class=\"Tekstoverskrift\">  \r\n\r\n Journalføring  \r\n\r\n</P>  \r\n\r\n<P class=\"TekstV\">  \r\n\r\n Indholdet af epikrisen skal fremgå af patientjournalen,  \r\n\r\n herunder hvem der har udarbejdet epikrisen, hvornår den er dateret, hvem den  \r\n\r\n er  \r\n\r\n sendt til og hvornår den er fremsendt.  \r\n\r\n</P>  \r\n\r\n<P class=\"Tekstoverskrift\">  \r\n\r\n Hvis epikrisen sendes elektronisk  \r\n\r\n</P>  \r\n\r\n<P class=\"TekstV\">  \r\n\r\n Epikriser indeholder personfølsomme oplysninger. Hvis epikriser  \r\n\r\n sendes elektronisk, skal de af Datatilsynet fastsatte  \r\n\r\n sikkerhedsforanstaltninger  \r\n\r\n overholdes.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Sundhedsstyrelsen, den 22. februar  \r\n\r\n 2007</I></P>  \r\n\r\n<P CLASS=SIGN1 ALIGN=\"CENTER\">Anne Mette Dons</P>  \r\n\r\n<P CLASS=SIGN2 ALIGN=\"RIGHT\">/Lena Graversen</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P class=\"Slutnotetekst\">  \r\n\r\n<A NAME=\"SN501\" HREF=\"#_SN501\"><SUP>1)</SUP></A>  \r\n\r\n Lov nr. 546 af 24. juni  \r\n\r\n 2005 Sundhedsloven § 41, stk.2, nr. 2  \r\n\r\n</P>  \r\n\r\n<P class=\"Slutnotetekst\">  \r\n\r\n<A NAME=\"SN502\" HREF=\"#_SN502\"><SUP>2)</SUP></A>  \r\n\r\n Sundhedsloven § 41, stk. 2, nr. 3  \r\n\r\n</P>  \r\n\r\n<P class=\"Slutnotetekst\">  \r\n\r\n<A NAME=\"SN503\" HREF=\"#_SN503\"><SUP>3)</SUP></A>  \r\n\r\n Sundhedsloven § 41, stk.2, nr. 1  \r\n\r\n</P>  \r\n\r\n<P class=\"Slutnotetekst\">  \r\n\r\n<A NAME=\"SN504\" HREF=\"#_SN504\"><SUP>4)</SUP></A>  \r\n\r\n Sundhedsloven § 41, stk. 3  \r\n\r\n</P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/03/2007"
        },
        {
            "displayName": "Accession",
            "displayValue": "C20070915460"
        },
        {
            "displayName": "Entydig dokumentidentifikation",
            "displayValue": "AI003362"
        },
        {
            "displayName": "Dato for førstegangsindlæggelse",
            "displayValue": "08/03/2007"
        },
        {
            "displayName": "Dato for indlæggelse",
            "displayValue": "07/05/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9154"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "22/02/2007"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "Indenrigs- og Sundhedsmin., Sundhedsstyrelsen, j.nr. 7-703-01-11/1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}