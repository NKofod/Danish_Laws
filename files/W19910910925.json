{
    "id": 156312,
    "title": "Ankestyrelsens principafgørelse D-41-91 om forlængelse udover varighedsbegrænsningen",
    "documentTypeId": "240",
    "isSagsforlobPeriodValid": true,
    "shortName": "KEN nr 9109 af 15/07/1991",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-41-91 om forlængelse udover varighedsbegrænsningen</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Forlængelse af dagpengeperioden ud over varighedsbegrænsningen, idet det på dette tidspunkt var besluttet, at lønmodtageren skulle arbejdsprøves på en revalideringsklinik. Den omstændighed, at der gik lang tid før arbejdsprøvningen blev iværksat, var ikke til hinder for, at dagpengeudbetalingen kunne forlænges.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen er afløst af en nyere afgørelse</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>14-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lov nr. 852 af 20. december 1989 - § 22, stk. 1, nr. 1 og § 22, stk. 1, nr. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Kommunen traf afgørelse om, at dagpengene til en lønmodtager ikke kunne forlænges ud over den almindelige varighedsbegrænsning den 30. september 1990, idet pgl. ikke var under behandling, og ikke indenfor en kortere periode kunne begynde et egentligt revalideringsforløb.</p>\r\n<p>Det fremgår af sagen, at lønmodtageren havde været sygemeldt siden den 3. april 1989. I december 1989 blev det besluttet at indstille lønmodtageren til arbejdsprøvning med det formål eventuelt at finde en beskæftigelse, der var forenelig med lønmodtagerens helbred. Lønmodtageren var meget interesseret i at påbegynde arbejdsprøvning. Den 22. juni 1990 blev der sendt henvisning til revalideringsklinikken. Lønmodtageren påbegyndte arbejdsprøvningen den 5. december 1990.</p>\r\n<p>Lønmodtageren har i sin klage oplyst, at hun ved et møde på revalideringsklinikken den 16. juli 1990 fik at vide, at klinikken først modtog hendes papirer i juni 1990, selv om der allerede i december 1989 blev truffet beslutning i kommunen om, at hun skulle henvises til arbejdsprøvning. Hun anfører, at hun finder det rimeligt, at dagpengene forlænges i den periode, hvor hun går til arbejdsprøvning, idet hun selv er uden skyld i, at ansøgningen har været et halvt år under vejs.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Dagpengeudvalget har på sit møde den 3. maj 1991 truffet den afgørelse, at pågældende har ret til en forlængelse af dagpengeperioden ud over den 30. september 1990, idet det på dette tidspunkt kunne anses for overvejende sandsynligt, at arbejdsprøvning (revalidering) ville blive iværksat, jf. dagpengelovens § 22, stk. 1, nr. 1.</p>\r\n<p>Udvalget har lagt vægt på, at kommunen allerede før varighedsbegrænsningens indtræden havde truffet afgørelse om iværksættelse af arbejdsprøvningen. Den omstændighed, at der går lang tid før arbejdsprøvningen iværksættes er ikke til hinder for, at dagpengeudbetalingen kan forlænges.</p>\r\n<p>Dagpengeudvalget ændrer således kommunens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19910910925"
        },
        {
            "displayName": "Entydig dokumentidentifikation",
            "displayValue": "BS009103"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9109"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "15/07/1991"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 27776-90"
        },
        {
            "displayName": "Stikord",
            "displayValue": "D-41-91"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}