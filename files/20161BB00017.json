{
    "id": 184403,
    "title": "Forslag til folketingsbeslutning om fortsat modtagelse af kvoteflygtninge",
    "documentTypeId": "480",
    "isSagsforlobPeriodValid": true,
    "shortName": "2016/1 BSF 17",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 25. oktober 2016 af Johanne Schmidt-Nielsen (EL), Pernille Skipper (EL), Søren Søndergaard (EL) og Nikolaj Villumsen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om fortsat modtagelse af kvoteflygtninge</p>\r\n<p class=\"NormalInd\">Folketinget pålægger regeringen at fortsætte modtagelsen af cirka 500 kvoteflygtninge årligt efter aftale med FN’s Højkommissariat for Flygtninge (UNHCR), således at modtagelsen ikke suspenderes.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"KapitelOverskrift2\">Almindelige bemærkninger</p>\r\n<p class=\"NormalInd\">Uafbrudt siden 1979 har Danmark hvert år modtaget ca. 500 kvoteflygtninge efter aftale med FN’s Højkommissariat for Flygtninge (UNHCR). Siden 2005 har der været tale om en fleksibel treårig kvote på 1.500 pladser. Hovedparten af flygtningene udvælges på såkaldte kvoterejser, hvor embedsmænd fra Udlændingestyrelsen sammen med repræsentanter for Dansk Flygtningehjælp rejser ud og interviewer flygtninge, som på forhånd er udvalgt af UNHCR.</p>\r\n<p class=\"NormalInd\">En mindre del af kvoten – de senere år cirka 75 pladser – har været afsat til særligt hastende sager vedrørende flygtninge, der risikerer umiddelbar hjemsendelse til hjemlandet eller overgreb i opholdslandet. Disse sager forelægges skriftligt for Udlændingestyrelsen af UNHCR. Endvidere har der de senere år været afsat cirka 30 pladser årligt efter den såkaldte twenty or more-ordning til personer med særligt behandlingskrævende sygdomme. Enhedslisten forudsætter, at denne reservation af henholdsvis cirka 75 og cirka 30 pladser årligt til disse persongrupper fastholdes inden for den samlede kvote.</p>\r\n<p class=\"NormalInd\">Regeringen har med fremlæggelsen af 2025-planen besluttet at suspendere modtagelsen af kvoteflygtninge på ubestemt tid og gøre den fremtidige eventuelle modtagelse af kvoteflygtninge afhængig af antallet af spontane asylansøgere i Danmark. Enhedslisten anser dette for at være et så vigtigt spørgsmål, at hele Folketinget bør forholde sig til det. Det er baggrunden for fremsættelsen af dette beslutningsforslag.</p>\r\n<p class=\"NormalInd\">Forslaget pålægger regeringen straks efter en vedtagelse af nærværende beslutningsforslag at meddele UNHCR, at Danmark vil leve op til den hidtidige praksis og også fremover årligt vil modtage cirka en tredjedel af den fleksible treårige kvote på 1.500 flygtninge til genbosætning, og at Udlændingestyrelsen vil tage skridt til at sikre den praktiske gennemførelse, så der inden for den igangværende treårsperiode modtages i alt 1.500 kvoteflygtninge.</p>\r\n<p class=\"NormalInd\">Forslagets økonomiske konsekvenser vil være, at Danmark har årlige udgifter til kvoteflygtninge på et niveau, der modsvarer niveauet i årene 1979-2015.</p>\r\n<p class=\"NormalInd\">Enhedslisten anser Danmarks modtagelse af kvoteflygtninge – også når det drejer sig om et så beskedent antal som 1.500 fordelt over en treårig periode – som et vigtigt bidrag til flygtningehjælp i nærområderne. Hvis lande i Europa, Nordamerika og andre steder tager en del af de særligt truede eller behandlingskrævende flygtninge, der opholder sig i nærområder til hjemlande, vil relativt fattige nabolande som eksempelvis Libanon eller Jordan blive bedre i stand til at huse de mange hundredetusinder af flygtninge, der har søgt tilflugt dér.</p>\r\n<p class=\"NormalInd\">Det er afgørende, at Danmark lever op til sit humanitære ansvar og viser verdenssamfundet, at der er legale veje til at få beskyttelse – også for de flygtninge, der ikke har råd til eller mulighed for at benytte sig af bistand fra menneskesmuglere.</p>\r\n<p class=\"NormalInd\">Enhedslisten er dybt bekymret for den negative signalvirkning, det ville have, hvis et velstående land som Danmark suspenderede sin modtagelse af kvoteflygtninge. Det kunne meget vel få lande, som har ringere økonomiske forudsætninger end Danmark for at huse flygtninge, til ligeledes at afstå fra at modtage kvoteflygtninge. Det kunne udløse en negativ spiral, der stiller landene i nærområderne endnu ringere og gør flygtningene mere desperate og dermed udløse nye ukontrollerbare flygtningestrømme.</p>\r\n<p>\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Johanne Schmidt-Nielsen </span>(EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om fortsat modtagelse af kvoteflygtninge.</p>\r\n<p class=\"ForslagsNummer\">(Beslutningsforslag nr. B 17)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2016/1 BF 17",
            "stateLabel": "Forkastet",
            "references": [
                {
                    "shortName": "2016/1 BSF 17",
                    "title": "Forslag til folketingsbeslutning om fortsat modtagelse af kvoteflygtninge",
                    "presentationName": "Beslutningsforslag som fremsat",
                    "documentTypeId": 480,
                    "documentId": 184403,
                    "eliUri": "/eli/ft/20161BB00017",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/beslutningsforslag/b17/index.htm"
                },
                {
                    "shortName": "2016/1 BTB 17",
                    "title": "Betænkning over Forslag til folketingsbeslutning om fortsat modtagelse af kvoteflygtninge",
                    "presentationName": "Betænkning over beslutningsforslag",
                    "documentTypeId": 500,
                    "documentId": 185909,
                    "eliUri": "/eli/ft/20161DB00411",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "26/10/2016"
        },
        {
            "displayName": "Accession",
            "displayValue": "20161BB00017"
        },
        {
            "displayName": "Entydig dokumentidentifikation",
            "displayValue": "AX019168"
        },
        {
            "displayName": "Dato for førstegangsindlæggelse",
            "displayValue": "26/10/2016"
        },
        {
            "displayName": "Dato for indlæggelse",
            "displayValue": "26/10/2016"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "17"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}