{
    "id": 109608,
    "title": "1997 BTL 99   BETÆNKNING OVER FORSLAG TIL LOV OM VISSE HOVEDLANDEVEJSSTRÆKNINGER   (ÆNDREDE KLASSIFICERINGER I FORLÆNGELSE AF VEJAFTALEN M.M.)    NR L 99 1997-98. 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/1 BTL 99",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 99 </P>  \r\n\r\n<P></P>  \r\n\r\n<P>Betænkning over Forslag til lov om visse hovedlandevejsstrækninger  \r\n\r\n (Ændrede klassificeringer i forlængelse af vejaftalen m.m.) <BR>  \r\n\r\n Nr L 99 1997-98. 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19971218 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. </P>  \r\n\r\n<P>En henvendelse fra Vejle Amt til trafikministeren, som ministeren har  \r\n\r\n sendt til udvalget, er optrykt som bilag til betænkningen. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret.</I>  </P>  \r\n\r\n<P>Et flertal (udvalget med undtagelse af Enhedslistens medlem) er på  \r\n\r\n baggrund af den besigtigelse af rute 18 Holstebro-Herning-Vejle, der fandt  \r\n\r\n sted den 1. december 1997, samt Vejle Amts brev af 10. december 1997 til  \r\n\r\n trafikministeren, som er oversendt til udvalget den 16. december 1997, af den  \r\n\r\n opfattelse, at det ikke er nødvendigt, at der gennemføres yderligere  \r\n\r\n undersøgelser af muligheden for at føre rute 18 udbygget som  \r\n\r\n motorvej/motortrafikvej vest om Vejle over Vejle Ådal med tilslutning til den  \r\n\r\n jyske motorvej syd for Vejle. </P>  \r\n\r\n<P>Flertallet finder, at udbygningen af rute 18 bør fastholdes i A-linjen  \r\n\r\n således som forudsat i lov nr. 408 af 22. maj 1996 om anlæg af Brande  \r\n\r\n omfartsvej samt projektering af rute 9 Odense-Svendborg, rute 18  \r\n\r\n Holstebro-Herning-Vejle og rute 21 Holbæk-Vig m.v. </P>  \r\n\r\n<P>Flertallet har noteret sig, at miljøundersøgelserne af  \r\n\r\n diagonalvejstrækningen Ris-Ølholm er afsluttet, og at anlægslovforslag for  \r\n\r\n denne strækning derfor kan udarbejdes og fremsættes i indeværende  \r\n\r\n folketingsår. </P>  \r\n\r\n<P>Flertallet forudsætter, at når de igangværende miljøundersøgelser og  \r\n\r\n høringer vedrørende rute 9 Odense-Svendborg, rute 18, strækningen  \r\n\r\n Herning-Brande, og rute 21 Holbæk-Vig er afsluttet, skal der umiddelbart  \r\n\r\n herefter for hver enkelt strækning fremsættes forslag til anlægslov. </P>  \r\n\r\n<P>Et mindretal inden for flertallet (Socialistisk Folkepartis medlem af  \r\n\r\n udvalget) udtaler endvidere, at mindretallet ikke mener, at der er behov for  \r\n\r\n byggeri af nye motorveje, men kan acceptere motortrafikveje. </P>  \r\n\r\n<P>Endvidere havde mindretallet hellere set, at der var/bliver etableret  \r\n\r\n bedre kollektiv trafik på Odense-Svendborg-strækningen og et dobbeltspor  \r\n\r\n mellem Vipperød og Tølløse, som ville medføre et løft i den kollektive trafik  \r\n\r\n i Odsherred og Nordvestsjælland og derved tage presset fra nødvendigheden af  \r\n\r\n vejbyggeriet i Odsherred. </P>  \r\n\r\n<P>Et mindretal (Enhedslistens medlem af udvalget) ønsker slet ikke de  \r\n\r\n omtalte vejstrækninger udbygget, men opfordrer derimod til - hvor det er  \r\n\r\n muligt - at undersøge en udbygning af den tilsvarende jernbanestrækning. </P>  \r\n\r\n<P> <I>Helge Mortensen (S)</I> nfmd. <I>Poul Andersen (S) Børge Bakholt (S)  \r\n\r\n Søren Hansen (S) Tove Lindbo Larsen (S) Tommy Dinesen (SF) Vibeke Peschardt  \r\n\r\n (RV) Jette Gottlieb (EL) Arne Melcior (CD)</I> fmd. <I> Svend Heiselberg (V)  \r\n\r\n Jens Løgstrup Madsen (V) Helge Sander (V) Erik Jacobsen (V) Kaj Ikast (KF)  \r\n\r\n Brian Mikkelsen (KF) Niels Jørgen Langkilde (KF) Ole Donner (DF)</I>  </P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n<P> <B>Bilag</B>  </P>  \r\n\r\n<P> <B>En henvendelse fra Vejle Amt til trafikministeren, som ministeren har  \r\n\r\n sendt til udvalget</B>  </P>  \r\n\r\n<P>VEJLE AMT </P>  \r\n\r\n<P>Den 10. december 1997 </P>  \r\n\r\n<P>Trafikminister Bjørn Westh </P>  \r\n\r\n<P>Trafikministeriet </P>  \r\n\r\n<P>Frederiksholms Kanal 27 </P>  \r\n\r\n<P>1220 København K </P>  \r\n\r\n<P>Tak for besøget hos os den 1. december 1997. Vi håber, du og  \r\n\r\n Trafikudvalget fik et godt indtryk af de problemer, der i givet fald vil være  \r\n\r\n forbundet med anlæggelse af en ny vej over Vejle Ådal. </P>  \r\n\r\n<P>Vi noterede os, at Kaj Ikast under drøftelsen spurgte til den amtslige  \r\n\r\n prioritering af &#187;Borgmestervejen&#171;, dvs. den planlagte vej mellem  \r\n\r\n Ødsted og motorvejen ved Skærup. </P>  \r\n\r\n<P>For Vejle Amt er det særdeles vigtigt at få anlagt  \r\n\r\n Diagonalvejsforbindelsen, der vil lette adgangen til Billund fra  \r\n\r\n Horsens/Århusområdet. </P>  \r\n\r\n<P>Vejle Amt skal i den forbindelse fremhæve, at amtet er indstillet på at  \r\n\r\n lave en aftale, der sikrer, at den af amtet anlagte &#187;Borgmestervej&#171;  \r\n\r\n kan tages i brug samtidig med den statslige del af Diagonalvejen, Ris-Ølholm.  \r\n\r\n</P>  \r\n\r\n<P>Som led i fremme af vejprojekterne er amtet samtidig interesseret i en  \r\n\r\n drøftelse af en samlet tidsplan for anlæg af Diagonalvejen mellem Ris og  \r\n\r\n Ølholm og &#187;Borgmestervejen&#171;, herunder anvendelse af de tidligere  \r\n\r\n udmeldte 15 mio. kr. til forbedring af vejforbindelserne til Billund, konkret  \r\n\r\n til fremme af &#187;Borgmestervejen&#171;. </P>  \r\n\r\n<P>Med venlig hilsen </P>  \r\n\r\n<P>Otto Herskind Jørgensen </P>  \r\n\r\n<P>/ Palle Lund </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist til  \r\n\r\n fornyet udvalgsbehandling, behandlet dette i et møde og har herunder stillet  \r\n\r\n et spørgsmål til trafikministeren, som denne har besvaret skriftligt.  \r\n\r\n Udvalgets spørgsmål og trafikministerens svar herpå er optrykt som bilag til  \r\n\r\n tillægsbetænkningen. </P>  \r\n\r\n<P>Endvidere har udvalget modtaget en skriftlig og mundtlig henvendelse fra  \r\n\r\n Helsingør Erhvervsråd. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret.</I>  </P>  \r\n\r\n<P> <I>Helge Mortensen (S)</I> nfmd. <I>Poul Andersen (S) Børge Bakholt (S)  \r\n\r\n Søren Hansen (S) Tove Lindbo Larsen (S) Tommy Dinesen (SF) Vibeke Peschardt  \r\n\r\n (RV) Jette Gottlieb (EL) Arne Melchior (CD)</I>  fmd. <I>Svend Heiselberg (V)  \r\n\r\n Jens Løgstrup Madsen (V) Helge Sander (V) Erik Jacobsen (V) Kaj Ikast (KF)  \r\n\r\n Brian Mikkelsen (KF) Niels Jørgen Langkilde (KF) Ole Donner (DF)</I>  </P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n<P> <B>Bilag</B>  </P>  \r\n\r\n<P> <B>Udvalgets spørgsmål og trafikministerens svar herpå</B>  </P>  \r\n\r\n<P> <I>Spørgsmål:</I>  </P>  \r\n\r\n<P>Ministeren bedes kommentere henvendelsen fra Helsingør Erhvervsråd, jf.  \r\n\r\n bilag 6. </P>  \r\n\r\n<P> <I>Svar:</I>  </P>  \r\n\r\n<P>I sin henvendelse af 6. januar 1998 anbefaler Helsingør Erhvervsråd, at  \r\n\r\n projekteringsbemyndigelsen til en ny færgevej i Helsingør og dermed  \r\n\r\n arealreservationen til vejen opretholdes. </P>  \r\n\r\n<P>Erhvervsrådet henviser til, at de nuværende vejadgangsforhold til  \r\n\r\n færgehavnen via Kongevejen er for ringe og udgør en afgørende barriere for  \r\n\r\n fremme af integrationen mellem Helsingør og Helsingborg, som er et led i  \r\n\r\n opbygningen af en Øresundsregion. </P>  \r\n\r\n<P>Erhvervsrådet citerer bl.a. et brev af 21. april 1997 fra Sydsvenska  \r\n\r\n Handelskammaren og Vestsvenska Handelskammaren til Helsingør byråd og fra  \r\n\r\n Vejdirektoratets indstilling til ministeriet. </P>  \r\n\r\n<P>Som det fremgår af bemærkningerne til lovforslaget, har et enigt byråd i  \r\n\r\n Helsingør anbefalet, at arealreservationer og byggelinjer til en ny  \r\n\r\n færgevejsforbindelse ophæves. Jeg tillader mig at gå ud fra, at byrådet har  \r\n\r\n været bekendt med Erhvervsrådets synspunkter, inden byrådet tog stilling i  \r\n\r\n sagen, ligesom jeg går ud fra, at henvendelsen fra Syd- og Vestsvenska  \r\n\r\n Handelskammaren har indgået i byrådets overvejelser. </P>  \r\n\r\n<P>Det er min vurdering, at realiseringen af planerne om en større  \r\n\r\n integration i Øresundsregionen primært hviler på etableringen af den faste  \r\n\r\n forbindelse mellem København og Malmø, som fremover vil udgøre den vigtigste  \r\n\r\n internationale forbindelse. Jeg forventer naturligvis fortsat, at der vil  \r\n\r\n være færgeforbindelse mellem Helsingør og Helsingborg, men jeg mener ikke, at  \r\n\r\n integrationsbestræbelserne står og falder med anlægget af en ny Færgevej.  \r\n\r\n Dette synes heller ikke at være Syd- og Vestsvenska Handelskammarens  \r\n\r\n opfattelse, jf. at der tales om en forbedret standard af de eksisterende  \r\n\r\n indfaldsveje til havnen som alternativ til en separation af færgetrafikken  \r\n\r\n fra den lokale trafik (via en ny færgevejsforbindelse). </P>  \r\n\r\n<P>Med hensyn til trafikproblemerne på Kongevejen har jeg over for Helsingørs  \r\n\r\n borgmester tilkendegivet, at jeg er indstillet på at arbejde hen imod  \r\n\r\n gennemførelse af den i Vejdirektoratets rapport om Kongevejen beskrevne model  \r\n\r\n 1, som er omtalt i bemærkningerne til lovforslaget. Jeg er således ikke uenig  \r\n\r\n i, at der er behov for forbedringer på Kongevejen. </P>  \r\n\r\n<P>For så vidt angår spørgsmålet om, hvorfor ophævelsen af  \r\n\r\n projekteringsbemyndigelsen/arealreservationen sker nu, skal jeg ud over det,  \r\n\r\n der er anført ovenfor og i bemærkningerne til lovforslaget henvise til de  \r\n\r\n politiske tilkendegivelser, der fremkom i forbindelse med førstebehandlingen  \r\n\r\n af beslutningsforslag B 22 den 9. december 1997. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/01/1998"
        },
        {
            "displayName": "Accession",
            "displayValue": "199714K00099"
        },
        {
            "displayName": "Entydig dokumentidentifikation",
            "displayValue": "CL008245"
        },
        {
            "displayName": "Dato for førstegangsindlæggelse",
            "displayValue": "27/01/1998"
        },
        {
            "displayName": "Dato for indlæggelse",
            "displayValue": "27/01/1998"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "99"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}