{
    "id": 105951,
    "title": "1987 BSF 145   FORSLAG TIL FOLKETINGSBESLUTNING OM ØGET SELVFORVALTNING OG DEMOKRATI I   FOLKESKOLEN ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 145",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 145 </P>  \r\n\r\n<P></P>  \r\n\r\n<P>Forslag til folketingsbeslutning om øget selvforvaltning og demokrati i  \r\n\r\n folkeskolen </P>  \r\n\r\n<P></P>  \r\n\r\n<P>Fremsat af Helle Degn (S) Jytte Andersen (S) Pernille Forchhammer (S)  \r\n\r\n Frank Jensen (S) Korneliusen (S) Erling Olsen (S) Hans Strunge (S) </P>  \r\n\r\n<P></P>  \r\n\r\n<P>den 12. april 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden udgangen af 1988 at </P>  \r\n\r\n<P>fremsætte lovforslag om oprettelse af en skolebestyrelse for hver </P>  \r\n\r\n<P>folkeskole efter følgende retningslinjer: </P>  \r\n\r\n<P>1. Formålet er at forenkle og decentralisere beslutningsstrukturen </P>  \r\n\r\n<P>på den enkelte skole. Som et led i den videre udvikling af </P>  \r\n\r\n<P>velfærdssamfundet må demokratiet gøres mere nærværende i </P>  \r\n\r\n<P>hverdagen ved, at selvforvaltningen øges og skolen åbnes og </P>  \r\n\r\n<P>indgår som et kultur- og aktivitetscenter for lokalmiljøet. </P>  \r\n\r\n<P>2. Skolens struktur skal forenkles. Den er for tung, langsommelig og </P>  \r\n\r\n<P>for lidt brugerorienteret. Elever, forældre og de nye grupper, </P>  \r\n\r\n<P>som indgår i skolens hverdag, har for svag indflydelse på de </P>  \r\n\r\n<P>daglige beslutninger. </P>  \r\n\r\n<P>3. Derfor foreslås det, at skolenævn, elevråd og lærerråd danner en </P>  \r\n\r\n<P>skolebestyrelse. En skolebestyrelse består af 3 </P>  \r\n\r\n<P>elevrepræsentanter, 3 forældrerepræsentanter, 3 </P>  \r\n\r\n<P>lærerrepræsentanter, 3 fra andre faggrupper, skolelederen og som </P>  \r\n\r\n<P>observatør 1 repræsentant fra kommunalbestyrelsen. </P>  \r\n\r\n<P>4. Alle brugerne - også eleverne - har stemmeret i skolekommissionen. </P>  \r\n\r\n<P>5. Folketingets, undervisnings- og forskningsministerens og </P>  \r\n\r\n<P>kommunalbestyrelsens kompetence er uændret i forhold til den </P>  \r\n\r\n<P>gældende skolestyrelseslov. </P>  \r\n\r\n<P>6. I udarbejdelsen af det endelige forslag inddrages erfaringer fra </P>  \r\n\r\n<P>frikommuneforsøgene, f.eks. med en enhedsbørneforvaltning for </P>  \r\n\r\n<P>borgere mellem 0 og 17 år. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Socialdemokratiet er af den opfattelse, at en forudsætning for at </P>  \r\n\r\n<P>udvikle demokratiet er, at den enkelte i højere grad får </P>  \r\n\r\n<P>indflydelse på sin egen hverdag. Derfor har Socialdemokratiet </P>  \r\n\r\n<P>stillet flere forslag herom i folketingsåret 1987-88 på </P>  \r\n\r\n<P>uddannelses-, social- og arbejdsmarkedsområdet. Dette forslag om </P>  \r\n\r\n<P>øget elev-, forældre- og brugerindflydelse på den enkelte </P>  \r\n\r\n<P>folkeskole føjer sig smukt til denne række af omstillingsforslag. </P>  \r\n\r\n<P>Decentralisering og forenkling af beslutningsstrukturen er </P>  \r\n\r\n<P>væsentlige krav ved en øget demokratisering. </P>  \r\n\r\n<P>Der er efter Socialdemokratiets opfattelse brug for denne forenkling </P>  \r\n\r\n<P>og decentralisering på hver enkelt folkeskole. </P>  \r\n\r\n<P>Der er sket store ændringer af folkeskolens undervisningsindhold og </P>  \r\n\r\n<P>form. Her tænkes på den samlede indskoling, værkstedsundervisning </P>  \r\n\r\n<P>og nytænkning omkring de tidligere så stive time- og faggrænser. </P>  \r\n\r\n<P>Nye samarbejdsformer af mere kollektiv natur har også vundet </P>  \r\n\r\n<P>indpas i mange skoler. Skolefritidsordninger og samarbejde med </P>  \r\n\r\n<P>det lokale forenings- og klubliv må forventes at blive udbygget </P>  \r\n\r\n<P>til gavn for vore børn, så flere får del i de mange organiserede </P>  \r\n\r\n<P>fritidstilbud. </P>  \r\n\r\n<P>Skolens udadvendte aktiviteter er blevet øget betydeligt. Både som </P>  \r\n\r\n<P>en del af undervisningstilbudet og som en del af de lokale </P>  \r\n\r\n<P>kultur-, fritids- og ungdomsskoletilbud. </P>  \r\n\r\n<P>Kulturcentertanken har glædeligvis udviklet sig helt forskelligt, </P>  \r\n\r\n<P>helt afhængig af kommunetype, skoleplacering og lokalområde. </P>  \r\n\r\n<P>Lokale brugere tager f.eks. mange steder initiativer til </P>  \r\n\r\n<P>koncerter, skuespil og klubaktiviteter på skolerne. </P>  \r\n\r\n<P>Det er derfor naturligt at følge denne udvikling op ved, at elever, </P>  \r\n\r\n<P>forældre, lærere og nye faggrupper, alle får lige indflydelse på </P>  \r\n\r\n<P>skolens aktiviteter og dagligdag. </P>  \r\n\r\n<P>Med de frikommuneforsøg og overvejelser, som foregår i denne tid om </P>  \r\n\r\n<P>nye forvaltningsstrukturer, giver dette forslag ministeren </P>  \r\n\r\n<P>mulighed for at indhente og fremkomme med spændende nye </P>  \r\n\r\n<P>forvaltnings- og forenklingsforslag. Flere kommuner overvejer </P>  \r\n\r\n<P>netop nu at orientere deres forvaltning mere mod borgernes behov </P>  \r\n\r\n<P>end mod administrationens interne behov. En egentlig </P>  \r\n\r\n<P>børneforvaltning for kommunens børn og unge mellem 0 og 17 år </P>  \r\n\r\n<P>etableres i flere kommuner på forsøgsmæssig basis. </P>  \r\n\r\n<P>Folkeskoledebatten om fremtidens skole bør nu få mere konkrete </P>  \r\n\r\n<P>efterspil, således at debatten kan skifte karakter fra, hvad må </P>  \r\n\r\n<P>og hvad vil vi, til: Det gør vi så! </P>  \r\n\r\n<P>Bemærkninger til de enkelte punkter </P>  \r\n\r\n<P>Ad 1 </P>  \r\n\r\n<P>Her henvises til de almindelige bemærkninger til forslaget. </P>  \r\n\r\n<P>Ad 2 </P>  \r\n\r\n<P>Skolens demokratistruktur er mere særinteresseorienteret </P>  \r\n\r\n<P>end <B>bruger</B> orienteret. Derfor lægges der med dette forslag op </P>  \r\n\r\n<P>til, at de beslutninger, som tidligere blev truffet af </P>  \r\n\r\n<P>henholdsvis lærerråd, elevråd og skolenævn, nu træffes i </P>  \r\n\r\n<P>skolebestyrelsen. Med &#187;de nye grupper&#171; tænkes på børnehave- og  \r\n\r\n</P>  \r\n\r\n<P>fritidspædagoger, kunstnere og evt. andre faggrupper, som er og i </P>  \r\n\r\n<P>de kommende år bliver medarbejdere i skolen. </P>  \r\n\r\n<P>De interesseorienterede grupperinger (lærerråd, elevråd og forældre </P>  \r\n\r\n<P>m.fl.) organiseres efter ønske og behov på den enkelte skole, </P>  \r\n\r\n<P>indstiller repræsentanter til skolebestyrelsen og kan disponere </P>  \r\n\r\n<P>over de økonomiske ressourcer som hidtil for dette arbejde. </P>  \r\n\r\n<P>Forslagsstillerne ønsker dog, at elevrådsforpligtelsen på hver </P>  \r\n\r\n<P>skole omfatter alle skolens elever og ikke, som i dag, elever fra </P>  \r\n\r\n<P>5. klasse og opefter. Endvidere stilles der forslag om, at </P>  \r\n\r\n<P>elevråd på alle skoler kan disponere over mindst 5.000 kr. og </P>  \r\n\r\n<P>fælleselevråd over mindst 20.000 kr., ligesom der afsættes midler </P>  \r\n\r\n<P>til kontaktlærerfunktioner. Elevrådsarbejdet afvikles i </P>  \r\n\r\n<P>undervisningstiden og sikres lokale- og trykkefaciliteter. </P>  \r\n\r\n<P>Endvidere henviser forslagsstillerne til beslutningsforslag nr. B </P>  \r\n\r\n<P>133 af 1985 om elevdemokrati i folkeskolen (se Folketingstidende </P>  \r\n\r\n<P>1984-85, forhandlingerne sp. 9404 og sp. 10638). Det er fortsat </P>  \r\n\r\n<P>målet for forslagsstillerne, at elevdemokrati ikke blot er en </P>  \r\n\r\n<P>debatform, men indarbejdes som en daglig arbejdsmetode. </P>  \r\n\r\n<P>Ad 3 </P>  \r\n\r\n<P>Det foreslås, at alle skolebestyrelsens medlemmer har lige </P>  \r\n\r\n<P>stemmeret, dog med undtagelse af repræsentanten fra </P>  \r\n\r\n<P>kommunalbestyrelsen, som foreslås status som observatør uden </P>  \r\n\r\n<P>stemmeret. </P>  \r\n\r\n<P>Ad 4 </P>  \r\n\r\n<P>Som skolens daglige brugere har eleverne stemmeret såvel i </P>  \r\n\r\n<P>skolekommissionen som i skolebestyrelsen. </P>  \r\n\r\n<P>Ad 5 og 6 </P>  \r\n\r\n<P>Med dette forslag stilles ikke forslag om nyordninger i forhold til </P>  \r\n\r\n<P>den gældende skolestyrelseslov for så vidt angår Folketingets, </P>  \r\n\r\n<P>ministerens og kommunalbestyrelsens hidtidige kompetencerammer, </P>  \r\n\r\n<P>men alene om en reorganisering i det yderste led på selve skolen. </P>  \r\n\r\n<P>Det forekommer forslagsstillerne naturligt at henvise til, at de </P>  \r\n\r\n<P>frikommuneforsøg om ændringer i skolestyrelsesloven, som faktisk </P>  \r\n\r\n<P>afprøves, inddrages i forarbejdet med at udarbejde et lovforslag </P>  \r\n\r\n<P>inden udgangen af 1988. Specielt henvises til lokale forsøg med </P>  \r\n\r\n<P>en enhedsbørneforvaltning til gavn for skolens børn og øvrige </P>  \r\n\r\n<P>brugere. </P>  \r\n\r\n<P>Skriftlig fremsættelse </P>  \r\n\r\n<P>Helle Degn (S): </P>  \r\n\r\n<P>Som ordfører for forslagsstillerne tillader jeg mig herved at </P>  \r\n\r\n<P>fremsætte: </P>  \r\n\r\n<P>Forslag til folketingsbeslutning om øget selvforvaltning og </P>  \r\n\r\n<P>demokrati i folkeskolen. </P>  \r\n\r\n<P>(Beslutningsforslag nr. B 145). </P>  \r\n\r\n<P>Jeg henviser til de bemærkninger, der ledsager forslaget, og </P>  \r\n\r\n<P>anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00145"
        },
        {
            "displayName": "Entydig dokumentidentifikation",
            "displayValue": "CL004518"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "145"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}