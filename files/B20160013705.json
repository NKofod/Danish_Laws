{
    "id": 176125,
    "title": "Bekendtgørelse om tilsyn med konkursboer",
    "documentTypeId": "60",
    "isSagsforlobPeriodValid": true,
    "shortName": "BEK nr 137 af 12/02/2016",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om tilsyn med konkursboer</p>\r\n<p class=\"Indledning2\">I medfør af § 126, stk. 4, i konkursloven, jf. lovbekendtgørelse nr. 11 af 6. januar 2014, fastsættes:</p>\r\n<p class=\"Paragraf\" id=\"id84603895-e214-4e4d-b39a-c2462ef0c1b8\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Boets midler bestyres på betryggende måde af kurator.</p>\r\n<p class=\"Paragraf\" id=\"id396925b7-894a-4028-afde-c6983a9e3de8\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Advokater, der virker som kuratorer, er i deres behandling af midler tilhørende boer underlagt bogføringsloven og Advokatrådets vedtægt om advokaters pligter med hensyn til behandling af betroede midler, som godkendt af Justitsministeriet i medfør af retsplejelovens § 127, med de tilføjelser, som følger af bestemmelserne i denne bekendtgørelse.</p>\r\n<p class=\"Paragraf\" id=\"idc8edccc9-f7b0-4089-b855-023476fa028a\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Kuratorer, der ikke er advokater, skal med hensyn til boregnskaber og bogføring iagttage god bogføringsskik i overensstemmelse med bestemmelserne i bogføringsloven. Boregnskabet skal give et retvisende billede af boets aktiver og passiver samt resultatet.</p>\r\n<p class=\"Paragraf\" id=\"idbebde725-0005-49b6-b8c9-4e961448771c\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Kurator skal i sit bogholderi for hvert bo føre en særlig konto. På kontoen registreres alle ind- og udbetalinger, rentetilskrivninger, overførsler og andre regnskabsmæssige transaktioner i boet. Bogføringen skal ske fortløbende og udvise alle bevægelser i kurators beholdning af boets midler, herunder ind- og udbetalinger på boets pengeinstitutkonti. Bogføringen skal endvidere indeholde en saldo, som viser kurators øjeblikkelige tilsvar over for boet.</p>\r\n<p class=\"Stk2\">\r\n   <span class=\"StkNr\" id=\"ida12d75ae-64b1-4d0f-a87f-61d96ff5c9fc\">Stk. 2.</span> Kasse- og regnskabsbilag opbevares samlet for hvert bo i papirform eller elektronisk form i overensstemmelse med bogføringslovens regler om opbevaring af regnskabsmateriale. Det skal af hvert kasse- og regnskabsbilag nøjagtigt fremgå, hvad bilaget vedrører.</p>\r\n<p class=\"Stk2\">\r\n   <span class=\"StkNr\" id=\"id6928c478-b268-44e6-86d8-c24244dfbd79\">Stk. 3.</span> Kurator kan, når driften af boets virksomhed fortsættes, tillade, at bogføring i fornødent omfang foretages af en eller flere navngivne ansatte i boets virksomhed. Kurator antager i overensstemmelse med konkurslovens § 110, stk. 1, 3. pkt., en registreret eller statsautoriseret revisor, der skal påse, at bogføringen tilrettelægges og udføres på betryggende vis. Skal virksomheden efter lovgivningen revideres af en statsautoriseret revisor, antager kurator en sådan.</p>\r\n<p class=\"Paragraf\" id=\"id94cdc530-007d-4b72-9694-f4acde426be0\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Hvis der er kontante midler i et bo, oprettes der en eller flere konti i et pengeinstitut. Er kurator advokat, oprettes kontoen eller kontiene i kurators navn med vedtegning om boets navn. Andre kuratorer opretter konto eller konti i boets navn.</p>\r\n<p class=\"Stk2\">\r\n   <span class=\"StkNr\" id=\"id7bd81316-5df8-420b-bf93-f89cb434d1ee\">Stk. 2.</span> Kontante midler tilhørende et bo skal indestå på en eller flere af de konti, der er nævnt i stk. 1. Det skal af en oversigt hos kurator fremgå, hvilke konti der er knyttet til det enkelte bo.</p>\r\n<p class=\"Stk2\">\r\n   <span class=\"StkNr\" id=\"idae8998e3-d01a-4adf-b8d3-b5055e2d2136\">Stk. 3.</span> Skifteretten fastlægger i samråd med kurator, i hvilket omfang kurator kan råde over boets kontante midler. Fastlæggelsen heraf skal ske under hensyntagen til boets særlige forhold, herunder om driften i en eventuel virksomhed fortsætter, jf. stk. 4.</p>\r\n<p class=\"Stk2\">\r\n   <span class=\"StkNr\" id=\"idf199bbe3-1dea-4a56-a657-38cf7ff109f2\">Stk. 4.</span> Kurator kan, når driften af boets virksomhed fortsættes, tillade, at virksomheden råder over en passende kassebeholdning. Foretages bogføringen af ansatte i boets virksomhed, jf. § 4, stk. 3, kan kurator tillade, at boets midler i fornødent omfang undergives disses rådighed. Den revisor, som kurator har antaget i henhold til § 4, stk. 3, påser, at midlerne er til stede.</p>\r\n<p class=\"Stk2\">\r\n   <span class=\"StkNr\" id=\"id124215af-c348-4a50-829e-00678b9f6a96\">Stk. 5.</span> Boets værdipapirer skal enten noteres på boets navn eller anbringes i åbent depot i et pengeinstitut.</p>\r\n<p class=\"Paragraf\" id=\"idb5de5357-bc97-4503-b7e2-f78908bb5228\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> I forbindelse med udarbejdelse af udkast til regnskab efter konkurslovens § 148 foretages særskilt og fortløbende nummerering af kasse- og regnskabsbilag, medmindre skifteretten tillader, at anden fremgangsmåde anvendes.</p>\r\n<p class=\"Paragraf\" id=\"idbdc73843-ce3f-4973-86c3-f2089c668956\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Tilsynet med kurators forvaltning af boets beholdninger og værdipapirer føres af den skifteret, der har afsagt konkursdekretet. Hvis et bo er henvist til behandling ved en anden skifteret, jf. konkurslovens § 5, stk. 2, føres tilsynet dog af denne skifteret.</p>\r\n<p class=\"Stk2\">\r\n   <span class=\"StkNr\" id=\"id15bf42f5-4a5b-4a92-a891-933a9710d2e9\">Stk. 2.</span> Skifteretten kan når som helst forlange at få forelagt alle boets dokumenter, herunder alle kasse- og regnskabsbilag.</p>\r\n<p class=\"Paragraf\" id=\"idae5aea8b-80e6-4f13-af72-1e8ee55f9ad2\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Skifteretten udtager stikprøvevis boer til eftersyn. Ved eftersynet skal det påses, at boets midler er til stede, og at midlerne forvaltes og administreres i overensstemmelse med reglerne i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id95502a3f-9285-44c8-a28a-09dcff1ab8e3\">Stk. 2.</span> Skifteretten kan foretage eftersynet på kurators kontor eller pålægge kurator at møde i skifteretten med de dokumenter, der er nævnt i § 7, stk. 2.</p>\r\n<p class=\"Stk2\">\r\n   <span class=\"StkNr\" id=\"idf576f3c3-c49d-42a5-9907-9f4501cf8d89\">Stk. 3.</span> Kurator skal meddele skifteretten enhver oplysning vedrørende boets forhold, som skifteretten måtte ønske i forbindelse med eftersynet.</p>\r\n<p class=\"Paragraf\" id=\"id862348fb-6b27-49f6-8e5d-5abc414c70b5\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Bekendtgørelsen træder i kraft den 1. marts 2016.</p>\r\n<p class=\"Stk2\">\r\n   <span class=\"StkNr\" id=\"id01ac0d92-263a-4c21-80d3-75b22e51d87b\">Stk. 2.</span> Bekendtgørelse nr. 174 af 13. april 1978 ophæves. Dog finder de hidtil gældende regler fortsat anvendelse, hvis konkursdekretet er afsagt før den 1. marts 2016.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 12. februar 2016</p><p class=\"Sign1\" align=\"center\">Søren Pind</p><p class=\"Sign2\" align=\"right\">/ Henrik Hjort Elmquist</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/02/2016"
        },
        {
            "displayName": "Accession",
            "displayValue": "B20160013705"
        },
        {
            "displayName": "Entydig dokumentidentifikation",
            "displayValue": "AA009383"
        },
        {
            "displayName": "Dato for førstegangsindlæggelse",
            "displayValue": "18/02/2016"
        },
        {
            "displayName": "Dato for indlæggelse",
            "displayValue": "18/02/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "137"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "12/02/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2013-4070-0013"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}