{
    "id": 77012,
    "title": "Bekendtgørelse om kontrol med østers ",
    "documentTypeId": "60",
    "isSagsforlobPeriodValid": false,
    "shortName": "BEK nr 104 af 22/03/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om kontrol med østers </H1>  \r\n\r\n<P></P>  \r\n\r\n<BR>  \r\n\r\n<P>I medfør af §§ 3 og 5 i lov nr. 131 af 13. april 1954 om udførsel og  \r\n\r\n indførsel af levende dyr m.v. og efter landbrugsministerens bemyndigelse samt  \r\n\r\n i medfør af § 7, stk. 4, og § 28, stk. 5, i lov nr. 167 af 12. maj 1965 om  \r\n\r\n kvalitetskontrol med fisk og fiskevarer fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bekendtgørelsen omfatter østersfiskeri og  \r\n\r\n -dyrkning samt indførsel af levende østers med henblik på omsætning af fersk  \r\n\r\n eller tilvirket østers til menneskeføde. Endvidere omfatter bekendtgørelsen  \r\n\r\n import af levende østers med udsætning eller dyrkning i danske vandområder  \r\n\r\n for øje. Til østers henregnes enhver art af familien Ostreidae, herunder  \r\n\r\n slægterne Ostrea og Crassostrea. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Levende østers skal straks efter fangsten,  \r\n\r\n skrabningen eller indførselen anbringes i særlige dertil indrettede  \r\n\r\n rensningsbassiner, som fiskeriministeriets industritilsyn forud har godkendt  \r\n\r\n til dette formål. Flere partier levende østers må ikke sammenblandes, men  \r\n\r\n skal anbringes i hver sit rensningsbassin. </P>  \r\n\r\n<P CLASS=STK> <I>Stk. 2. </I> Rensningsbassinerne skal være indrettet  \r\n\r\n således, at de er lette at renholde, og at der ikke kan overføres smitte fra  \r\n\r\n et bassin til et andet. Flere bassiner må ikke være forbundet med hinanden,  \r\n\r\n men hvert bassin skal have selvstændig tilførsel og afledning af vand. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Opbevaringen af levende østers i de i § 2, stk.  \r\n\r\n 1, nævnte rensningsbassiner skal vare mindst 7 døgn, og der skal anvendes  \r\n\r\n rindende vand under forhold, der sikrer rensning for eventuelle  \r\n\r\n sygdomsfremkaldende mikroorganismer eller vira. </P>  \r\n\r\n<P CLASS=STK> <I>Stk. 2. </I> Det rindende vand i rensningsbassinerne skal  \r\n\r\n have en mikrobiologisk kvalitet svarende til kravene til drikkevand, en  \r\n\r\n temperatur på mindst 5 grader C og et indhold af salt (natriumchlorid) på  \r\n\r\n mindst 1,2 pct. Under opbevaringen skal de levende østers være anbragt i så  \r\n\r\n tynde lag, at de kan åbne sig, og der skal være effektiv vandtilstrømning til  \r\n\r\n samtlige østers. </P>  \r\n\r\n<P CLASS=STK> <I>Stk. 3. </I> Såfremt der ikke rådes over vand af  \r\n\r\n tilfredsstillende mikrobiologisk kvalitet, skal vandet, inden det tilføres  \r\n\r\n bassinerne, renses ved en metode, som på forhånd er godkendt af  \r\n\r\n fiskeriministeriets industritilsyn. </P>  \r\n\r\n<P CLASS=STK> <I>Stk. 4. </I> Recirkulation af vandet må kun finde sted efter  \r\n\r\n særlig forhåndsgodkendelse af industritilsynet, og vandet skal i så fald  \r\n\r\n inden hvert gennemløb renses effektivt, jfr. stk. 3. </P>  \r\n\r\n<P CLASS=STK> <I>Stk. 5. </I> Vandet i rensningsbassinerne underkastes  \r\n\r\n mikrobiologisk undersøgelse. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Levende østers, der modtages til anbringelse i  \r\n\r\n de i § 2, stk. 1, nævnte rensningsbassiner, kan straks ved modtagelsen  \r\n\r\n underkastes mikrobiologisk undersøgelse. </P>  \r\n\r\n<P CLASS=STK> <I>Stk. 2. </I> Efter afslutningen af den i § 3, stk. 1-2,  \r\n\r\n foreskrevne rensning må de levende østers ikke bringes i omsætning, inden  \r\n\r\n tilladelse hertil er givet af den stedlige fiskerikontrol, der kan betinge en  \r\n\r\n sådan tilladelse af, at de levende østers forud underkastes mikrobiologisk  \r\n\r\n undersøgelse. </P>  \r\n\r\n<P CLASS=STK> <I>Stk. 3. </I> Indehaveren af de i § 2, stk. 1, nævnte  \r\n\r\n rensningsbassiner for levende østers skal føre journal over modtagne  \r\n\r\n østerspartier med angivelse af disses størrelse, østersarten og -oprindelsen  \r\n\r\n samt tidspunktet for anbringelsen i bassinerne. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Enhver importør af levende østers skal i god  \r\n\r\n tid, inden importen foretages, tilsende Fiskeriministeriets Industritilsyn,  \r\n\r\n Dronningens Tværgade 21, Postbox 2111, 1014 København K., anmeldelse om  \r\n\r\n indførselen med oplysning om importsted og forventet importtidspunkt.  \r\n\r\n Anmeldelsespligten omfatter også levende østers bestemt til udsætning eller  \r\n\r\n dyrkning med henblik på senere omsætning til menneskeføde. </P>  \r\n\r\n<P CLASS=STK> <I>Stk. 2. </I> Levende østers må ikke indføres, før  \r\n\r\n fiskeriministeriets industritilsyn har meddelt tilladelse hertil, og  \r\n\r\n toldvæsenet påser, at sådan tilladelse foreligger. Toldvæsenet tilbagesender  \r\n\r\n tilladelsen til industritilsynet. Tilladelsen kan betinges af, at der  \r\n\r\n foreligger dokumentation for, at der ikke forekommer smitsom leverbetændelse  \r\n\r\n (hepatitis epidemica) blandt befolkningen i det område, hvorfra østersen  \r\n\r\n hidrører, samt for, at østersen er fri for parasitter og sygdomme, jfr. stk.  \r\n\r\n 4. </P>  \r\n\r\n<P CLASS=STK> <I>Stk. 3. </I> Østersimportøren skal endvidere anmelde  \r\n\r\n indførselen over for fiskerikontrollen på stedet for rensningen, udsætningen  \r\n\r\n eller dyrkningen senest 12 timer inden partiets ankomst dertil med henblik på  \r\n\r\n fiskerikontrollens udtagelse af prøver til undersøgelse. </P>  \r\n\r\n<P CLASS=STK> <I>Stk. 4. </I> Importerede levende østers bestemt til  \r\n\r\n udsætning eller dyrkning skal være fri for parasitter og sygdomme, der kan  \r\n\r\n skade faunaen i udsætnings- eller dyrkningsområderne. Fiskerikontrollen kan  \r\n\r\n udtage prøver til undersøgelse for parasitter og sygdomme. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> De i § 3, stk. 5, og § 4, stk. 1-2, nævnte  \r\n\r\n mikrobiologiske undersøgelser foretages på et af fiskeriministeriets  \r\n\r\n industritilsyn godkendt laboratorium og efter industritilsynets  \r\n\r\n retningslinier med hensyn til undersøgelsernes art og hyppighed samt  \r\n\r\n stikprøveantal. Tilsvarende retningslinier fastsættes af industritilsynet for  \r\n\r\n de i § 5, stk. 4, anførte undersøgelser for parasitter og sygdomme efter  \r\n\r\n samråd med Danmarks Fiskeri- og Havundersøgelsers fiskepatologiske  \r\n\r\n laboratorium. </P>  \r\n\r\n<P CLASS=STK> <I>Stk. 2. </I> Omkostningerne ved de i § 3, stk. 5, nævnte  \r\n\r\n mikrobiologiske vandundersøgelser afholdes af indehaveren af de i § 2, stk.  \r\n\r\n 1, nævnte rensningsbassiner, og producenten eller importøren afholder  \r\n\r\n omkostningerne ved de i § 4, stk. 1-2, og § 5, stk. 4, anførte  \r\n\r\n østersundersøgelser. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Overtrædelse af § 2, stk. 1-2, § 3, stk. 1-4, §  \r\n\r\n 4, stk. 2-3, samt § 5, stk. 1 og 3-4, straffes med bøde. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Bekendtgørelsen, der ikke gælder for Grønland,  \r\n\r\n træder i kraft den 15. april 1984. </P>  \r\n\r\n<P CLASS=STK> <I>Stk. 2. </I> Bekendtgørelse nr. 438 af 7. september 1971 om  \r\n\r\n indførsel af levende østers ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>FISKERIMINISTERIET, DEN 22. MARTS 1984  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>H. GROVE </P>  \r\n\r\n<P CLASS=MINISTER ALIGN=RIGHT>/Mogens Nielsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/03/1984"
        },
        {
            "displayName": "Accession",
            "displayValue": "B19840010405"
        },
        {
            "displayName": "Entydig dokumentidentifikation",
            "displayValue": "CM036221"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/10/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "104"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "22/03/1984"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Fiskerimin. IIa j. nr. 84-423-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}