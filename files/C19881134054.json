{
    "id": 60417,
    "title": "Skrivelse om retningslinier for ledsaget udgang fra kriminalforsorgens anstalter og arresthusene. (* 1) (Udgangsledsagerinstruksen.) ",
    "documentTypeId": "200",
    "isSagsforlobPeriodValid": false,
    "shortName": "SKR nr 11340 af 09/12/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om retningslinier for ledsaget udgang  \r\n\r\n fra kriminalforsorgens anstalter og arresthusene. (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Udgangsledsagerinstruksen.) </P>  \r\n\r\n<P>Hermed sendes retningslinier for ledsaget udgang fra </P>  \r\n\r\n<P>kriminalforsorgens anstalter og arresthusene. </P>  \r\n\r\n<P> 1. Retningslinierne gælder for udgange, der helt eller delvis af  \r\n\r\n sikkerhedsmæssige grunde skal finde sted med ledsager. De omfatter ikke  \r\n\r\n såkaldte transporter, f.eks. til fremstilling i retten eller  \r\n\r\n lægekonsultation. Sådanne transporter gennemføres i overensstemmelse med  \r\n\r\n hidtidig praksis. De omfatter heller ikke tilfælde, hvor udgangsledsagerens  \r\n\r\n opgaver alene er af støttende eller praktisk karakter, f.eks. i forbindelse  \r\n\r\n med løsladelsesforberedelser. </P>  \r\n\r\n<P> 2. Institutionens leder skal drage omsorg for, at udgangsledsageren  \r\n\r\n udpeges af institutionens personale. </P>  \r\n\r\n<P>Udgangsledsageren skal søges udpeget blandt medarbejdere, der har et godt  \r\n\r\n kendskab til den indsatte, og som skønnes særlig egnet til at varetage  \r\n\r\n hvervet som udgangsledsager. </P>  \r\n\r\n<P>Udgangsledsageren skal som udgangspunkt udpeges blandt det uniformerede  \r\n\r\n personale. </P>  \r\n\r\n<P>Særlige forhold kan dog føre til, at det anses for mest hensigtsmæssigt at  \r\n\r\n anvende en medarbejder fra andre personalegrupper som udgangsledsager. Dette  \r\n\r\n kan navnlig være tilfældet, såfremt den indsattes tilknytning til en bestemt  \r\n\r\n medarbejder taler herfor, og såfremt udgangsledsagelsen også har andre formål  \r\n\r\n end det rent sikkerhedsmæssige. Man skal i disse tilfælde være særlig  \r\n\r\n opmærksom på, at udgangsledsageren er bekendt med reglerne for  \r\n\r\n udgangsledsagelse og har modtaget fornøden instruktion inden udgangen. </P>  \r\n\r\n<P> 3. Udgangsledsageren skal være i et fast ansættelsesforhold og have  \r\n\r\n erhvervet sig den fornødne viden om reglerne for udgang og udgangsledsagere.  \r\n\r\n</P>  \r\n\r\n<P>Personale ansat på prøve kan som led i deres grunduddannelse anvendes som  \r\n\r\n udgangsledsagere i den sidste del af prøvetiden. Personale ansat på prøve bør  \r\n\r\n først udpeges til udgangsledsagere, når de har gennemgået grundkursus 1 og 2.  \r\n\r\n</P>  \r\n\r\n<P>Institutionens leder skal drage omsorg for, at udgangsledsagere, der  \r\n\r\n udpeges blandt personale ansat på prøve, får en særlig grundig instruktion om  \r\n\r\n den forestående udgang. </P>  \r\n\r\n<P>Personale ansat på prøve bør så vidt muligt have mulighed for at afvikle  \r\n\r\n deres første ledsagede udgange sammen med en erfaren udgangsledsager. </P>  \r\n\r\n<P>Ved afvikling af udgange, hvor der er anledning til at iagttage særlige  \r\n\r\n sikkerhedshensyn eller særlig påpasselighed, bør personale ansat på prøve  \r\n\r\n ikke anvendes som udgangsledsagere. </P>  \r\n\r\n<P> 4. Udgangsledsageren skal forud for en ledsaget udgang gøres bekendt med  \r\n\r\n udgangsformålet, udgangsvilkår, rejseplan og de personer og steder, der skal  \r\n\r\n besøges. </P>  \r\n\r\n<P>Det bør kun undtagelsesvis tillades, at en indsat i forbindelse med  \r\n\r\n ledsaget udgang besøger steder, hvor udgangsledsageren ikke umiddelbart kan  \r\n\r\n sikre sig den indsattes tilstedeværelse, f.eks. Tivoli, sportskampe eller  \r\n\r\n lignende. </P>  \r\n\r\n<P>Udgangsledsageren og den indsatte må ikke indtage spiritus under udgangen.  \r\n\r\n</P>  \r\n\r\n<P> 5. Institutionens leder skal desuden drage omsorg for, at  \r\n\r\n udgangsledsageren gøres bekendt med særlige forhold i den indsattes liv i og  \r\n\r\n uden for institutionen, der kan antages at få betydning for afviklingen af  \r\n\r\n den forestående udgang, herunder om der er anledning til at iagttage særlige  \r\n\r\n sikkerhedshensyn eller særlig påpasselighed i forbindelse med den ledsagede  \r\n\r\n udgang. </P>  \r\n\r\n<P>F.eks. kan udgang til indsatte, der tidligere har været undveget, indebære  \r\n\r\n en særlig undvigelsesrisiko. Derfor bør udgangsledsageren i sådanne tilfælde  \r\n\r\n normalt gøres opmærksom på, at der skal udvises særlig påpasselighed.  \r\n\r\n Endvidere bør udgangsledsageren gøres bekendt med eventuelle tidligere  \r\n\r\n overtrædelse af udgangsvilkårene, familiemæssige problemer, verserende  \r\n\r\n straffesag o.lign. </P>  \r\n\r\n<P> 6. Forud for hver enkelt ledsaget udgang skal det endvidere vurderes , om  \r\n\r\n der er anledning til at gøre de personer, der skal besøges, bekendt med de  \r\n\r\n vilkår, hvorunder udgangen skal afvikles, herunder at overtrædelse af  \r\n\r\n vilkårene vil være udgangsmisbrug, der vil medføre, at besøget straks  \r\n\r\n afbrydes. Institutionens leder skal i den forbindelse endvidere drage omsorg  \r\n\r\n for, at de almindelige regler om tavshedspligt iagttages. </P>  \r\n\r\n<P>Det bemærkes, at udgang ved visse familiebegivenheder kan indebære en  \r\n\r\n særlig undvigelsesrisiko, ligesom det forhold, at den indsatte er ledsaget af  \r\n\r\n en funktionær, kan virke som en belastning både for den ansatte, den indsatte  \r\n\r\n og de øvrige gæster. I sådanne tilfælde kan man tillade besøg på selve dagen  \r\n\r\n uden samtidig at tillade deltagelse i en fest. </P>  \r\n\r\n<P>Såfremt de personer, der skal besøges, er blevet orienteret om  \r\n\r\n udgangsvilkårene, skal udgangsledsageren gøres opmærksom herpå. </P>  \r\n\r\n<P> 7. Direktoratet vil i samarbejde med Kriminalforsorgens Uddannelsescenter  \r\n\r\n udarbejde undervisningsmateriale til brug for undervisningen i  \r\n\r\n udgangsledsagelse på Kriminalforsorgens Uddannelsescenter og  \r\n\r\n uddannelsesanstalter. </P>  \r\n\r\n<P> 8. Retningslinierne træder i kraft den 1. januar 1989. </P>  \r\n\r\n<P>Samtidig ophæves Justitsministeriets vejledning af 9. september 1982 om  \r\n\r\n ledsaget udgang fra kriminalforsorgens anstalter og arresthusene samt  \r\n\r\n følgeskrivelse hertil. </P>  \r\n\r\n<P>E.B. </P>  \r\n\r\n<P>Erik Bang </P>  \r\n\r\n<P>Kriminalforsorgens anstalter og arrestinspektørerne. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Forskriften er optaget i Kriminalforsorgens Cirkulæresamling (KC) (C-2-3)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881134054"
        },
        {
            "displayName": "Entydig dokumentidentifikation",
            "displayValue": "CM019374"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "20/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11340"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "09/12/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Journ. nr. DFK 1.k. 119-85"
        },
        {
            "displayName": "Stikord",
            "displayValue": "UDGANGSLEDSAGERINSTRUKSEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}