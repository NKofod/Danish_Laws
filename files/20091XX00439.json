{
    "id": 130087,
    "title": "Skriftlig fremsættelse (27. januar 2010) - L 110",
    "documentTypeId": "380",
    "isSagsforlobPeriodValid": true,
    "shortName": "2009/1 SF.L L 110",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (27. januar 2010)</p>\r\n      <p class=\"Fremsaetter\"><span class=\"Bold\">Økonomi- og erhvervsministeren</span> (Lene Espersen):</p>\r\n      <p class=\"Tekst2\">\r\n        <div>Herved tillader jeg mig for Folketinget at fremsætte:</div>\r\n      </p>\r\n      <p class=\"ForslagsTitel\">Forslag til lov om håndhævelse af udbudsreglerne m.v. </p>\r\n      <p class=\"ForslagsNummer\">(Lovforslag nr. L 110).</p>\r\n      <p class=\"Tekst2\">\r\n        <div>Lovforslaget er en del af regeringens ”konkurrencepakke”, som sammen med forslag til lov om ændring af konkurrenceloven og lov om benzinforhandlerkontrakter (Nedsættelse af tærskelværdier for fusionskontrol, godkendelse af fusioner efter forenklet sagsbehandling, ændrede tidsfrister for behandling af fusioner, entydigt forbud mod markedsdelingsaftaler m.v.), har til formål at skabe mere effektive konkurrencevilkår for private og offentlige virksomheder.</div>\r\n      </p>\r\n      <p class=\"Tekst2\">\r\n        <div>Det primære formål med lovforslaget er at sikre, at reglerne for offentlige udbud håndhæves effektivt. I dag er der ingen effektive sanktioner over for de alvorligste overtrædelser af udbudsreglerne, fx når kontrakter tildeles ulovligt til en virksomhed uden forudgående udbud. Klagenævnet for Udbud kan derfor ikke pålægge ordregiver at bringe en underskrevet kontrakt til ophør, selvom der er sket en grov overtrædelse af udbudsreglerne. Med lovforslaget bliver der mulighed for at sætte effektivt og proportionalt ind overfor overtrædelser af udbudsreglerne samtidig med, at klagere får en let og effektiv adgang til at indgive klager.</div>\r\n      </p>\r\n      <p class=\"Tekst2\">\r\n        <div>Lovforslaget fastsætter, at grove overtrædelser af udbudsreglerne kan eller skal føre til, at en kontrakt erklæres for uden virkning. Når en kontrakt erklæres for uden virkning, påbydes ordregiver at bringe kontrakten til ophør. Hvor fx væsentlige hensyn til almenhedens interesser gør det nødvendigt, at kontrakten opretholdes, pålægges ordregiver ifølge lovforslaget i stedet en økonomisk sanktion.</div>\r\n      </p>\r\n      <p class=\"Tekst2\">\r\n        <div>Lovforslaget fastsætter desuden frister for, hvor længe der kan klages over visse beslutninger i udbudsprocessen. Fris­terne sikrer, at sagen er aktuel, når klagen behandles. Endvidere skal klagefristerne ses i lyset af, at lovforslaget indfører indgribende sanktioner. Der indføres dog ikke frister for klager over direkte ulovlig tildeling af kontrakter uden offentliggørelse.</div>\r\n      </p>\r\n      <p class=\"Tekst2\">\r\n        <div>Lovforslaget indeholder endvidere andre bestemmelser, der skal sikre en let og effektiv klageadgang. Bl.a. får en klage automatisk opsættende virkning, når klagen er indgivet efter, ordregiveren har valgt en tilbudsgiver, men før kontrakten underskrives. Derudover lægger lovforslaget op til en justering af reglerne om standstill-perioden, dvs. den periode, som ordregiveren skal afholde, efter tilbudsgiveren er valgt, og før kontrakten underskrives. Den eksisterende standstill-periode udvides fra 10 til 15 kalenderdage, når underretningen til tilbudsgiverne sker pr. brev i stedet for e-mail. Hermed får tilbudsgiverne bedre tid til at vurdere, om der er grundlag for at klage.</div>\r\n      </p>\r\n      <p class=\"Tekst2\">\r\n        <div>Forslaget implementerer direktiv 2007/66/EF om effektiv håndhævelse af udbudsreglerne (kontroldirektiverne) og træder i stedet for lov om Klagenævnet for Udbud. Forslaget indeholder derudover tiltag, der giver Klagenævnet mere fleksibilitet i tilrettelæggelsen af sagsbehandlingen.</div>\r\n      </p>\r\n      <p class=\"Tekst2\">\r\n        <div>Med disse bemærkninger, og idet jeg i øvrigt henviser til lovforslaget og bemærkningerne til dette, skal jeg på regeringens vegne anbefale forslaget til Tingets velvillige behandling.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Økonomi- og Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2009/1 LF 110",
            "stateLabel": "Vedtaget",
            "references": [
                {
                    "shortName": "2009/1 SF.L L 110",
                    "title": "Skriftlig fremsættelse (27. januar 2010) - L 110",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 130087,
                    "eliUri": "/eli/ft/20091XX00439",
                    "externalLink": ""
                },
                {
                    "shortName": "2009/1 LSF 110",
                    "title": "Forslag til Lov om håndhævelse af udbudsreglerne m.v.",
                    "presentationName": "Lovforslag som fremsat",
                    "documentTypeId": 400,
                    "documentId": 129929,
                    "eliUri": "/eli/ft/200912L00110",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/lovforslag/l110/index.htm"
                },
                {
                    "shortName": "2009/1 BTL 109 og L 110",
                    "title": "Betænkning over I. Forslag til lov om ændring af konkurrenceloven og lov om benzinforhandlerkontrakter\\n(Nedsættelse af tærskelværdier for fusionskontrol, godkendelse af fusioner efter forenklet sagsbehandling, ændrede tidsfrister for behandling af fusioner, entydigt forbud mod markedsdelingsaftaler m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 131422,
                    "eliUri": "/eli/ft/200914L00688",
                    "externalLink": ""
                },
                {
                    "shortName": "2009/1 TBL 109 og L 110",
                    "title": "Tillægsbetænkning over I. Forslag til lov om ændring af konkurrenceloven og lov om benzinforhandlerkontrakter\\n(Nedsættelse af tærskelværdier for fusionskontrol, godkendelse af fusioner efter forenklet sagsbehandling, ændrede tidsfrister for behandling af fusioner, entydigt forbud mod markedsdelingsaftaler m.v.)",
                    "presentationName": "Tillægsbetænkning over lovforslag",
                    "documentTypeId": 430,
                    "documentId": 131644,
                    "eliUri": "/eli/ft/200915L00738",
                    "externalLink": ""
                },
                {
                    "shortName": "2009/1 LSV 110",
                    "title": "Forslag til Lov om håndhævelse af udbudsreglerne m.v.",
                    "presentationName": "Lovforslag som vedtaget",
                    "documentTypeId": 410,
                    "documentId": 131656,
                    "eliUri": "/eli/ft/200913L00110",
                    "externalLink": ""
                },
                {
                    "shortName": "LOV nr 492 af 12/05/2010",
                    "title": "Lov om håndhævelse af udbudsreglerne m.v.",
                    "presentationName": "Lov",
                    "documentTypeId": 10,
                    "documentId": 131726,
                    "eliUri": "/eli/lta/2010/492",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "28/01/2010"
        },
        {
            "displayName": "Accession",
            "displayValue": "20091XX00439"
        },
        {
            "displayName": "Entydig dokumentidentifikation",
            "displayValue": "AU003902"
        },
        {
            "displayName": "Dato for førstegangsindlæggelse",
            "displayValue": "28/01/2010"
        },
        {
            "displayName": "Dato for indlæggelse",
            "displayValue": "28/01/2010"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 110"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}