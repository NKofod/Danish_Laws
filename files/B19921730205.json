{
    "id": 50719,
    "title": "Bestemmelser om gensidig anerkendelse af ikke-dansk certifikat udstedt til et flyvebesætningsmedlem af en anden EF-medlemsstat eller af Finland, Island, Norge eller Sverige ",
    "documentTypeId": "60",
    "isSagsforlobPeriodValid": false,
    "shortName": "BEK nr 17302 af 20/05/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om gensidig anerkendelse af  \r\n\r\n ikke-dansk certifikat udstedt til et flyvebesætningsmedlem af en anden  \r\n\r\n EF-medlemsstat eller af Finland, Island, Norge eller Sverige </H1>  \r\n\r\n<P></P>  \r\n\r\n<P>I medfør af kapitel 4 i lov om luftfart, jf. lovbekendtgørelse nr. 408 af  \r\n\r\n 11. september 1985, fastsætter Statens Luftfartsvæsen herved efter  \r\n\r\n bemyndigelse fra Trafikministeriet, jf. bekendtgørelse nr. 191 af 23. maj  \r\n\r\n 1975 (BL 6-02) følgende: * </P>  \r\n\r\n<P CLASS=PUNKT> <B>1.</B> Anvendelsesområde </P>  \r\n\r\n<P>1.1 Denne BL fastsætter bestemmelser om gensidig anerkendelse af  \r\n\r\n certifikater, der er udstedt i overensstemmelse med Annex 1 til  \r\n\r\n Chicagokonventionen og som giver ret til at fungere som flyvebesætningsmedlem  \r\n\r\n med hertil knyttede rettigheder og attestationer, under forudsætning af, at  \r\n\r\n det oprindeligt udstedte certifikat/bevis er udstedt af vedkommende myndighed  \r\n\r\n i en EF-medlemsstat eller vedkommende myndighed i Finland, Island, Norge  \r\n\r\n eller Sverige. </P>  \r\n\r\n<P>1.2 Ved cockpitbesætning som nævnt i direktivet forstås flyvebesætning  \r\n\r\n omfattende piloter, luftnavigatører og flyvemaskinister. </P>  \r\n\r\n<P CLASS=PUNKT> <B>2.</B> Generelt </P>  \r\n\r\n<P>2.1 Et certifikat, der er udstedt af en EF-medlemsstat eller af Finland,  \r\n\r\n Island, Norge eller Sverige, og som giver ret til at føre et luftfartøj,  \r\n\r\n giver samme ret til under privatflyvning VFR-DAG inden for EF-medlemsstaterne  \r\n\r\n samt Finland, Island, Norge og Sverige at føre et dansk registreret  \r\n\r\n luftfartøj, der er godkendt til flyvning med en pilot. </P>  \r\n\r\n<P>2.2 Et certifikat, der er udstedt af en EF-medlemsstat eller af Finland,  \r\n\r\n Island, Norge eller Sverige, og som giver ret til at gøre tjeneste under  \r\n\r\n anden form for flyvning end den, der er nævnt ovenfor i pkt. 2.1, vil efter  \r\n\r\n ansøgning på en blanket, der er autoriseret hertil, blive godkendt af Statens  \r\n\r\n Luftfartsvæsen, hvis betingelserne artikel 4 i Rådets direktiv nr. 91/670 EØF  \r\n\r\n af 16. december 1991 om gensidig anerkendelse af personcertifikater, der  \r\n\r\n giver adgang til udøvelse af funktioner i civil luftfart, er opfyldt.  \r\n\r\n Direktivet er optaget som bilag til denne BL. </P>  \r\n\r\n<P>2.2.1 Statens Luftfartsvæsens godkendelse skal sammen med certifikatet  \r\n\r\n medbringes under flyvning med et dansk registreret luftfartøj. </P>  \r\n\r\n<P>2.2.2 Ved en eventuel senere udstedelse af et dansk certifikat, har den  \r\n\r\n godkendelse, der er nævnt i pkt. 2.2, ikke længere nogen retsvirkning, og  \r\n\r\n godkendelsesdokumentet skal tilbageleveres til Statens Luftfartsvæsen. </P>  \r\n\r\n<P>Direktivet er optaget som bilag til denne BL. </P>  \r\n\r\n<P>2.3 Godkendelse kræves ikke for indehavere af norsk eller svensk  \r\n\r\n certifikat, der fungerer på dansk registreret luftfartøj, der disponeres af  \r\n\r\n Scandinavian Airlines System. </P>  \r\n\r\n<P CLASS=PUNKT> <B>3.</B> Ansøgning </P>  \r\n\r\n<P>Ansøgning om godkendelse af et certifikat udstedt af en EF-medlemsstat  \r\n\r\n eller Finland, Island, Norge eller Sverige indsendes til Statens  \r\n\r\n Luftfartsvæsen. </P>  \r\n\r\n<P CLASS=PUNKT> <B>4.</B> Dispensation </P>  \r\n\r\n<P>Statens Luftfartsvæsen kan i ganske særlige tilfælde dispensere fra  \r\n\r\n bestemmelserne i denne BL, når det skønnes foreneligt med de hensyn, der  \r\n\r\n ligger til grund for de pågældende bestemmelser. </P>  \r\n\r\n<P CLASS=PUNKT> <B>5.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>6.</B> Ikrafttræden </P>  \r\n\r\n<P>Denne BL træder i kraft den 1. juni 1992. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 20. maj 1992  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>V.K.H. Eggers </P>  \r\n\r\n<P CLASS=MINISTER ALIGN=RIGHT>/M. Dambæk </P>  \r\n\r\n<P>* BL'en indeholder bestemmelser, der bl.a. gennemfører Rådets direktiv nr.  \r\n\r\n 91/670 EØF af 16. december 1991 om gensidig anerkendelse af  \r\n\r\n personcertifikater, der giver adgang til udøvelse af funktioner i civil  \r\n\r\n luftfart. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>BL'en er bilagt Rådets direktiv nr. 91/670 EØF af 16/12/1991 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "BL 6-98, 1. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19921730205"
        },
        {
            "displayName": "Entydig dokumentidentifikation",
            "displayValue": "CM009543"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/11/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17302"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "20/05/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 191 af 23/05/1975"
        },
        {
            "displayName": "Ressortministeriets journalnummer",
            "displayValue": "13-0401/06098"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}