{
    "id": 34128,
    "title": "Hjælpeforanstaltninger uden samtykke - foreløbig beslutning - ugyldighedsindsigelse - klage over socialforvaltningens sagsbehandling - Ankestyrelsens kompetence (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19192 af 18/08/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ugyldighedsindsigelse mod en foreløbig beslutning efter bistandslovens  \r\n\r\n § 127, stk. 1, om at anbringe et barn B uden for hjemmet kunne ikke  \r\n\r\n indbringes for Ankestyrelsen eller anden administrativ myndighed. </I> </P>  \r\n\r\n<P> <I>Klage over socialforvaltningens fremgangsmåde i forbindelse med  \r\n\r\n anbringelse af B kunne behandles af Ankestyrelsen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Hjælpeforanstaltninger uden samtykke - foreløbig  \r\n\r\n beslutning - ugyldighedsindsigelse - klage over socialforvaltningens  \r\n\r\n sagsbehandling - Ankestyrelsens kompetence (* 1) (* 2) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>Moderen M til et 9 årigt barn B indvilgede den 27. april 1987 i, at B blev  \r\n\r\n anbragt i et børnehjem. M hentede imidlertid atter B i børnehjemmet den  \r\n\r\n efterfølgende dag efter at have forsøgt at få B hjem allerede aftenen i  \r\n\r\n forvejen. </P>  \r\n\r\n<P>M's læge anbefalede kraftigt overfor socialforvaltningen, at der skete  \r\n\r\n anbringelse uden for hjemmet af B, og personalet fra socialforvaltningen  \r\n\r\n henvendte sig samme dag (28. april) til M med henblik herpå. </P>  \r\n\r\n<P>Besøget foregik meget dramatisk, idet M, efter at være gjort bekendt med  \r\n\r\n formålet med besøget, forlangte at se dokumentation for, at der var truffet  \r\n\r\n en beslutning om at anbringe B uden for hjemmet. M fik ikke en sådan  \r\n\r\n dokumentation, og hun låste sig derpå inde i lejligheden sammen med B. M  \r\n\r\n bevæbnede sig med en køkkenkniv og optrådte meget truende, idet hun bl.a.  \r\n\r\n sagde, at hun havde taget B som gidsel, og at hun ville myrde B, hvis  \r\n\r\n politiet kom. </P>  \r\n\r\n<P>Politiet blev herefter søgt tilkaldt, men forinden var B kommet ud af  \r\n\r\n lejligheden, og anbringelsen af ham på børnehjemmet blev gennemført. </P>  \r\n\r\n<P>Samme dag traf socialudvalgsformanden beslutning om at anbringe B uden for  \r\n\r\n hjemmet. Det besluttedes samtidig, at M ikke måtte have fysisk kontakt med B  \r\n\r\n indtil den endelige beslutning forelå. </P>  \r\n\r\n<P>Senere på dagen indvilgede M i at lade sig indlægge i psykiatrisk afdeling  \r\n\r\n til behandling. </P>  \r\n\r\n<P>Den foreløbige beslutning blev godkendt af det sociale udvalg den 5. maj  \r\n\r\n 1987. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Socialudvalgsformanden traf den 28. april 1987 foreløbig beslutning i  \r\n\r\n henhold til bistandslovens § 127, stk. 1, om at anbringe B uden for hjemmet.  \r\n\r\n</P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Advokat E klagede på M's vegne. Advokat E anførte, at da anbringelsen blev  \r\n\r\n gennemført, forelå socialudvalgsformandens beslutning om iværksættelse af  \r\n\r\n foreløbig beslutning om anbringelse uden for hjemmet ikke. Efter  \r\n\r\n formuleringen af bistandslovens § 127, stk. 1, må det være et ufravigeligt  \r\n\r\n krav, at det sociale udvalgs formands eller næstformands godkendelse skal  \r\n\r\n foreligge inden omhandlede disposition iværksættes. Da denne af loven påbudte  \r\n\r\n fremgangsmåde ikke blev fulgt, påstod advokat E beslutningen kendt ugyldig.  \r\n\r\n</P>  \r\n\r\n<P>Endvidere blev den foreløbige formandsbeslutning først tiltrådt af det  \r\n\r\n sociale udvalg på møde 7 døgn og ca. 5 timer efter beslutningens  \r\n\r\n effektuering. Fristen for forelæggelse af en foreløbig afgørelse for det  \r\n\r\n sociale udvalg til godkendelse er herefter ikke overholdt, jf. bistandslovens  \r\n\r\n § 127, stk. 2. </P>  \r\n\r\n<P>Endelig havde M overfor advokat E anført, at hun var blevet ukorrekt  \r\n\r\n citeret flere steder i socialforvaltningens sagsfremstilling. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Det sociale udvalg udtalte til Ankestyrelsen, at der ikke på forhånd var  \r\n\r\n truffet (foreløbig) beslutning om tvangsanbringelse, da denne fandt sted.  \r\n\r\n Situationen i hjemmet var imidlertid så kritisk, at der på stedet blev  \r\n\r\n truffet beslutning om tvangsanbringelse af B. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 127 og § 128. </P>  \r\n\r\n<P>Socialministeriets vejledning af 11. januar 1988 om klageregler og tilsyn  \r\n\r\n på det social område, pkt. 21.1. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Beslutninger, der træffes efter bistandslovens § 127, stk. 1, (foreløbige  \r\n\r\n beslutninger) og stk. 2, 1. punktum, (godkendelser heraf), kan ikke  \r\n\r\n indbringes for Ankestyrelsen eller for anden administrativ myndighed. </P>  \r\n\r\n<P>Ankestyrelsen kunne derfor ikke tage stilling til de i anken fremsatte  \r\n\r\n ugyldighedsindsigelser. </P>  \r\n\r\n<P>Til afgørelsen tilføjedes: </P>  \r\n\r\n<P>Med hensyn til socialforvaltningens behandling af sagen bemærkede  \r\n\r\n Ankestyrelsen, at der, da personalet fra forvaltningen henvendte sig til M om  \r\n\r\n morgenen den 28. april 1987 for tvangsmæssigt at anbringe B, ikke efter  \r\n\r\n sagens oplysninger forelå noget uopsætteligt anbringelsesbehov. Henvendelsen  \r\n\r\n burde derfor have afventet forelæggelse for socialudvalgets formand. </P>  \r\n\r\n<P>Godkendelse i socialudvalgets møde den 5. maj 1987 var efter  \r\n\r\n Ankestyrelsens vurdering sket rettigt. </P>  \r\n\r\n<P>Ankestyrelsen tiltrådte i øvrigt det sociale udvalgs afgørelse af 2. juni  \r\n\r\n 1987 om at betingelserne efter bistandslovens § 123, stk. 1, nr. 1, for at  \r\n\r\n anbringe B uden for hjemmet var opfyldt. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden maj 1994.",
        "(* 1) Offentliggjort af Socialstyrelsen i SM O-046-89 15/08/1989."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19871919225"
        },
        {
            "displayName": "Entydig dokumentidentifikation",
            "displayValue": "CA002056"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19192"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "18/08/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "40086-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}