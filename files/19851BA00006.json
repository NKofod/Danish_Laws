{
    "id": 105966,
    "title": "1985 BSF 6   FORSLAG TIL FOLKETINGSBESLUTNING OM OMLÆGNING AF PENSIONSKASSERNES INDSATS   PÅ BOLIGMARKEDET ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 6",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 6 </P>  \r\n\r\n<P></P>  \r\n\r\n<P>Forslag til folketingsbeslutning om omlægning af pensionskassernes indsats  \r\n\r\n på boligmarkedet </P>  \r\n\r\n<P></P>  \r\n\r\n<P>Fremsat af Albrechtsen (VS) Anne Grete Holmsgård (VS) Lenger (VS)  \r\n\r\n Elisabeth Bruun Olesen (VS) Tinning (VS) </P>  \r\n\r\n<P></P>  \r\n\r\n<P>den 2. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag til sikring </P>  \r\n\r\n<P>af en omlægning af pensionskassernes indsats på boligmarkedet </P>  \r\n\r\n<P>efter følgende retningslinjer: </P>  \r\n\r\n<P>a. Bestemmelsen om fritagelse for realrenteafgift af afkastet på fast </P>  \r\n\r\n<P>ejendom foreslås ophævet. </P>  \r\n\r\n<P>b. Såfremt dette ikke skønnes tilstrækkeligt, foreslås endvidere </P>  \r\n\r\n<P>bestemmelser, der direkte indskrænker kassernes adgang til at </P>  \r\n\r\n<P>bygge og eje fast ejendom med henblik på udlejning til </P>  \r\n\r\n<P>boligformål. </P>  \r\n\r\n<P>c. Endvidere foreslås bestemmelser, der gør det muligt for </P>  \r\n\r\n<P>pensionskasser m.fl. at deltage i finansieringen af almennyttigt </P>  \r\n\r\n<P>byggeri på en sådan måde, at realkreditlånene tilsvarende </P>  \r\n\r\n<P>reduceres, og således at kasserne kan modtage en forrentning, der </P>  \r\n\r\n<P>sikrer en opretholdelse af lånebeløbets realværdi. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Med gennemførelsen af lov om en realrenteafgift af visse </P>  \r\n\r\n<P>pensionskapitaler m.v. gennemførtes en afgift på pensionskassernes </P>  \r\n\r\n<P>og lignendes indtægter, den såkaldte realrenteafgift. </P>  \r\n\r\n<P>Imidlertid fritog loven kasserne for afgift, når det drejer sig om </P>  \r\n\r\n<P>indtægter af fast ejendom: Ifølge lovens § 3, stk. 3, nr. 10, </P>  \r\n\r\n<P>indgår overskud og underskud på fast ejendom ikke i </P>  \r\n\r\n<P>afgiftsgrundlaget. </P>  \r\n\r\n<P>Dermed ligger der naturligvis en tilskyndelse fra det offentlige til </P>  \r\n\r\n<P>pensionskasser, livsforsikringsselskaber m.fl. til at gå ind på </P>  \r\n\r\n<P>boligmarkedet og herunder også til at opføre boligbyggeri, bl.a. </P>  \r\n\r\n<P>med henblik på udlejning af lejligheder til private eller </P>  \r\n\r\n<P>udlejning til f.eks. kommuner, der så kan bruge bygninger til </P>  \r\n\r\n<P>f.eks. ældreboliger eller institutioner. </P>  \r\n\r\n<P>Omfanget af denne virksomhed og det forventede fremtidige omfang, </P>  \r\n\r\n<P>såfremt der ikke gribes ind, er ikke ganske kortlagt. Men </P>  \r\n\r\n<P>eksempler fra forskellige kommuner og boligministerens hidtidige </P>  \r\n\r\n<P>oplysninger til boligudvalget tyder på, at problemet kan blive </P>  \r\n\r\n<P>ganske alvorligt. </P>  \r\n\r\n<P>Ifølge bilag 51 (folketingets boligudvalg, alm. del 1984-85), har </P>  \r\n\r\n<P>Entreprenørforeningen i et rundspørge klarlagt, at de større livs- </P>  \r\n\r\n<P>og pensionsforsikringsselskaber, pensionskasser samt ATP og </P>  \r\n\r\n<P>Lønmodtagernes Dyrtidsfond i 1984 har investeret i alt ca. 1,6 mia </P>  \r\n\r\n<P>kr. i nybyggeri, fordelt med ca. 225 mill. kr. på </P>  \r\n\r\n<P>ældreboligbyggeri, ca. 40 mill. kr. på andelsboligbyggeri og </P>  \r\n\r\n<P>resten fordelt på bolig-, erhvervs-, butiks-, institutions-, </P>  \r\n\r\n<P>kontor- og hotelbyggeri m.v. </P>  \r\n\r\n<P>Dette beløb omfatter også udgifter til grundkøb. </P>  \r\n\r\n<P>Ifølge en pjece fra Pensionskasserådet 1985, var pensionskassernes </P>  \r\n\r\n<P>samlede ejendomsinvesteringer i 1984 på 974 mill. kr., heraf 364 </P>  \r\n\r\n<P>mill. kr. til grundkøb og 182 mill. kr. til nyopførelse af </P>  \r\n\r\n<P>beboelsesejendomme. Af pjecen fremgår i øvrigt, at 22 kasser ejer </P>  \r\n\r\n<P>i alt 10.350 lejligheder, hvoraf 800 er opført af kasserne selv. </P>  \r\n\r\n<P>Medlemmerne af kasserne har som hovedregel fortrinsadgang til </P>  \r\n\r\n<P>lejlighederne. </P>  \r\n\r\n<P>I kraft af at disse kasser, fonde m.v. ikke beskattes af deres </P>  \r\n\r\n<P>indtægter på byggeinvesteringer, vil de kunne opkøbe særdeles </P>  \r\n\r\n<P>gunstigt beliggende grunde til en højere pris, end andre vil kunne </P>  \r\n\r\n<P>klare, og også bygge til en højere kostpris. Dermed kan de komme i </P>  \r\n\r\n<P>en situation, hvor de kommer i modstrid med væsentlige offentlige </P>  \r\n\r\n<P>interesser i at sikre, at bl.a. det almennyttige byggeri og det </P>  \r\n\r\n<P>offentlige ældreboligbyggeri sikres fortrin til disse godt </P>  \r\n\r\n<P>beliggende grunde og sikres tilførsel af de nødvendige ressourcer. </P>  \r\n\r\n<P>Hertil kommer, at det er afgørende vigtigt at undgå, at der bygges </P>  \r\n\r\n<P>privat udlejningsbyggeri i stedet for almennyttigt byggeri. </P>  \r\n\r\n<P>Lejerne er langt ringere stillet i det private udlejningsbyggeri, </P>  \r\n\r\n<P>og lovgivningen bør derfor tilstræbe, at alt nyt udlejningsbyggeri </P>  \r\n\r\n<P>sikres opført i henhold til lov om boligbyggeri. </P>  \r\n\r\n<P>Konkret har der allerede være grelle eksempler på de lejevilkår, som </P>  \r\n\r\n<P>tilbydes i pensionskassebyggeri. </P>  \r\n\r\n<P>Således kan henvises til en kontrakt, der er optrykt i bilag 77 </P>  \r\n\r\n<P>(folketingets boligudvalg, alm. del 1984-85), en kontrakt mellem </P>  \r\n\r\n<P>Ingeniør-Sammenslutningens Pensionskasses ejendomsadministration </P>  \r\n\r\n<P>for ejendommen Vestervang og en lejer. </P>  \r\n\r\n<P>Begyndelseslejen for en 60 m2 lejlighed er her 3.440 kr. om måneden </P>  \r\n\r\n<P>ekskl. varme og el i 1985, stigende til 5.912 kr. om måneden i </P>  \r\n\r\n<P>1994 (årlig stigning ca. 10 pct.). Boligministeren har i bilag </P>  \r\n\r\n<P>108 (folketingets boligudvalg, alm. del, 1984-85) gennemgået disse </P>  \r\n\r\n<P>lejevilkår sammenholdt med en almennyttig lejlighed opført samme </P>  \r\n\r\n<P>år. </P>  \r\n\r\n<P>Beregningen viser, at en almennyttig lejlighed på 80 m2 (altså 20 m2 </P>  \r\n\r\n<P>større) har en lidt lavere starthusleje (37.000 kr. første år mod </P>  \r\n\r\n<P>38.580 kr. i Vestervang). I Vestervang stiger huslejen herefter 10 </P>  \r\n\r\n<P>pct. om året, mens den stiger 6-7 pct. om året i den almennyttige </P>  \r\n\r\n<P>lejlighed. Eksemplet viser, at der ikke er behov for sådanne </P>  \r\n\r\n<P>pensionskasselejligheder til løsning af lejernes boligproblemer! </P>  \r\n\r\n<P>Men kan lejlighederne udlejes trods disse grove lejevilkår, viser det </P>  \r\n\r\n<P>altså, at der er et stort behov for en udvidelse af den </P>  \r\n\r\n<P>almennyttige kvota. </P>  \r\n\r\n<P>Hertil kommer, at pensionskassekasserne også synes på vej på </P>  \r\n\r\n<P>institutionsområdet, ældreboligområdet m.v. og i den forbindelse </P>  \r\n\r\n<P>vil opføre byggeri til udlejning til kommuner. </P>  \r\n\r\n<P>Dette er heller ikke heldigt. </P>  \r\n\r\n<P>Når det gælder institutioner og andre offentlige anlæg, bør disse af </P>  \r\n\r\n<P>mange grunde - ikke bare økonomiske - ejes af det offentlige og </P>  \r\n\r\n<P>ikke af private. </P>  \r\n\r\n<P>Og når det drejer sig om f.eks. ældreboliger vil kasserne ud over det </P>  \r\n\r\n<P>subsidium, der ligger i skattefritagelsen, kunne lukrere af, at </P>  \r\n\r\n<P>det offentlige her skal yde boligydelse, og at huslejen derfor kan </P>  \r\n\r\n<P>sættes temmelig højt. </P>  \r\n\r\n<P>Sagen om pensionskassernes boliginvesteringer har heldigvis givet </P>  \r\n\r\n<P>anledning til nogen selvransagelse blandt kasserne. Således er </P>  \r\n\r\n<P>uenighed om boliginvesteringerne ifølge Information den 19. august </P>  \r\n\r\n<P>1985 en af de afgørende årsager til sprængningen af landets </P>  \r\n\r\n<P>største pensionskassesamarbejde, PKA. </P>  \r\n\r\n<P>Ifølge artiklen har særlig kasserne under Dansk </P>  \r\n\r\n<P>Kommunalarbejderforbund kritiseret boligbyggeriet og peget på, at </P>  \r\n\r\n<P>der var tale om &#187;luksusbyggeri&#171; med indbyggede voldsomme </P>  \r\n\r\n<P>huslejeforhøjelser, byggeri for velhavere og byggeri, der ville </P>  \r\n\r\n<P>konkurrere urimeligt med det almennyttige byggeri og være et </P>  \r\n\r\n<P>instrument til at tiltrække mere ydedygtige skatteydere til </P>  \r\n\r\n<P>kommunen fremfor boligselskabernes beboere. </P>  \r\n\r\n<P>Der er således klart behov for at få standset pensionskassernes </P>  \r\n\r\n<P>boligbyggeri, men samtidig er der selvfølgelig behov for, at de </P>  \r\n\r\n<P>midler, der dermed frigøres i kasserne, fortsat gør gavn på </P>  \r\n\r\n<P>boligmarkedet. Dette kan ske ved, at der findes udveje til at </P>  \r\n\r\n<P>kanalisere disse midler over i det almennyttige byggeri eller </P>  \r\n\r\n<P>andet byggeri opført efter lov om boligbyggeri. </P>  \r\n\r\n<P>Bemærkninger til de enkelte dele af forslaget </P>  \r\n\r\n<P>Ad a og b </P>  \r\n\r\n<P>Det må naturligvis gennem en hurtig forespørgsel til de enkelte </P>  \r\n\r\n<P>kasser, fonde, forsikringsselskaber m.v. afklares, om indførelse </P>  \r\n\r\n<P>af afgiftspligt på afkast af fast ejendom i sig selv vil være </P>  \r\n\r\n<P>tilstrækkelig til at standse kassernes indsats på boligmarkedet. </P>  \r\n\r\n<P>Såfremt det ikke er tilstrækkeligt, må andre bestemmelser udformes, </P>  \r\n\r\n<P>eventuelt i form af en skærpet afgift på overskud af fast ejendom. </P>  \r\n\r\n<P>Ad c </P>  \r\n\r\n<P>Utvivlsomt vil mange pensionskasser af hensyn til deres medlemmer </P>  \r\n\r\n<P>gerne være med til at styrke bestræbelserne på at fremskaffe flere </P>  \r\n\r\n<P>gode og økonomisk overkommelige almennyttige lejligheder og </P>  \r\n\r\n<P>ældreboliger opført efter bestemmelserne i lov om boligbyggeri. </P>  \r\n\r\n<P>Derfor bør kasserne have adgang til at deltage i finansieringen af </P>  \r\n\r\n<P>byggeri efter lov om boligbyggeri. Dette kan ske på den måde, at </P>  \r\n\r\n<P>kasserne får ret til at tilbyde boligselskaberne lån, som dermed </P>  \r\n\r\n<P>erstatter en del af kreditforeningslånene. </P>  \r\n\r\n<P>Det synes rimeligt, at disse lån ydes til en rente, som netop sikrer </P>  \r\n\r\n<P>opretholdelse af investeringens realværdi. Dermed vil den ikke </P>  \r\n\r\n<P>blive beskattet i pensionskassen efter de gældende regler. Til </P>  \r\n\r\n<P>gengæld vil kassens afkast naturligvis være lavere end ved mange </P>  \r\n\r\n<P>andre investeringer. </P>  \r\n\r\n<P>Lånet vil kunne udformes som et indekslån med en rente på 0 til kurs </P>  \r\n\r\n<P>100. Dermed sparer det offentlige udgifter til rentebidrag, og det </P>  \r\n\r\n<P>foreslås, at denne besparelse anvendes til en udvidelse af den </P>  \r\n\r\n<P>almennyttige byggekvota. </P>  \r\n\r\n<P>Alternativt kan foreslås, at provenuet anvendes til forbedring af </P>  \r\n\r\n<P>selve den almennyttige finansiering, f.eks. til forøget </P>  \r\n\r\n<P>grundkapitalindskud. </P>  \r\n\r\n<P>Det ville være hensigtsmæssigt, om der kunne indgås en frivillig </P>  \r\n\r\n<P>aftale med kasserne om omfanget af disse lån. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00006"
        },
        {
            "displayName": "Entydig dokumentidentifikation",
            "displayValue": "CL005604"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "6"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}