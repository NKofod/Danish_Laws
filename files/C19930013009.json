{
    "id": 56159,
    "title": "Cirkulære om flyttegodtgørelse m.v. (* 1) (* 2) ",
    "documentTypeId": "140",
    "isSagsforlobPeriodValid": false,
    "shortName": "CIR nr 130 af 07/07/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om flyttegodtgørelse m.v. (* 1) (* 2)  \r\n\r\n</H1>  \r\n\r\n<P></P>  \r\n\r\n<P>INDHOLDSFORTEGNELSE </P>  \r\n\r\n<P> <B>Cirkulære</B>  </P>  \r\n\r\n<P>Bemærkninger </P>  \r\n\r\n<P> <B>Aftale</B>  </P>  \r\n\r\n<P>Kap. 1. Afgrænsninger, definitioner og særlige bestemmelser </P>  \r\n\r\n<P>Kap. 2. Flyttegodtgørelse ved uansøgt forflyttelse Godtgørelse af  \r\n\r\n befordringsudgifter Godtgørelse af udgifter ved bohavets flytning Supplerende  \r\n\r\n godtgørelse Godtgørelse af huslejetab Godtgørelse af udgifter ved dobbelt  \r\n\r\n husførelse Godtgørelse af udgifter til opmagasinering af bohave Godtgørelse  \r\n\r\n for handelsomkostninger </P>  \r\n\r\n<P>Kap. 3. Flyttegodtgørelse ved ansøgt forflyttelse i forbindelse med  \r\n\r\n forfremmelse </P>  \r\n\r\n<P>Kap. 4. Flyttegodtgørelse ved ansøgt forflyttelse uden forbindelse med  \r\n\r\n forfremmelse </P>  \r\n\r\n<P>Kap. 5. Godtgørelse uden forflyttelse </P>  \r\n\r\n<P>Kap. 6. Ikrafttrædelsesbestemmelser </P>  \r\n\r\n<P>Finansministeriet og Statsansattes Kartel, Statstjenestemændenes  \r\n\r\n Centralorganisation II, Akademikernes Centralorganisation  \r\n\r\n (tjenestemandsudvalget) og Lærernes Centralorganisation har indgået  \r\n\r\n vedhæftede aftale af 29. juni 1993 om flyttegodtgørelse m.v., der træder i  \r\n\r\n stedet for aftale af 29. april 1987. </P>  \r\n\r\n<P>Aftalen har virkning fra 1. april 1993. </P>  \r\n\r\n<P> <B>Bemærkninger til aftalen</B>  </P>  \r\n\r\n<P>Den foreliggende aftale er på en række punkter ændret i forhold til  \r\n\r\n aftalen af 29. april 1987. Dette gælder systematik og terminologi og i mindre  \r\n\r\n grad indhold. </P>  \r\n\r\n<P>Systematisk er aftalen bl.a. ændret sådan, at alle regler om uansøgt  \r\n\r\n forflyttelse er samlet i et kapitel. Tilsvarende gælder henholdsvis reglerne  \r\n\r\n om ansøgt forflyttelse i forbindelse med forfremmelse og reglerne om ansøgt  \r\n\r\n forflyttelse uden forbindelse med forfremmelse. </P>  \r\n\r\n<P>Med hensyn til indhold er der foretaget visse regelomlægninger. De  \r\n\r\n væsentligste er følgende: </P>  \r\n\r\n<P>- Aftalen gælder ikke længere folkeskolen. Aftalen gælder dog for  \r\n\r\n tjenestemænd i folkeskolen ansat før 1. april 1993, der efter denne dato  \r\n\r\n ansættes som tjenestemænd i staten eller folkekirken. </P>  \r\n\r\n<P>- Der kan nu udbetales godtgørelse til medarbejdere, der flytter ind eller  \r\n\r\n ud af en tjenestebolig i forbindelse med forflyttelse, selvom flytningen ikke  \r\n\r\n bringer den nye bolig væsentlig nærmere det nye tjenestested. </P>  \r\n\r\n<P>- Den hidtidige standardgodtgørelse i forbindelse med godtgørelse af  \r\n\r\n udgifter ved bohavets flytning er ophævet. </P>  \r\n\r\n<P>- Det er fremover de enkelte styrelser, der skal godkende de flyttetilbud,  \r\n\r\n medarbejderen har indhentet, og ikke som hidtil Statsbanerne. Reglerne om  \r\n\r\n indhentning af flyttetilbud er forenklet. </P>  \r\n\r\n<P>- Reglerne om supplerende godtgørelse er forenklet. Satserne for  \r\n\r\n supplerende flyttegodtgørelse baserer sig nu kun på 4 lønrammegrupper. </P>  \r\n\r\n<P>- Der godtgøres huslejetab, hvis medarbejderen ikke har kunnet sælge sin  \r\n\r\n andel i en andelsboligforening og er fraflyttet andelsboligen. </P>  \r\n\r\n<P>- Der er nu åbnet mulighed for godtgørelse af huslejetab i forbindelse med  \r\n\r\n optagelse af ejerskiftelån, selvom lånet er stiftet inden for et år forud for  \r\n\r\n forflyttelsestidspunktet. </P>  \r\n\r\n<P>- Godtgørelse for dag- og natudgifter i tilfælde, hvor medarbejderen  \r\n\r\n modtager godtgørelse for dobbelt husførelse, reduceres ikke længere med 1/4.  \r\n\r\n</P>  \r\n\r\n<P>- Enlige, der ikke har kunnet sælge deres ejerbolig, kan nu få godtgjort  \r\n\r\n udgifter til logi på det nye tjenestested. </P>  \r\n\r\n<P>- Hjemrejser hver 14. dag under dobbelt husførelse er erstattet af ret til  \r\n\r\n hjemrejse hver uge. </P>  \r\n\r\n<P>- Der kan udbetales godtgørelse ved fraflytning af tjenestebolig i  \r\n\r\n forbindelse med afsked med rådighedsløn eller ventepenge. </P>  \r\n\r\n<P>- Der er indført forbedrede regler om godtgørelse til efterlevende  \r\n\r\n ægtefæller i forbindelse med udflytning af tjeneste- eller lejeboliger. </P>  \r\n\r\n<P> <B>Personkreds</B>  </P>  \r\n\r\n<P>Aftalen gælder direkte for tjenestemænd i staten og folkekirken. En række  \r\n\r\n overenskomster, herunder fællesoverenskomster m.v. indeholder bestemmelser  \r\n\r\n om, at reglerne om flyttegodtgørelse for tjenestemænd skal finde anvendelse  \r\n\r\n på overenskomstens område. I så fald gælder aftalen for tjenestemænd i det  \r\n\r\n omfang, det fremgår af overenskomsten. Er der ikke hjemmel i overenskomsten  \r\n\r\n til at anvende reglerne om flyttegodtgørelse for tjenestemænd, gælder aftalen  \r\n\r\n ikke. </P>  \r\n\r\n<P>Merudgifter </P>  \r\n\r\n<P>Det fremhæves i aftalens kap. 1, at dens formål er at godtgøre  \r\n\r\n merudgifter, der har tilknytning til forflyttelse samt i de tilfælde, der er  \r\n\r\n angivet i kap. 5. Bortset fra supplerende flyttegodtgørelse skal alle  \r\n\r\n merudgifter dokumenteres. </P>  \r\n\r\n<P>Kompetence </P>  \r\n\r\n<P>Hvor der i aftalen skal gives godkendelse, foretages skøn o.l., ligger  \r\n\r\n kompetencen hos det pågældende ministerium eller hos den institution,  \r\n\r\n virksomhed m.v., som afgørelseskompetencen eventuelt er blevet delegeret til.  \r\n\r\n</P>  \r\n\r\n<P>Regulering </P>  \r\n\r\n<P>Supplerende godtgørelse reguleres fremover en gang årlig pr. 1. januar.  \r\n\r\n Finansministeriet vil udsende meddelelse om reguleringerne. </P>  \r\n\r\n<P>Nærmere vejledning </P>  \r\n\r\n<P>Nærmere vejledning og fortolkning af aftalens bestemmelser findes i  \r\n\r\n Finansministeriets Personaleadministrative Vejledning (PAV) kap. 23. </P>  \r\n\r\n<P>Finansministeriets cirkulære nr. 82 af 12. maj 1987 om flyttegodtgørelse  \r\n\r\n mv. til tjenestemænd i staten, folkeskolen og folkekirken (LP.nr. 031/87),  \r\n\r\n cirkulære nr. 204 af 7. november 1991 om ændring af aftale om  \r\n\r\n flyttegodtgørelse til tjenestemænd i staten, folkeskolen og folkekirken  \r\n\r\n (APD.nr. 98/91) samt cirkulære nr. 162 af 22. september 1992 om supplerende  \r\n\r\n flyttegodtgørelse pr. 1. oktober 1992 (APD.nr. 107/92) ophæves pr. 1. april  \r\n\r\n 1993. </P>  \r\n\r\n<P>FINANSMINISTERIET </P>  \r\n\r\n<P>Administrations- og Personaledepartementet </P>  \r\n\r\n<P>Den 7. juli 1993 </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>Pernille Bock </P>  \r\n\r\n<P> <B>AFTALE</B>  </P>  \r\n\r\n<P> <B>OM FLYTTEGODTGØRELSE M.V.</B>  </P>  \r\n\r\n<P>I henhold til tjenestemandslovens § 45, stk. 1, jf. lovbekendtgørelse nr.  \r\n\r\n 572 af 5. august 1991, aftales følgende: </P>  \r\n\r\n<P> <B>Kapitel 1. Afgrænsninger, definitioner og andre almindelige  \r\n\r\n bestemmelser</B>  </P>  \r\n\r\n<P> <B>Dækningsområde</B>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Aftalen gælder for tjenestemænd i staten og  \r\n\r\n folkekirken. Den gælder endvidere for tjenestemænd i folkeskolen ansat før 1.  \r\n\r\n april 1993, der efter denne dato ansættes som tjenestemænd i staten eller  \r\n\r\n folkekirken. </P>  \r\n\r\n<P CLASS=STK> <I>Stk. 2. </I> Aftalen gælder ikke for flytninger </P>  \r\n\r\n<P>- til og fra udlandet og </P>  \r\n\r\n<P>- til, i eller fra Grønland </P>  \r\n\r\n<P> <B>Formål</B>  </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Aftalens formål er at godtgøre merudgifter ved  \r\n\r\n forflyttelse, jf. § 3, stk. 1, samt flytninger omfattet af § 3, stk. 2. </P>  \r\n\r\n<P> <B>Definitioner</B>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ved forflyttelse forstås i denne aftale, at en  \r\n\r\n medarbejder skifter tjenestested og dette medfører flytning af familie  \r\n\r\n og/eller bohave. Der udbetales flyttegodtgørelse efter reglerne i kapitel 2,  \r\n\r\n 3 eller 4 til at dække udgifterne i forbindelse med forflyttelse. </P>  \r\n\r\n<P CLASS=STK> <I>Stk. 2. </I> Aftalen gælder også i forbindelse med visse  \r\n\r\n flytninger, hvor der ikke foreligger forflyttelse. I disse tilfælde udbetales  \r\n\r\n godtgørelse efter reglerne i kapitel 5. </P>  \r\n\r\n<P> <B>Andre almindelige bestemmelser</B>  </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Flyttegodtgørelse og godtgørelse efter kapitel 5  \r\n\r\n udbetales kun mod dokumentation for, at udgiften er afholdt, bortset fra  \r\n\r\n supplerende godtgørelse. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Der udbetales ikke flyttegodtgørelse i følgende  \r\n\r\n tilfælde: </P>  \r\n\r\n<UL CLASS=PLAIN-LIST>  \r\n\r\n<LI>a) når flytningen ikke er forårsaget af forflyttelsen, </LI>  \r\n\r\n<LI>b) når flytningen ikke bringer medarbejderens bopæl væsentligt nærmere  \r\n\r\n til det nye tjenestested, </LI>  \r\n\r\n<LI>c) når medarbejderen ikke agter at foretage bopælsforandring. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Stk. 1, litra b), finder ikke anvendelse ved  \r\n\r\n ind- og udflytning af tjenesteboliger. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Flyttegodtgørelse udbetales ikke ved første  \r\n\r\n ansættelse. </P>  \r\n\r\n<P CLASS=STK> <I>Stk. 2. </I> Dog udbetales flyttegodtgørelse, når  \r\n\r\n medarbejderen forflyttes indbyrdes mellem staten og folkekirken. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Par, der har levet sammen i mindst 1 år,  \r\n\r\n sidestilles i aftalen med ægtefæller. Samlivet kan kræves dokumenteret af  \r\n\r\n folkeregisteret. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Samlevende ægtefæller, der forflyttes til samme  \r\n\r\n egn, kan alene få udbetalt den højeste godtgørelse, som en af ægtefællerne er  \r\n\r\n berettiget til. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Rejser i forbindelse med forflyttelse er ikke  \r\n\r\n tjenesterejser. </P>  \r\n\r\n<P> <B>Kapitel 2. Flyttegodtgørelse ved uansøgt forflyttelse</B>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Ved uansøgt forflyttelse forstås i denne aftale  \r\n\r\n forflyttelse, der skyldes, at medarbejderen beordres til at skifte  \r\n\r\n tjenestested. Til medarbejdere, der forflyttes uansøgt, udbetales  \r\n\r\n flyttegodtgørelse efter reglerne i dette kapitel. </P>  \r\n\r\n<P CLASS=STK> <I>Stk. 2. </I> Til medarbejdere, der i forbindelse med  \r\n\r\n nedlæggelse eller flytning </P>  \r\n\r\n<P>af tjenestesteder eller nedlæggelse af stillinger får nyt tjenestested,  \r\n\r\n udbetales flyttegodtgørelse efter reglerne for uansøgt forflyttelse. </P>  \r\n\r\n<P> <B>Godtgørelse af befordringsudgifter</B>  </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Medarbejderen og personer, der hører til  \r\n\r\n husstanden, kan få godtgjort befordringsudgifter i forbindelse med flytningen  \r\n\r\n med den afholdte udgift. </P>  \r\n\r\n<P CLASS=STK> <I>Stk. 2. </I> Medarbejderen og/eller dennes ægtefælle kan  \r\n\r\n desuden få godtgjort udgifterne til en besigtigelsesrejse til det nye  \r\n\r\n tjenestested inden flytningen. </P>  \r\n\r\n<P> <B>Godtgørelse af udgifter ved bohavets flytning</B>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Godtgørelse af udgifter ved bohavets flytning  \r\n\r\n udbetales på følgende betingelser: </P>  \r\n\r\n<UL CLASS=PLAIN-LIST>  \r\n\r\n<LI>a) Medarbejderen skal indhente tilbud fra mindst 3 flyttefor- retninger.  \r\n\r\n</LI>  \r\n\r\n<LI>b) De modtagne flyttetilbud skal godkendes af det tjenestested, hvortil  \r\n\r\n medarbejderen flytter. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Hvis ingen af de flyttetilbud, medarbejderen  \r\n\r\n selv har indhentet, kan godkendes, skal det tjenestested, hvortil  \r\n\r\n medarbejderen flytter, fremskaffe et nyt flyttetilbud. Hvis medarbejderen  \r\n\r\n foretrækker at acceptere et andet højere tilbud, der ikke kan godkendes, må  \r\n\r\n den pågældende selv betale forskelsbeløbet. </P>  \r\n\r\n<P CLASS=STK> <I>Stk. 3. </I> Medarbejdere, der kun flytter med enkelte  \r\n\r\n indbogenstande, kan undlade at søge flyttetilbud godkendt. Medarbejdere, der  \r\n\r\n selv foretager flytningen, kan få refunderet udgifterne til leje af  \r\n\r\n transportmiddel samt eventuel færgeudgift. </P>  \r\n\r\n<P CLASS=STK> <I>Stk. 4. </I> Rimelige udgifter til autoriseret nedtagning og  \r\n\r\n opsætning af belysningsmidler og sædvanlige husholdningsmaskiner refunderes.  \r\n\r\n</P>  \r\n\r\n<P> <B>Supplerende godtgørelse</B>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Der udbetales supplerende godtgørelse med  \r\n\r\n følgende beløb: </P>  \r\n\r\n<P>Lønramme Gifte Enlige kr. kr. 1-16 11.200 5.600 </P>  \r\n\r\n<P>17-24 14.660 7.330 </P>  \r\n\r\n<P>25-34 21.890 10.950 </P>  \r\n\r\n<P>35-42 34.170 17.090 </P>  \r\n\r\n<P CLASS=STK> <I>Stk. 2. </I> Er der ikke forløbet over 3 år siden sidste  \r\n\r\n uansøgte forflyttelse, udgør den supplerende godtgørelse det dobbelte af de i  \r\n\r\n stk. 1 nævnte beløb. </P>  \r\n\r\n<P CLASS=STK> <I>Stk. 3. </I> Til enker og enkemænd samt til andre  \r\n\r\n medarbejdere, der har hjemmeværende børn under 21 år, udbetales supplerende  \r\n\r\n godtgørelse som efter reglerne for gifte. </P>  \r\n\r\n<P CLASS=STK> <I>Stk. 4. </I> De i stk. 1 nævnte beløb, der svarer til  \r\n\r\n nettoprisindeks 283,4 (september 1992), reguleres hvert år pr. 1. januar på  \r\n\r\n grundlag af den årlige procentvise ændring af nettoprisindekset for september  \r\n\r\n måned. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Ved fastsættelse af størrelsen af supplerende  \r\n\r\n flyttegodtgørelse lægges lønrammeplaceringen umiddelbart før forflyttelsen  \r\n\r\n til grund. Godtgørelsen beregnes efter de på flyttetidspunktet gældende  \r\n\r\n satser. </P>  \r\n\r\n<P> <B>Godtgørelse af huslejetab</B>  </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Som huslejetab betragtes i lejligheder leje,  \r\n\r\n centralvarmebidrag og lignende, som medarbejderen ifølge kontraktlig  \r\n\r\n forpligtelse må betale, hvis lejligheden er fraflyttet, og lejemålet ikke har  \r\n\r\n kunnet bringes til ophør. Eventuelt boligtilskud (boligsikring) fradrages i  \r\n\r\n lejebeløbet ved beregning af godtgørelsen. </P>  \r\n\r\n<P CLASS=STK> <I>Stk. 2. </I> Som huslejetab betragtes ved bolig i fast  \r\n\r\n ejendom - herunder ejerlejligheder - renteudgifter, hvis medarbejderen er  \r\n\r\n flyttet til det nye tjenestested, og ejendommen ikke har kunnet sælges. Efter  \r\n\r\n anmodning skal medarbejderen dokumentere dette over for sit tjenestested.  \r\n\r\n</P>  \r\n\r\n<P CLASS=STK> <I>Stk. 3. </I> Som huslejetab betragtes ved indehavelse af en  \r\n\r\n andel i en andelsboligforening den boligafgift, som medarbejderen skal betale  \r\n\r\n til andelsboligforeningen, hvis den pågældende er flyttet til det nye  \r\n\r\n tjenestested, og andelen ikke har kunnet sælges. </P>  \r\n\r\n<P CLASS=STK> <I>Stk. 4. </I> Lån i den ejendom, som medarbejderen forlader,  \r\n\r\n og som er stiftet inden for en periode af 1 år forud for  \r\n\r\n forflyttelsestidspunktet eller senere, kan ikke indgå i beregning af  \r\n\r\n huslejetab efter stk. 2, medmindre der foreligger særlige omstændigheder.  \r\n\r\n</P>  \r\n\r\n<P CLASS=STK> <I>Stk. 5. </I> Godtgørelsen kan ikke udbetales for en længere  \r\n\r\n periode end den, der svarer til den pågældende boligs normale  \r\n\r\n opsigelsesvarsel, og ved bolig i ejerbolig og andelsboligforeninger normalt  \r\n\r\n ikke ud over 6 måneder. </P>  \r\n\r\n<P CLASS=STK> <I>Stk. 6. </I> Der kan ikke inden for samme tidsrum udbetales  \r\n\r\n godtgørelse for huslejetab og udgifter foranlediget af dobbelt husførelse.  \r\n\r\n</P>  \r\n\r\n<P> <B>Godtgørelse af udgifter ved dobbelt husførelse</B>  </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Udbetaling af godtgørelse for dobbelt  \r\n\r\n husførelse forudsætter, <B>at</B> den dobbelte husførelse er forårsaget af  \r\n\r\n forflyttelsen, <B>at</B> medarbejderen ikke har mulighed for at skaffe sig  \r\n\r\n passende bolig ved det nye tjenestested, herunder fordi den pågældendes  \r\n\r\n hidtidige bolig ikke har kunnet sælges, samt  <B>at</B> den forflyttede  \r\n\r\n opretholder husførelse på det tidligere tjenestested af hensyn til ægtefællen  \r\n\r\n og/eller hjemmeværende børn. </P>  \r\n\r\n<P CLASS=STK> <I>Stk. 2. </I> Tjenestestedet kan udbetale godtgørelse for  \r\n\r\n dobbelt husførelse i tilfælde, hvor medarbejderens husstand flytter til det  \r\n\r\n nye tjenestested forud for tidspunktet for skift af tjenestested. </P>  \r\n\r\n<P CLASS=STK> <I>Stk. 3. </I> Godtgørelse for dobbelt husførelse kan  \r\n\r\n udbetales inden for en ramme, der ikke overstiger de godtgørelsesbeløb, der  \r\n\r\n udbetales henholdsvis for dag- og natudgifter under udstationering, jf.  \r\n\r\n kapitel 5 i aftale af 1. november 1991 om tjenesterejser. Kan medarbejderen  \r\n\r\n vælge at rejse efter regning på tjenesterejser, godtgøres rimelige  \r\n\r\n merudgifter ved dobbelt husførelse. </P>  \r\n\r\n<P CLASS=STK> <I>Stk. 4. </I> Godtgørelse for udgifter ved dobbelt husførelse  \r\n\r\n kan kun i ganske særlige tilfælde udbetales ud over 12 måneder. Medarbejderen  \r\n\r\n skal på anmodning over for sit tjenestested godtgøre, hvad der er foretaget  \r\n\r\n for at skaffe en ny bolig, herunder med hensyn til salg af den hidtidige  \r\n\r\n bolig. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Enlige medarbejdere, der ikke har kunnet sælge  \r\n\r\n deres hidtidige faste ejendom, kan få godtgjort udgiften til midlertidig  \r\n\r\n bolig på det nye tjenestested inden for det i § 16, stk. 4, fastsatte tidsrum  \r\n\r\n og inden for den beløbsramme, der er fastsat for overnatningsgodtgørelse, jf.  \r\n\r\n § 16, stk. 3. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> I stedet for godtgørelse for dobbelt  \r\n\r\n husførelse, jf. § 16, kan der udbetales godtgørelse for udgifter til  \r\n\r\n befordring med offentlige transportmidler mellem medarbejderens bopæl og det  \r\n\r\n nye tjenestested eller godtgørelse for kørsel med eget befordringmiddel efter  \r\n\r\n laveste sats, jf. § 15 i aftale af 1. november 1991 om tjenesterejser. </P>  \r\n\r\n<P CLASS=STK> <I>Stk. 2. </I> Godtgørelsen kan udbetales i det tidsrum, der  \r\n\r\n er fastsat i § 16, stk. 4, dog maksimalt med det beløb, der kan udbetales  \r\n\r\n efter § 16, stk. 3, og højst med det beløb, hvormed medarbejderens udgifter  \r\n\r\n til transport mellem bopæl og tjenestested er forøget ved forflyttelsen. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> En medarbejder, der modtager godtgørelse for  \r\n\r\n dobbelt husførelse, kan højst en gang om ugen få godtgjort udgiften til  \r\n\r\n offentlige transportmidler til besøg hos familien. </P>  \r\n\r\n<P CLASS=STK> <I>Stk. 2. </I> Hvis medarbejderen benytter fly, skal den  \r\n\r\n pågældende selv betale merudgifterne i forhold til billigste offentlige  \r\n\r\n transportmiddel. For rejser til og fra Bornholm refunderes udgiften til  \r\n\r\n billigste flybillet. </P>  \r\n\r\n<P CLASS=STK> <I>Stk. 3. </I> Hvis medarbejderen benytter egen bil eller  \r\n\r\n motorcykel i de i stk. 1 nævnte tilfælde, kan den pågældende få udbetalt  \r\n\r\n godtgørelse pr. km i henhold til § 15 i aftale om tjenesterejser og eventuel  \r\n\r\n færgeudgift, dog maksimalt et samlet beløb svarende til billigste offentlige  \r\n\r\n transportmiddel. </P>  \r\n\r\n<P> <B>Godtgørelse af udgifter til opmagasinering af bohave</B>  </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> I stedet for godtgørelse af huslejetab eller  \r\n\r\n godtgørelse for dobbelt husførelse kan der udbetales godtgørelse for  \r\n\r\n opmagasinering af bohavet, indtil medarbejderen har skaffet sig en passende  \r\n\r\n bolig, normalt dog højst i 12 måneder. </P>  \r\n\r\n<P> <B>Godtgørelse for handelsomkostninger</B>  </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Udgifter til advokat- og ejendomsmæglersalærer,  \r\n\r\n stempelafgift, annonceudgifter samt tinglysningsafgifter i forbindelse med  \r\n\r\n køb og/eller salg af fast ejendom kan godtgøres inden for et beløb af 30.000  \r\n\r\n kr. </P>  \r\n\r\n<P CLASS=STK> <I>Stk. 2. </I> Ved erhvervelse og/eller overdragelse af en  \r\n\r\n andel i en andelsboligforening kan der udbetales den i stk. 1 nævnte  \r\n\r\n godtgørelse til dækning af udgifter til advokat og ejendomsmægler,  \r\n\r\n stempelafgifter samt annoncer. </P>  \r\n\r\n<P CLASS=STK> <I>Stk. 3. </I> Ud over de i stk. 1 eller 2 nævnte godtgørelser  \r\n\r\n for dokumenterede udgifter udbetales en godtgørelse på højst 20.000 kr., dog  \r\n\r\n ikke ud over det beløb, de dokumenterede udgifter udgør i henhold til stk. 1  \r\n\r\n eller 2. </P>  \r\n\r\n<P> <B>Kapitel 3. Flyttegodtgørelse ved ansøgt forflyttelse i forbindelse med  \r\n\r\n forfremmelse</B>  </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Ved ansøgt forflyttelse i forbindelse med  \r\n\r\n forfremmelse forstås i denne aftale forflyttelse, der skyldes, at en  \r\n\r\n medarbejder efter ansøgning skifter tjenestested i forbindelse med ansættelse  \r\n\r\n i en højere lønramme, herunder et lønrammeforløb på et højere niveau.  \r\n\r\n Endvidere anses som &#187;forfremmelse&#171; overgang til en stilling med  \r\n\r\n anden benævnelse inden for samme lønramme, når sådan overgang anses som en  \r\n\r\n naturlig oprykning. </P>  \r\n\r\n<P CLASS=STK> <I>Stk. 2. </I> Til medarbejdere, der forflyttes ansøgt i  \r\n\r\n forbindelse med forfremmelse, udbetales flyttegodtgørelse efter reglerne i  \r\n\r\n kapitel 2 bortset fra § 13 og § 21. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Der udbetales supplerende godtgørelse med  \r\n\r\n følgende beløb: </P>  \r\n\r\n<P>Lønramme Gifte Enlige kr. kr. 1-16 5.600 1.870 </P>  \r\n\r\n<P>17-24 7.320 2.440 </P>  \r\n\r\n<P>25-34 10.980 3.650 </P>  \r\n\r\n<P>35-42 17.080 5.700 </P>  \r\n\r\n<P CLASS=STK> <I>Stk. 2. </I> Til enker og enkemænd og andre medarbejdere,  \r\n\r\n der har hjemmeværende børn under 21 år, udbetales supplerende godtgørelse som  \r\n\r\n efter reglerne for gifte. </P>  \r\n\r\n<P CLASS=STK> <I>Stk. 3. </I> De i stk. 1 nævnte beløb reguleres som anført i  \r\n\r\n § 13, stk. 4. </P>  \r\n\r\n<P>Kapitel 4. Flyttegodtgørelse ved ansøgt forflyttelse uden forbindelse med  \r\n\r\n forfremmelse </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Ved ansøgt forflyttelse uden forbindelse med  \r\n\r\n forfremmelse forstås i denne aftale, at en medarbejder efter ansøgning  \r\n\r\n skifter tjenestested, uden at skiftet er omfattet af § 10 eller § 22. </P>  \r\n\r\n<P CLASS=STK> <I>Stk. 2. </I> Med ansøgt forflyttelse uden forbindelse med  \r\n\r\n forfremmelse sidestilles forflyttelse: </P>  \r\n\r\n<UL CLASS=PLAIN-LIST>  \r\n\r\n<LI>a) i tilknytning til en medarbejders tilbagekomst fra tjenestefrihed uden  \r\n\r\n løn </LI>  \r\n\r\n<LI>b) i tilknytning til en ugift medarbejders tilbagekomst efter  \r\n\r\n værnepligtstjeneste </LI>  \r\n\r\n<LI>c) som disciplinær straf ved overførelse til andet arbejdssted. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Til medarbejdere, der forflyttes efter  \r\n\r\n ansøgning uden forbindelse med forfremmelse, udbetales flyttegodtgørelse  \r\n\r\n efter reglerne i § 11, stk. 1, og § 12 med fradrag af 20 pct. </P>  \r\n\r\n<P> <B>Kapitel 5. Godtgørelse uden forflyttelse</B>  </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Til medarbejdere, som ved første ansættelse  \r\n\r\n flytter ind i en anvist tjenestebolig, udbetales godtgørelse efter aftalens  \r\n\r\n regler i kapitel 4. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Der udbetales godtgørelse efter aftalens regler  \r\n\r\n i kapitel 2 bortset fra §§ 16-20, i følgende tilfælde: </P>  \r\n\r\n<UL CLASS=PLAIN-LIST>  \r\n\r\n<LI>a) hvis medarbejderen uden at skifte tjenestested flytter ind i en anvist  \r\n\r\n tjenestebolig, </LI>  \r\n\r\n<LI>b) hvis medarbejderen efter pålæg fraflytter en anvist tjenestebolig  \r\n\r\n efter afsked med rådighedsløn eller ventepenge, </LI>  \r\n\r\n<LI>c) hvis medarbejderen efter pålæg fraflytter en lejebolig som følge af  \r\n\r\n dens nedlæggelse, </LI>  \r\n\r\n<LI>d) hvis medarbejderen efter pålæg fraflytter en anvist tjenestebolig uden  \r\n\r\n forbindelse med afsked, </LI>  \r\n\r\n<LI>e) når en efterlevende ægtefælle efter medarbejderens død fraflytter en  \r\n\r\n tjenestebolig. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Der udbetales kun supplerende flyttegodtgørelse  \r\n\r\n ved første flytning, når medarbejderen midlertidigt fraflytter en  \r\n\r\n tjenestebolig som følge af nedrivning og/eller istandsættelse, og  \r\n\r\n medarbejderen senere flytter tilbage til tjenesteboligen. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Der udbetales en engangsgodtgørelse svarende  \r\n\r\n til 50 pct. af det fastsatte årlige boligbidrag i følgende tilfælde: </P>  \r\n\r\n<UL CLASS=PLAIN-LIST>  \r\n\r\n<LI>a) når medarbejderen fraflytter en tjenestebolig ved afsked med pension,  \r\n\r\n</LI>  \r\n\r\n<LI>b) når medarbejderen modtager rådighedsløn eller ventepenge og fraflytter  \r\n\r\n en lejebolig, </LI>  \r\n\r\n<LI>c) når en efterlevende ægtefælle fraflytter en lejebolig ved  \r\n\r\n medarbejderens død. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Aftalens regler i kapitel 4 gælder også for  \r\n\r\n medarbejdere på Færøerne, der fraflytter Færøerne for at bosætte sig i  \r\n\r\n Danmark i forbindelse med afsked med pension på grund af alder eller  \r\n\r\n helbredsbetinget utjenstdygtighed. </P>  \r\n\r\n<P> <B>Kapitel 6. Ikrafttrædelsesbestemmelser</B>  </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Denne aftale har virkning for forflyttelser,  \r\n\r\n der sker pr. 1. april 1993 og senere. </P>  \r\n\r\n<P CLASS=STK> <I>Stk. 2. </I> Hvor forflyttelsen er sket før 1. april 1993,  \r\n\r\n finder de hidtil gældende regler om flyttegodtgørelse m.v. anvendelse, uanset  \r\n\r\n om selve flytningen foretages senere. </P>  \r\n\r\n<P CLASS=STK> <I>Stk. 3. </I> Samtidig med denne aftales ikrafttræden ophæves  \r\n\r\n aftale af 29. april 1987 om flyttegodtgørelse mv. til tjenestemænd i staten,  \r\n\r\n folkeskolen og folkekirken og aftale af 31. oktober 1991 om ændring af aftale  \r\n\r\n om flyttegodtgørelse i staten, folkeskolen og folkekirken. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 29. juni 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Statsansattes Kartel Finansministeriet  \r\n\r\n</P>  \r\n\r\n<P ALIGN=CENTER>Ove Hygum/Johan Overgaard P.M.V.  \r\n\r\n<P CLASS=MINISTER ALIGN=RIGHT>E.B. </P>  \r\n\r\n</P>  \r\n\r\n<P>Statstjenestemændenes Peter Friis </P>  \r\n\r\n<P>Centralorganisation II </P>  \r\n\r\n<P>Bjørn Wikkelsøe Jensen </P>  \r\n\r\n<P>Akademikernes Centralorganisation </P>  \r\n\r\n<P>Alex Nielsen </P>  \r\n\r\n<P>Lærernes Centralorganisation </P>  \r\n\r\n<P>Martin Rømer </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 2) Omtalt i Personaleadministrativ Vejledning kap. 23",
        "(* 1) Udsendt som APD. nr. 46/93"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/08/1993"
        },
        {
            "displayName": "Accession",
            "displayValue": "C19930013009"
        },
        {
            "displayName": "Entydig dokumentidentifikation",
            "displayValue": "CM015051"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "130"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "07/07/1993"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Økonomistyrelsen, Aftalekontoret"
        },
        {
            "displayName": "Ressortministeriets journalnummer",
            "displayValue": "1993-4520/004-1"
        },
        {
            "displayName": "Stikord",
            "displayValue": "FLYTTEGODTGØRELSESAFTALEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}