{
    "id": 194108,
    "title": "Forslag til folketingsbeslutning om indkvartering af mindreårige asylansøgere",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 13",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 10. oktober 2017 af Martin Henriksen (DF), Kristian Thulesen Dahl (DF), Søren Espersen (DF), Marie Krarup (DF), Christian Langballe (DF), Merete Dea Larsen (DF), Peter Kofod Poulsen (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om indkvartering af mindreårige asylansøgere</p>\r\n<p class=\"NormalInd\">Folketinget pålægger regeringen hurtigst muligt at sikre, at der oprettes en retstilstand, hvorefter ingen mindreårige asylansøgere indkvarteres med en eventuel ægtefælle eller samlever.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslaget er en delvis genfremsættelse af beslutningsforslag nr. B 38, folketingsåret 2016-17, Folketingstidende 2016-17, sektion A, B 38 som fremsat, sektion B, betænkning over B 38, og sektion F, møde 56 kl. 13.07 og møde 68 kl. 14.33).</p>\r\n<p class=\"NormalInd\">Med beslutningsforslaget ønsker Dansk Folkeparti klart at markere, at en tilværelse i Danmark er uforenelig med tvangsægteskaber, flerkoneri og barnebrude.</p>\r\n<p class=\"NormalInd\">De nuværende regler, som er beskrevet i »Retningslinjer for indkvartering af mindreårige asylansøgere, som har indgået ægteskab eller er samlevende med en person, som opholder sig i Danmark« af 1. juli 2016, betyder, at en del ægtepar, hvoraf den ene er under 18 år, vil blive adskilt ved ankomsten til Danmark (folketingsåret 2015-16, Udlændinge-, Integrations- og Boligudvalget, alm. del – bilag 220). Men reglerne giver også mulighed for, at Udlændingestyrelsen kan foretage et individuelt skøn og vurdere, om særlige omstændigheder gør, at ægtefællerne eller samleverne ikke skal indkvarteres hver for sig.</p>\r\n<p class=\"NormalInd\">Dansk Folkeparti er ikke enig i, at der skal være mulighed for at indkvartere mindreårige asylansøgere sammen med eventuelle ægtefæller eller samlevere. Det støder mod både dansk tradition, kultur og ægteskabslovgivning, når vi oplever helt unge piger, der kommer til landet med ældre ægtefæller. Det er ikke rimeligt, at Danmark af misforstået hensyn til traditioner andre steder i verden skal undlade at komme disse unge piger til undsætning ved at få dem adskilt fra deres ægtefælle.</p>\r\n<p class=\"NormalInd\">Dansk Folkeparti mener derfor, at regeringen allerede ved asylansøgeres ankomst til Danmark skal sikre, at mindreårige asylansøgere under ingen omstændigheder indkvarteres med en eventuel samlever eller ægtefælle. Det vil bidrage til en normalisering af forholdene på asylcentrene, at de så vidt muligt afspejler danske forhold, værdier og regler, som asylansøgere også må forventes at indordne sig under, hvis de efterfølgende får asyl. Reglerne i Danmark er, at man som altovervejende hovedregel skal være myndig for at blive gift. Dansk Folkeparti ser ingen grund til at fravige denne tradition af hensyn til fremmede kulturelle normer.</p>\r\n<p class=\"NormalInd\">Det er anført, at det i visse situationer kan være i strid med den europæiske menneskerettighedskonventions (EMRK) artikel 8 om retten til respekt for familieliv og FN's børnekonvention at adskille barnebrude fra deres ægtefæller eller samlevere (bekendtgørelse nr. 423 af 20. maj 1996). Dansk Folkeparti er uenig i dette og mener, at forslaget netop beskytter børns ret til at være børn. Såfremt det virkelig forholder sig sådan, at internationale konventioner pålægger Danmark at acceptere ægteskab mellem et barn og en voksen, er det forslagsstillernes opfattelse, at Danmark bør fastholde den oprindelige beslutning om at adskille de omtalte par, med henvisning til at danske love vedtaget med udgangspunkt i Danmarks Riges Grundlov har forrang i forhold til internationale konventioner.</p>\r\n<p class=\"NormalInd\">Dansk Folkeparti noterer sig desuden, at Socialdemokratiets formand, Mette Frederiksen, under Folketingets åbningsdebat den 6. oktober 2016 udtalte: »Det er da i mine øjne – for nu at sige det meget direkte – helt forfærdeligt, hvis det er rigtigt, at det er en konvention, der beskytter voksne mænd i et samliv med et mindreårigt barn i Danmark. Så her er der jo noget, vi bør kigge på.« (Folketingstidende 2016-17, sektion F, R 1, møde 3 kl. 10.56).</p>\r\n<p class=\"NormalInd\">Dansk Folkeparti har også noteret sig, at udlændinge- og integrationsminister Inger Støjberg og en række andre politikere har ytret sig kritisk over for fænomenet barnebrude, hvorfor vi håber at kunne samle flertal for forslaget.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Martin Henriksen </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om indkvartering af mindreårige asylansøgere.</p>\r\n<p class=\"ForslagsNummer\">(Beslutningsforslag nr. B 13)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2017/1 BF 13",
            "stateLabel": "Forkastet",
            "references": [
                {
                    "shortName": "2017/1 BSF 13",
                    "title": "Forslag til folketingsbeslutning om indkvartering af mindreårige asylansøgere",
                    "presentationName": "Beslutningsforslag som fremsat",
                    "documentTypeId": 480,
                    "documentId": 194108,
                    "eliUri": "/eli/ft/20171BB00013",
                    "externalLink": ""
                },
                {
                    "shortName": "2017/1 BTB 13",
                    "title": "Betænkning over Forslag til folketingsbeslutning om indkvartering af mindreårige asylansøgere",
                    "presentationName": "Betænkning over beslutningsforslag",
                    "documentTypeId": 500,
                    "documentId": 196614,
                    "eliUri": "/eli/ft/20171DB00420",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b13/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "11/10/2017"
        },
        {
            "displayName": "Accession",
            "displayValue": "20171BB00013"
        },
        {
            "displayName": "Entydig dokumentidentifikation",
            "displayValue": "AX020499"
        },
        {
            "displayName": "Dato for førstegangsindlæggelse",
            "displayValue": "11/10/2017"
        },
        {
            "displayName": "Dato for indlæggelse",
            "displayValue": "11/10/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "13"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}