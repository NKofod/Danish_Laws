{
    "id": 32259,
    "title": "Tv-reklame - god markedsføringsskik/sammenlignende reklame ",
    "documentTypeId": "240",
    "isSagsforlobPeriodValid": false,
    "shortName": "KEN nr 16905 af 23/06/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En tv-reklame for et specielt benzinmærke, hvori det blev anført, at  \r\n\r\n benzinmærket var dobbelt så effektivt til at forhindre belægninger som noget  \r\n\r\n andet benzinmærke og mere end 20 gange så effektivt som den mest solgte  \r\n\r\n lavprisbenzin, blev ikke anset for at være illoyal. Nævnet havde ved sin  \r\n\r\n afgørelse lagt til grund, at Dansk Teknologisk Institut havde godkendt de  \r\n\r\n udtalelser, der fandtes i reklamen. Nævnet var imidlertid af den opfattelse,  \r\n\r\n at det måtte anses som tvivlsomt, om det var loyalt og korrekt at fokusere på  \r\n\r\n den omhandlede produktfordel, idet denne efter de i sagen foreliggende  \r\n\r\n oplysninger, herunder især Oliebranchens Fællesrepræsentations oplysning om,  \r\n\r\n at alle benzinmærker, der sælges i Danmark, kunne betegnes som førsteklasses  \r\n\r\n benzin, næppe var så væsentlig som postuleret. Nævnet henstillede, at der ved  \r\n\r\n eventuelle nye reklamekampagner tages fornødent hensyn hertil. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tv-reklame - god  \r\n\r\n markedsføringsskik/sammenlignende reklame </H1>  \r\n\r\n<P></P>  \r\n\r\n<BR>  \r\n\r\n<P>Med skrivelse af 3. maj 1993 til Radio- og TV-Reklamenævnet har  \r\n\r\n advokatfirmaet Hørlyck &amp; Partnere som advokat for Olieselskabet Danmark  \r\n\r\n A.m.b.A. klaget over Texaco A/S's reklame for &#187;system 3&#171; udsendt i  \r\n\r\n TV 2, som efter advokatfirmaets opfattelse overtræder markedsføringslovens §§  \r\n\r\n 1 og 2. Som bilag til skrivelsen fremsendtes: 1) Skrivelse af 19. april 1993  \r\n\r\n fra Hørlyck og Partnere til TV2 Reklame A/S med henstilling om at standse  \r\n\r\n udsendelsen af Texaco-reklamen indtil videre, 2) Skrivelse af 19. april 1993  \r\n\r\n fra Hørlyck &amp; Partnere til Forbrugerombudsmanden hvori denne anmodes om,  \r\n\r\n at der nedlægges forbud mod bl.a. Texaco's TV-reklamering, og hvori direktør  \r\n\r\n Steen Volmer Jensen fra Dansk Teknologisk Instituts afdeling for Auto- og  \r\n\r\n Motorteknik citeres for den 17. april 1993 i Politiken at have udtalt:  \r\n\r\n &#187;De lærde strides om, hvor grænsen går. Jeg tvivler dog på, at bilister  \r\n\r\n under normale forhold kan komme op på belægningsværdier, der er afgørende for  \r\n\r\n motorens virkning med nogle af de testede benzinmærker.&#171; 3) Skrivelse af  \r\n\r\n 21. april 1993 fra Hørlyck &amp; Partnere til Forbrugerombudsmanden hvori det  \r\n\r\n præciseres, at Texaco's reklamekampagne efter advokatfirmaets opfattelse er  \r\n\r\n vildledende i forhold til forbrugerne, 4) Skrivelse af 22. april 1993 fra  \r\n\r\n Hørlyck &amp; Partnere til Forbrugerombudsmanden bilagt en pressemeddelelse  \r\n\r\n af 22. april 1993 fra Oliebranchens Fællesrepræsentation som ifølge  \r\n\r\n advokatfirmaet dokumenterer, at samtlige danske benzinmærker opfylder de  \r\n\r\n krav, der kan stilles, med hensyn til minimum af slitage på motoren og den  \r\n\r\n mindst mulige forurening, 5) Skrivelse af 26. april 1993 fra Hørlyck &amp;  \r\n\r\n Partnere til Forbrugerombudsmanden, hvori det oplyses, at Shell A/S har  \r\n\r\n meddelt Olieselskabet Danmark, at Dansk Teknologisk Institut har gennemført  \r\n\r\n en test for Shell A/S, hvoraf det bl.a. fremgår, at en typisk dansk  \r\n\r\n grundbenzin uden additiver giver en belægning på 160 mg. Advokatfirmaet  \r\n\r\n stiller i den forbindelse spørgsmålstegn ved resultaterne af den test, Texaco  \r\n\r\n har ladet Dansk Teknologisk Institut gennemføre, idet denne viste, at  \r\n\r\n tilsætning af rensende additiver til OK-benzin (som forhandles af  \r\n\r\n Olieselskabet Danmark) resulterer i at belægningen stiger fra de nævnte 160  \r\n\r\n mg til 395 mg. 6) Skrivelse af 26. april 1993 fra Forbrugerombudsmanden til  \r\n\r\n advokat Erik Hørlyck hvori det meddeleles, at Forbrugerombudsmanden på det  \r\n\r\n foreliggende grundlag ikke agter at optage sagen til behandling. Med  \r\n\r\n skrivelse af 5. maj 1993 har Radio- og TV-Reklamenævnet anmodet TV2 Reklame  \r\n\r\n A/S om en udtalelse vedrørende lovligheden af Texaco's reklame for  \r\n\r\n &#187;system 3&#171; samt om, at der indhentes en udtalelse fra annoncøren.  \r\n\r\n Med skrivelse af 13. maj 1993 til Radio- og TV-Reklamenævnet har TV2 Reklame  \r\n\r\n A/S redegjort for, at man som forudsætning for godkendelsen af Texaco's  \r\n\r\n TV-reklame-kampagne (som består af et hovedspot og 10 testimonial-spots, hvor  \r\n\r\n navngivne personer fortæller om erfaringerne med brug af &#187;system  \r\n\r\n 3&#171;) krævede, at udtalelserne i hovedspottet blev godkendt af Dansk  \r\n\r\n Teknologisk Institut. TV2 Reklame har vedlagt et bilag, hvoraf det fremgår,  \r\n\r\n at en sektionsleder og en ingeniør angiveligt fra Dansk Teknologisk Institut  \r\n\r\n den 8. marts 1993 har godkendt følgende vedrørende Texaco's system 3  \r\n\r\n TV-reklamer: </P>  \r\n\r\n<P>&#187;Der er forskel på benzin. Når du kører, dannes der skadelige  \r\n\r\n belægninger på din motors ventiler, som betyder tab af hestekræfter og dårlig  \r\n\r\n benzinøkonomi. Dansk Teknologisk Institut har testet forskellige  \r\n\r\n benzinmærkers evne til at forhindre belægninger. På baggrund af testen kan vi  \r\n\r\n hos Texaco konkludere, at System 3 er dobbelt så effektiv til at forhindre  \r\n\r\n belægningerne som noget andet benzinmærke, og mere end 20 gange så effektivt  \r\n\r\n som den mest solgte lavprisbenzin. Jeg sagde: Mere end 20 gange så effektiv  \r\n\r\n som den mest solgte lavprisbenzin. Hvilken benzin ville du vælge? Texaco  \r\n\r\n tænker på dig.&#171; og &#187;Der er forskel på benzin. Dansk Teknologisk  \r\n\r\n Institut har testet forskellige bilmærkers evne til at forhindre belægninger.  \r\n\r\n På baggrund af testen kan vi hos Texaco konkludere, at System 3 er dobbelt så  \r\n\r\n effektiv til at forhindre belægninger som noget andet benzinmærke og mere end  \r\n\r\n 20 gange så effektiv som den mest solgte lavprisbenzin. Texaco tænker på  \r\n\r\n dig.&#171; TV2 Reklame A/S har desuden meddelt, at man ikke havde fundet  \r\n\r\n anledning til at problematisere test-tidspunktet (2. halvår 1992), men  \r\n\r\n stillede krav om, at dette blev oplyst i reklamen. Med skrivelse af 13. maj  \r\n\r\n 1993 har advokatfirmaet Gorrissen &amp; Federspiel som advokat for Texaco A/S  \r\n\r\n fremsendt en udtalelse til Radio- og TV-Reklamenævnet i anledning af  \r\n\r\n Olieselskabet Danmark A.m.b.A.'s klage. Det bestrides her bl.a., at Texaco's  \r\n\r\n reklamekampagne skulle være i strid med markedsføringsloven, idet reglerne om  \r\n\r\n sammenlignende reklame påstås overholdt. Det anføres desuden, at de af  \r\n\r\n Olieselskabet Danmarks advokat citerede udtalelser fra direktør Steen Volmer  \r\n\r\n Jensen må stå for hans egen regning, idet Dansk Teknologisk Institut ikke har  \r\n\r\n villet udtale sig om prøvens relevans. Korrektheden af Steen Volmer Jensens  \r\n\r\n udtalelser bestrides i øvrigt med henvisning til bl.a. Rainer Bambino fra  \r\n\r\n FDM's tekniske afdeling, der i en vedlagt udtalelse bl.a. siger: &#187;Jo  \r\n\r\n mere sod eller aflejringer der sætter sig her (dvs. på ventilkeglen), jo  \r\n\r\n dårligere bliver motorens &#187;åndedræt&#171;. Hvor store aflejringer, der  \r\n\r\n skal til, før det kan måles at motoren taber ydelse, eller at benzinøkonomien  \r\n\r\n forringes, kan kun konstateres på et motorlaboratorium. Normalt vil en lille  \r\n\r\n sodbelægning ikke have indflydelse på motorens ydelse og økonomi, men jo  \r\n\r\n flere aflejringer, der afsættes, jo mindre bliver &#187;gennemgangen&#171;  \r\n\r\n ind i selve forbrændingsrummet.' Mht. Oliebranchens Fællesrepræsentations  \r\n\r\n pressemeddelelse finder Texaco's advokat ikke at den kan benyttes som  \r\n\r\n dokumentation, idet Oliebranchens Fællesrepræsentation kun har fastsat  \r\n\r\n minimumskrav, som skal overholdes, og at det tillades olieselskaberne  \r\n\r\n herudover at fastsætte deres egne kvalitetskrav. Radio- og TV-Reklamenævnet  \r\n\r\n har behandlet klagen over de pågældende reklameindslag og truffet følgende  \r\n\r\n afgørelse: Nævnet har ikke fundet fuldt tilstrækkeligt grundlag for påtale,  \r\n\r\n idet reklamen ikke i formen fremtræder som illoyal. Nævnet har herved lagt  \r\n\r\n til grund, at Dansk Teknologisk Institut har godkendt de udtalelser, der  \r\n\r\n findes i reklamen. Nævnet er imidlertid af den opfattelse, at det må anses  \r\n\r\n for tvivlsomt, om det er loyalt og korrekt at fokusere på den omhandlede  \r\n\r\n produktfordel, idet denne efter de i sagen foreliggende oplysninger, herunder  \r\n\r\n især Oliebranchens Fællesrepræsentations oplysning om, at alle benzinmærker,  \r\n\r\n der sælges i Danmark, kan betegnes som førsteklasses benzin, næppe er så  \r\n\r\n væsentlig som postuleret. Nævnet henstiller, at der ved eventuelle nye  \r\n\r\n reklamekampagner tages fornødent hensyn hertil. Nævnets afgørelse er  \r\n\r\n enstemmig. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19931690525"
        },
        {
            "displayName": "Entydig dokumentidentifikation",
            "displayValue": "CA000170"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "16905"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "23/06/1993"
        },
        {
            "displayName": "Administrerende myndighed",
            "displayValue": "Radio- og tv-nævnet"
        },
        {
            "displayName": "Ressortministeriets journalnummer",
            "displayValue": "92:9/9999-1-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}