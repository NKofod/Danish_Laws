{
    "id": 157433,
    "title": "Ankestyrelsens principafgørelse O-19-98 om tvangsfjernelse - advokatudgifter - flytning - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9326 af 15/02/1998",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-19-98 om tvangsfjernelse - advokatudgifter - flytning - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">A kommune anbragte et barn i familiepleje i B kommune. Kort efter flyttede forældremyndighedsindehaverne til B kommune.</p>\r\n   <p class=\"TekstGenerel\">A kommune var forpligtet til at refundere B kommune udgifter til vederlagsfri advokatbistand i forbindelse med møde afholdt efter bistandslovens § 35a.</p>\r\n   <p class=\"TekstGenerel\">Ankestyrelsen lagde vægt på, at der var direkte sammenhæng mellem anbringelsen af barnet uden for hjemmet og vurderingen efter § 35a om fortsat opretholdelse af tvangsforanstaltninger og de dermed forbundne udgifter til vederlagsfri advokatbistand efter § 124.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>16-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 11, stk. 1, nr. 1, § 124, stk. 1, litra 4 og § 133, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>A kommune havde truffet beslutning om et barns anbringelse udenfor hjemmet i B kommune. Forældrene flyttede kort efter til B kommune.</p>\r\n<p>A kommune gav den 31. august 1995 refusionstilsagn til B kommune efter bistandslovens § 11, stk. 1, nr. 1 for udgifter i forbindelse med barnets anbringelse i familiepleje. Tilsagnet blev givet vedrørende udgifter til aflønning af plejefamilie og udgifter afledt af anbringelsen, dog undtaget administrativt gebyr til plejehjemsforening, indtil anbringelsen ophørte.</p>\r\n<p>Den 28. februar 1997 fremsendte B kommune specificeret regning for udgifter ved barnets anbringelse. Regningen indeholdt bl.a. udgifter til advokatsalær i 1996.</p>\r\n<p>Den 11. februar 1997 meddelte A kommune, at udgift til advokatsalær i forbindelse med årlig opfølgning var en udgift for opholdskommunen. Der blev derfor alene anvist øvrige regningsbeløb.</p>\r\n<p>B kommune fastholdt sit krav på refusion af advokatsalær. Kommunen fandt, at der ikke var tale om en administrationsudgift, men en sagsudgift, der deles mellem stat og kommune.</p>\r\n<p>B kommune gjorde i forbindelse med klagen til ankenævnet gældende, at A kommune i forbindelse med sit refusionstilsagn alene havde taget forbehold for udgifter til plejehjemsforeninger.</p>\r\n<p>A kommune gjorde gældende, at der efter bistandslovens § 124 var tale om bistand til forældremyndighedsindehaveren og denne bistand ydes af opholdskommunen efter § 10 uden adgang til refusion efter § 11. Det blev præciseret, at refusion efter § 11, stk. 1, nr. 1, alene vedrører bistandslovsudgifter for barnet. Refusionstilsagnet omfattede derfor ikke udgifter til barnets forældre i deres hjemkommune.</p>\r\n<p>Ankenævnet tiltrådte A kommunes afgørelse, hvorefter der ikke skulle ydes refusion for udgifter til advokatsalær i forbindelse med møde afholdt i henhold til bistandslovens § 35a.</p>\r\n<p>Nævnet lagde vægt på, at udgiften til advokatsalær var en følge af et lovpligtigt tilbud til forældremyndighedsindehaveren, som kommunen skal fremsætte som et led i sagens behandling, jf. bistandslovens afsnit VIII. Det var således nævnets opfattelse, at der ikke var tale om en udgift til bistand direkte eller indirekte til barnet i forbindelse  med dets anbringelse i familieplejen, hvortil der ydes refusion.</p>\r\n<p>Nævnet mente, at udgiften var at betragte som en administrationsudgift.</p>\r\n<p>Sagen blev behandlet i principielt møde med henblik på afklaring af hvorvidt A kommune var forpligtet til at refundere B kommune udgifter til advokatsalær i forbindelse på opfølgning på tvangsfjernelse i medfør af bistandslovens § 35a.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Efter bistandslovens § 11, stk. 1, nr. 1, kan en opholdskommune kræve sin del af udgifterne til bistand refunderet af en tidligere opholdskommune, når pågældende ved medvirken fra en anden kommune eller offentlig myndighed er optaget i institution eller pleje i kommunen.</p>\r\n<p>Ankestyrelsen fandt, at udgifter til advokatsalær, jf. § 124, stk. 1, litra 4) i forbindelse med møde afholdt i henhold til bistandslovens § 35a, henhørte under de udgifter efter bistandsloven, som var omfattet af refusionspligten.</p>\r\n<p>Ankestyrelsen lagde vægt på, at der var en direkte sammenhæng mellem anbringelsen af barnet udenfor hjemmet og vurderingen efter § 35a om fortsat opretholdelse af tvangsforanstaltninger og de dermed forbundne udgifter til vederlagsfri advokat, jf. § 124.</p>\r\n<p>Ankestyrelsen var således ikke enig i nævnets antagelse af, at der var tale om en administrationsudgift.</p>\r\n<p>Der blev herved lagt vægt på, at det ikke kan udledes af § 133, stk. 2, at udgifter til advokatbistand er en administrationsudgift. Det fremgår af bestemmelsen, at en kommunes udgifter til bistand efter afsnit III (kontanthjælp) og vederlagsfri advokatbistand efter § 124 refunderes af staten med 50%.</p>\r\n<p>Ankestyrelsen ændrede således nævnets afgørelse, idet A kommune var forpligtet til at refundere B kommunes udgifter til vederlagsfri advokatbistand efter § 124.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19980932625"
        },
        {
            "displayName": "Entydig dokumentidentifikation",
            "displayValue": "BS010219"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9326"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/02/1998"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200616-97"
        },
        {
            "displayName": "Stikord",
            "displayValue": "O-19-98"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}