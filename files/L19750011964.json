{
    "id": 55987,
    "title": "Bekendtgørelse af overenskomst af 18. december 1973 med Finland, Norge og Sverige om samordning af pensionsrettigheder i følge statslige pensionsordninger. ",
    "documentTypeId": "220",
    "isSagsforlobPeriodValid": false,
    "shortName": "BKI nr 119 af 08/10/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 18. december  \r\n\r\n 1973 med Finland, Norge og Sverige om samordning af pensionsrettigheder i  \r\n\r\n følge statslige pensionsordninger. </H1>  \r\n\r\n<P></P>  \r\n\r\n<BR>  \r\n\r\n<P>Den 18. december 1973 undertegnedes i Stockholm en overenskomst mellem  \r\n\r\n Danmark, Finland, Norge og Sverige om samordning af pensionsrettigheder  \r\n\r\n ifølge statslige pensionsordninger. </P>  \r\n\r\n<P>Overenskomsten har følgende ordlyd: </P>  \r\n\r\n<P>Overenskomst mellem Danmark, Finland Norge og Sverige om samordning af  \r\n\r\n pensionsrettigheder ifølge statslige pensionsordninger </P>  \r\n\r\n<P>Regeringerne i Danmark, Finland, Norge og Sverige er ud fra et fælles  \r\n\r\n ønske om, at overgang fra ansættelse med pensionsrettigheder efter en  \r\n\r\n statslig pensionsordning i et af de nordiske lande til tilsvarende ansættelse  \r\n\r\n i et andet nordisk land ikke skal hindres af pensionsmæssige hensyn, blevet  \r\n\r\n enige om følgende bestemmelser. </P>  \r\n\r\n<P>Artikel 1 </P>  \r\n\r\n<P>Denne overenskomst vedrører pensionsrettigheder fra ansættelse i en  \r\n\r\n stilling, der omfattes af en statslig pensionsordning i et af de nævnte  \r\n\r\n nordiske lande. </P>  \r\n\r\n<P>I bilaget til overenskomsten er nærmere angivet, hvilke pensionsordninger  \r\n\r\n der omfattes af overenskomsten. </P>  \r\n\r\n<P>Artikel 2 </P>  \r\n\r\n<P>Når en person, der har haft ansættelse i en stilling som nævnt i artikel  \r\n\r\n 1, får tilsvarende ansættelse i et andet af de nævnte nordiske lande, stilles  \r\n\r\n den pågældende med hensyn til anvendelse af bestemmelser om ansættelsestid og  \r\n\r\n lignende tidskrav som betingelse for opnåelse af pensionsret, som om den  \r\n\r\n første ansættelse havde været omfattet af den pensionsordning, som er knyttet  \r\n\r\n til den senere ansættelse. </P>  \r\n\r\n<P>Artikel 3 </P>  \r\n\r\n<P>Ved direkte overgang fra en stilling som nævnt i artikel 1 til en  \r\n\r\n tilsvarende stilling i et andet af de nævnte nordiske lande skal eventuelle  \r\n\r\n bestemmelser i den pensionsordning, hvortil den pågældende overgår, om  \r\n\r\n begrænsninger i pensionsrettighederne af helbredsmæssige årsager ikke bringes  \r\n\r\n i anvendelse, såfremt sådanne begrænsninger ikke var fastsat før overgangen.  \r\n\r\n</P>  \r\n\r\n<P CLASS=STK> <I>Stk. 2. </I> Er der efter reglerne i den pensionsordning,  \r\n\r\n som den ansatte var omfattet af før overgangen, truffet bestemmelse om  \r\n\r\n helbredsmæssigt betingede begrænsninger i retten til pension, skal de  \r\n\r\n oplysninger, som har foreligget til brug ved den forebyggende  \r\n\r\n helbredsbedømmelse, også lægges til grund ved helbredsbedømmelse efter  \r\n\r\n overgangen. </P>  \r\n\r\n<P>Artikel 4 </P>  \r\n\r\n<P>Når ansættelse i en stilling som nævnt i artikel 1 ophører af årsager, der  \r\n\r\n giver den ansatte eller de efterlevende ret til at få udbetalt pension fra  \r\n\r\n ansættelsens ophør, medregnes ansættelsestid, som har dannet grundlag for  \r\n\r\n pensionsrettighederne under tidligere ansættelse i et andet af de nævnte  \r\n\r\n nordiske lande, ved fastsættelse af pensionen. som om denne ansættelse havde  \r\n\r\n været forbundet med ret til pension fra den pensionsordning, som er knyttet  \r\n\r\n til den seneste ansættelse. </P>  \r\n\r\n<P>Artikel 5 </P>  \r\n\r\n<P>Medregning efter artikel 4 er betinget af, at den seneste ansættelse har  \r\n\r\n fundet sted mindst 10 år før det tidspunkt, da den ansatte skulle være  \r\n\r\n afskediget på grund af alder. Ophører ansættelsen på grund af alder, er det  \r\n\r\n en betingelse for at foretage medregning efter artikel 4, at den seneste  \r\n\r\n ansættelse har haft en længde på mindst 10 år. </P>  \r\n\r\n<P CLASS=STK> <I>Stk, 2, </I> Såfremt forholdene måtte tale derfor, kan  \r\n\r\n reglerne i stk. 1 </P>  \r\n\r\n<P>fraviges ved dispensation i det enkelte tilfælde. </P>  \r\n\r\n<P>Artikel 6 </P>  \r\n\r\n<P>Udgifter til pensioner, der fastsættes i overensstemmelse med artikel 4,  \r\n\r\n afholdes af den pensionsordning, som den ansatte senest har været omfattet  \r\n\r\n af. </P>  \r\n\r\n<P CLASS=STK> <I>Stk. 2. </I> Såfremt der samtidig med pensionen sker  \r\n\r\n udbetaling fra et andet af de nævnte nordiske lande af en pensionsydelse, der  \r\n\r\n hidrørende fra ansættelse, som er medregnet i henhold til artikel 4,  \r\n\r\n nedsættes pensionsudbetalingen efter stk. 1 med et beløb, der svarer til den  \r\n\r\n udbetalte pensionsydelse. </P>  \r\n\r\n<P CLASS=STK> <I>Stk. 3. </I> Såfremt det efter de regler, der har været  \r\n\r\n gældende under tidligere ansættelse, er et vilkår, at udbetalt  \r\n\r\n udtrædelsesgodtgørelse eller lignende engangsbeløb kræves tilbagebetalt ved  \r\n\r\n genansættelse, er det en betingelse for at foretage medregning i henhold til  \r\n\r\n artikel 4, at der sker sådan tilbagebetaling senest i forbindelse med, at  \r\n\r\n pensionsudbetaling finder sted. </P>  \r\n\r\n<P>Artikel 7 </P>  \r\n\r\n<P>For pensioner, der fastsættes i overensstemmelse med artikel 4, finder  \r\n\r\n bestemmelser i vedkommende pensionsordning angående samordning med sociale  \r\n\r\n pensionsydelser tilsvarende anvendelse med hensyn til sociale pensionsydelser  \r\n\r\n af væsentlig samme art, som udbetales fra et andet af de nævnte nordiske  \r\n\r\n lande. </P>  \r\n\r\n<P>Artikel 8 </P>  \r\n\r\n<P>Ved gennemførelsen af denne overenskomst skal de kontraherende landes  \r\n\r\n kompetente myndigheder og organer i fornøden udstrækning yde hinanden  \r\n\r\n bistand. </P>  \r\n\r\n<P>Tvivlsspørgsmål, der måtte opstå ved gennemførelsen af denne overenskomst,  \r\n\r\n forudsættes før endelig afgørelse træffes i vedkommende land forelagt en  \r\n\r\n forhandlingsgruppe for internordisk pensionssamordning til udtalelse. </P>  \r\n\r\n<P>Artikel 9 </P>  \r\n\r\n<P>Ansøgninger, erklæringer og indankninger, som skal indgives til et organ i  \r\n\r\n et af de kontraherende lande inden for en bestemt frist, anses som rettidigt  \r\n\r\n indgivet, når de inden for den samme frist er indgivet til et tilsvarende  \r\n\r\n organ i et andet af landene. I så fald sender sidstnævnte organ uopholdeligt  \r\n\r\n de omhandlede ansøgninger, erklæringer og indankninger videre til det  \r\n\r\n kompetente organ i det andet land. </P>  \r\n\r\n<P>Artikel 10 </P>  \r\n\r\n<P>Vedkommende myndigheder i de kontraherende lande skal så snart som muligt  \r\n\r\n give hinanden underretning om alle ændringer og tilføjelser i den lovgivning,  \r\n\r\n som berører de pensionsordninger, der omfattes af overenskomsten. </P>  \r\n\r\n<P>Artikel 11 </P>  \r\n\r\n<P>Overenskomsten træder i kraft den første dag af den anden kalendermåned,  \r\n\r\n som følger efter aftalens undertegnelse. </P>  \r\n\r\n<P>Artikel 12 </P>  \r\n\r\n<P>Ønsker et af de kontraherende lande at opsige overenskomsten, skal  \r\n\r\n skriftlig meddelelse herom tilstilles den svenske regering, som straks skal  \r\n\r\n underrette de andre kontraherende lande herom og om den dato, da meddelelsen  \r\n\r\n blev modtaget. </P>  \r\n\r\n<P>Opsigelsen gælder alene for det land, som har meddelt den, og har  \r\n\r\n gyldighed fra den 1. januar, som indtræder mindst 6 måneder efter at den  \r\n\r\n svenske regering har modtaget meddelelse om opsigelsen. </P>  \r\n\r\n<P>Opsiges overenskomsten, bevares de ifølge dens bestemmelser erhvervede  \r\n\r\n rettigheder. </P>  \r\n\r\n<P>Udfærdiget i Stockholm i et eksemplar på det danske, finske, norske og  \r\n\r\n svenske sprog, hvilke samtlige tekster har samme gyldighed, den 18. december  \r\n\r\n 1973. Originaleksemplaret skal opbevares i det svenske udenrigsministeriums  \r\n\r\n arkiv. Bekræftede kopier sendes til de øvrige deltagende regeringer. </P>  \r\n\r\n<P> <I>E. Schram-Nielsen</I>  </P>  \r\n\r\n<P>Overenskomsten trådte i medfør af artikel 11 i kraft den 1. februar </P>  \r\n\r\n<P>1974. </P>  \r\n\r\n<P>Efter at der i maj 1975 fra svensk side er foretaget en ændring i det i  \r\n\r\n overenskomstens artikel 1, stk. 2, omhandlede bilag, har dettes danske tekst  \r\n\r\n følgende ordlyd: </P>  \r\n\r\n<P>Ved <I>dansk statslig pensionsordning</I> forstås pensionsordningen ifølge  \r\n\r\n lov nr. 292 af 18. juni 1969 om tjenestemandspension - omfattende  \r\n\r\n tjenestemænd i staten, folkeskolen og folkekirken. Pensionsordningen ifølge  \r\n\r\n lov nr. 82 af 12. marts 1970 om pensionering af civilt personel m.v. i  \r\n\r\n forsvaret. Statsfinanserede og/eller statsgaranterede pensionsordninger med i  \r\n\r\n det væsentlige samme indhold som pensionsordningen for statstjenestemænd m.v.  \r\n\r\n</P>  \r\n\r\n<P>Ved <I>finsk statslig pensionsordning</I> forstås ordningen i henhold til  \r\n\r\n lov af 20. maj 1966 (nr. 280/66) om statens pensioner, lov af samme dato (nr.  \r\n\r\n 281/66) om ikrafttræden af lov om statens pensioner, lov af 30. september  \r\n\r\n 1950 (nr. 459/50) om tjenestemandspensioner, lov af samme dato (nr. 463/50)  \r\n\r\n om officerers, underofficerers og flyveres ret til pension, lov af 31.  \r\n\r\n december 1968 (nr. 774/68) om statens familiepensioner, lov af samme dato  \r\n\r\n (nr. 775/68) om ikrafttræden af lov om statens familiepensioner, lov af 28.  \r\n\r\n december 1956 (nr. 696/56) om familiepension og begravelseshjælp til  \r\n\r\n statstjenestemænd, de i henhold til ovennævnte love udstedte anordninger samt  \r\n\r\n de love og anordninger, i henhold til hvilke pension bevilges eller er blevet  \r\n\r\n bevilget af statskassen under iagttagelse af relevante bestemmelser i de  \r\n\r\n førnævnte love og anordninger. </P>  \r\n\r\n<P>Ved <I>norsk statslig pensionsordning</I> forstås ordninger i henhold til  \r\n\r\n lov af 28. juli 1949 om statens pensionskasse med tillægslove, lov af samme  \r\n\r\n dato om statsbanernes pensionskasse med tillægslove og lov af 13. juni 1950  \r\n\r\n om pensionsordning for statens arbejdere med tillægslove. </P>  \r\n\r\n<P>Ved <I>svensk statslig pensionsordning</I> forstås sådanne  \r\n\r\n personalepensionsbestemmelser for statsansatte m.fl., som er tilblevet under  \r\n\r\n medvirken af regeringen eller en af regeringen udpeget myndighed eller, for  \r\n\r\n så vidt angår rigsdagen og de direkte under denne hørende statsinstitutioner  \r\n\r\n under medvirken af rigsdagen. Ved statslig pensionsordning forstås dog ikke  \r\n\r\n bestemmelser om &#187;reservpension&#171; eller dertil svarende engangsbeløb.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 8. oktober  \r\n\r\n 1975. </I> </P>  \r\n\r\n<P CLASS=UNDERSKREVET-AF ALIGN=CENTER>Ivar Nørgaard. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/12/1975"
        },
        {
            "displayName": "Accession",
            "displayValue": "L19750011964"
        },
        {
            "displayName": "Entydig dokumentidentifikation",
            "displayValue": "CM014879"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/04/2002"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "119"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "08/10/1975"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Finansministeriet Administrations- og Personaledepartementet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 5.F.114.K/435."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}