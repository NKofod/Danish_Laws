{
    "id": 32365,
    "title": "God markedsføringsskik i forbindelse med reklamer henvendt til børn - tilgift ",
    "documentTypeId": "240",
    "isSagsforlobPeriodValid": false,
    "shortName": "KEN nr 26190 af 27/11/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En tv-reklame for McDonald's Restaurants, der reklamerede for et  \r\n\r\n såkaldt &#187;Happy Meal&#171; bestående af en hamburger, pommes frites og en  \r\n\r\n sodavand samt en legetøjsfigur, alt i en særlig emballage og for en samlet  \r\n\r\n pris, blev anset for at være i stid med § 9 i bekendtgørelse om indholdet af  \r\n\r\n reklameindslag, der bringes i TV 2, som indeholder en regel om at reklamer  \r\n\r\n ikke må udformes på en sådan måde, at de udnytter børn og unges særlige  \r\n\r\n godtroenhed, med henvisning til den fremhævning af legetøjsfigurerne, som  \r\n\r\n reklamen indeholdt. Reklamen blev desuden anset for at være i strid med  \r\n\r\n markedsføringslovens § 6 vedrørende tilgift, med henvisning til den værdi  \r\n\r\n legetøjsfigurerne repræsenterer for den almindelige forbruger. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>God markedsføringsskik i forbindelse med  \r\n\r\n reklamer henvendt til børn - tilgift </H1>  \r\n\r\n<P></P>  \r\n\r\n<BR>  \r\n\r\n<P>Ved skrivelse af 24. september 1990, j.nr. FO 1.kt. 90-346-29, har  \r\n\r\n Forbrugerstyrelsen klaget over et reklameindslag for McDonald's Restaurants,  \r\n\r\n omhandlende produktet &#187;Happy Meal&#171;. Reklameindslaget er udsendt i  \r\n\r\n TV 2. </P>  \r\n\r\n<P>Forbrugerstyrelsen anfører, at reklameindslaget er i strid med god  \r\n\r\n markedsføringsskik, jf. § 1 i markedsføringsloven, idet reklamen, der primært  \r\n\r\n retter sig mod børn, indeholder en appel til disse om at ønske sig de i  \r\n\r\n reklamen viste Disney legetøjsfigurer. </P>  \r\n\r\n<P>Forbrugerstyrelsen peger desuden på, at reklamen muligvis indeholder et  \r\n\r\n tilbud om ydelse af og reklamering med ulovlig tilgift, jf. § 6 i  \r\n\r\n markedsføringsloven, med henvisning til den værdi de omhandlede Disney  \r\n\r\n legetøjsfigurer repræsenterer for den almindelige forbruger. </P>  \r\n\r\n<P>Det påklagede reklameindslag reklamerer for, at man hos McDonald's  \r\n\r\n Restaurants kan købe et såkaldt &#187;Happy Meal&#171;, bestående af en  \r\n\r\n hamburger, pommes frites og en sodavand samt en Disney legetøjsfigur, alt i  \r\n\r\n en særlig emballage og for en samlet pris. </P>  \r\n\r\n<P>TV2 Reklame A/S er i skrivelser af 27. september 1990 og 18. oktober 1990  \r\n\r\n blevet anmodet om en udtalelse vedrørende klagen, herunder om fra McDonald's  \r\n\r\n Restaurants at indhente nærmere oplysninger om værdien af de omhandlede  \r\n\r\n legetøjsfigurer. </P>  \r\n\r\n<P>TV2 Reklame A/S anfører i sin svarskrivelse af 15. oktober 1990, at TV2  \r\n\r\n Reklame A/S har godkendt tv-reklamen &#187;Happy Meal&#171; til visning i TV  \r\n\r\n 2 med betænkelighed. TV2 Reklame A/S' betænkelighed går på reklamens  \r\n\r\n vægtning, idet reklamen i højere grad handler om de kendte Disney  \r\n\r\n tegneseriefigurer end det &#187;meal&#171;, der er reklamens egentlige  \r\n\r\n objekt. </P>  \r\n\r\n<P>TV2 Reklame A/S har dog ikke vurderet, at den påklagede reklame stred mod  \r\n\r\n de særlige regler om beskyttelse af børn og unge, der indgår i bekendtgørelse  \r\n\r\n nr. 416 af 18 juni 1987 om indholdet af reklameindslag, der bringes i TV 2,  \r\n\r\n og herunder særligt §§ 9 og 11, i en sådan grad, at reklamen ikke kunne  \r\n\r\n bringes i TV 2. TV2 Reklame A/S medgiver dog, at det er uomtvisteligt, at  \r\n\r\n reklamen ønsker at påvirke børn til at købe McDonald's &#187;meal&#171; ved  \r\n\r\n at vise Disney legetøjsfigurerne. </P>  \r\n\r\n<P>Vedrørende spørgsmålet om tilgift oplyser TV2 Reklame A/S, at man som en  \r\n\r\n forudsætning for godkendelsen af reklamen har krævet, at der om nødvendigt  \r\n\r\n kunne fremlægges dokumentation for, at figurerne repræsenterer en værdi under  \r\n\r\n 2 kr. for forbrugeren. </P>  \r\n\r\n<P>I supplerende udtalelser af 16. oktober 1990 og 23. oktober 1990 har  \r\n\r\n McDonald's Restaurants Denmark A/S udtalt, at det er McDonald's Restaurants'  \r\n\r\n klare opfattelse, at reklamen på ingen måde er i strid med  \r\n\r\n markedsføringslovens § 1 om god markedsføringsskik. </P>  \r\n\r\n<P>Vedrørende spørgsmålet om tilgift anfører McDonald's, at McDonald's  \r\n\r\n &#187;Happy Meal&#171; er et samlet produkt, bestående af en hamburger, en  \r\n\r\n lille portion pommes frites, et lille glas sodavand og en lille legeting -  \r\n\r\n alt sammen emballeret i en farvestrålende æske. Legetingen er efter  \r\n\r\n McDonald's opfattelse en bestanddel af det samlede produkt og kan således  \r\n\r\n ikke betegnes som tilgift. </P>  \r\n\r\n<P>Vedrørende værdien af de omhandlede Disney legetøjsfigurer har McDonald's  \r\n\r\n oplyst, at legetøjsfigurerne ikke kan købes i butikkerne, og McDonald's er  \r\n\r\n ikke bekendt med, at der findes tilsvarende figurer i handlen. Indkøbsprisen  \r\n\r\n for en figur har for McDonald's været 0,7663 D-mark. </P>  \r\n\r\n<P>Radio- og TV-Reklamenævnet har behandlet klagen og har truffet følgende  \r\n\r\n afgørelse: </P>  \r\n\r\n<P>Nævnet finder, at den påklagede reklame er i strid med § 1 i  \r\n\r\n markedsføringsloven og § 9 i bekendtgørelse om indholdet af reklameindslag,  \r\n\r\n der bringes i TV 2, samt § 6 i markedsføringsloven. </P>  \r\n\r\n<P>I bekendtgørelsen om indholdet af reklameindslag, der bringes i TV 2,  \r\n\r\n indgår der et afsnit med overskriften &#187;særlige regler om beskyttelse af  \r\n\r\n børn og unge under 18 år&#171;. </P>  \r\n\r\n<P>De i dette afsnit indeholdte regler er, set i sammenhæng med  \r\n\r\n markedsføringslovens § 1 om god markedsføringsskik, udtryk for det generelle  \r\n\r\n standpunkt, at der, bl.a. med henvisning til tv-mediets særlige karakter, må  \r\n\r\n udvises særlig varsomhed i forbindelse med udformningen af tv-reklamer, der i  \r\n\r\n større eller mindre grad henvender sig til børn. </P>  \r\n\r\n<P>I § 9 slås det således fast, at reklamer &#187;ikke må udformes på en  \r\n\r\n sådan måde, at de udnytter børn og unges naturlige godtroenhed&#171;. </P>  \r\n\r\n<P>Det er nævnets opfattelse, at den vægtning, der er foretaget i forbindelse  \r\n\r\n med udformningen af det påklagede reklameindslag, indebærer, at reklamen i  \r\n\r\n højere grad handler om biproduktet, Disney legetøjsfigurerne, end om  \r\n\r\n reklamens egentlige objekt, nemlig det &#187;meal&#171;, som &#187;Happy  \r\n\r\n Meal&#171;-pakken indeholder. Herved påvirker man på usaglig vis børnene til  \r\n\r\n at købe eller ønske sig det samlede produkt. </P>  \r\n\r\n<P>Der foreligger derfor en overtrædelse af § 9 i bekendtgørelse om indholdet  \r\n\r\n af reklameindslag, der bringes i TV 2, og markedsføringslovens § 1. </P>  \r\n\r\n<P>For så vidt angår spørgsmålet om, hvorvidt der foreligger reklame for  \r\n\r\n ulovlig tilgift, anfører McDonald's Restaurants principalt, at der ikke er  \r\n\r\n tale om tilgift, idet &#187;Happy Meal&#171; pakken udgør et samlet produkt,  \r\n\r\n hvor Disney legetøjsfigurerne er en bestanddel af produktet, og således ikke  \r\n\r\n kan betragtes som tilgift. </P>  \r\n\r\n<P>Gældende praksis vedrørende markedsføringslovens § 6 kræver imidlertid, at  \r\n\r\n der skal være en naturlig sammenhæng mellem hoved~ og biproduktet, her det  \r\n\r\n omhandlede måltid og legetøjsfigurerne, for at disse kan betragtes som et  \r\n\r\n samlet produkt. Nævnet finder ikke, at der foreligger en sådan naturlig  \r\n\r\n sammenhæng mellem måltidet og Disney legetøjsfigurerne, og disse må derfor  \r\n\r\n principielt betegnes som tilgift. </P>  \r\n\r\n<P>Tilgift kan imidlertid, jf. markedsføringsloven § 6, stk. 1, være lovlig,  \r\n\r\n såfremt tilgiften er af ganske ubetydelig værdi for forbrugeren. </P>  \r\n\r\n<P>Forbrugerombudsmanden har i forlængelse af den hidtidige retsprakis  \r\n\r\n skønsmæssigt fastslået, at tilgift af ganske ubetydelig værdi som  \r\n\r\n udgangspunkt er ensbetydende med tilgift til en værdi af under 2 kr. for  \r\n\r\n forbrugeren. </P>  \r\n\r\n<P>I det foreliggende tilfælde er virksomhedens indkøbspris for det produkt,  \r\n\r\n der gives i tilgift, ca. 3 kr. Den pris, en forbruger ville kunne indkøbe  \r\n\r\n legetøjsfigurerne til, såfremt disse kunne købes direkte i butikkerne, ville  \r\n\r\n i givet fald antageligvis ligge væsentligt over denne pris. </P>  \r\n\r\n<P>Afgørelsen af, hvorvidt der foreligger ydelse af tilgift i strid med  \r\n\r\n markedsføringslovens § 6, træffes som ovenfor nævnt på grundlag af den pris,  \r\n\r\n som forbrugeren i givet fald ville kunne erhverve figurerne til. </P>  \r\n\r\n<P>Nævnet finder på den baggrund, at der i den foreliggende sag er tale om  \r\n\r\n reklame for tilgift i strid med § 6 i markedsføringsloven. </P>  \r\n\r\n<P>Nævnets afgørelse er enstemmig. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19902619025"
        },
        {
            "displayName": "Entydig dokumentidentifikation",
            "displayValue": "CA000276"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26190"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "27/11/1990"
        },
        {
            "displayName": "Administrerende myndighed",
            "displayValue": "Radio- og tv-nævnet"
        },
        {
            "displayName": "Ressortministeriets journalnummer",
            "displayValue": "90.8263-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}