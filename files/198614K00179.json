{
    "id": 108031,
    "title": "1986 BTL 179   BETÆNKNING OVER I. FORSLAG TIL LOV OM ÆNDRING AF SELSKABSSKATTELOVEN,   LIGNINGSLOVEN OG LOV OM SÆRLIG INDKOMSTSKAT M.V. (MEDARBEJDERAKTIER M.V.).   II. FORSLAG TIL LOV OM ÆNDRING AF LOV OM AKTIESELSKABER, LOV OM   ANPARTSSELSKABER, LOV OM FORSIKRINGSVIRKSOMHED OG LOV OM BANKER OG   SPAREKASSER M.V. (ÆNDRING AF GRÆNSEN FOR MEDARBEJDERREPRÆSENTATION) III.   FORSLAG TIL LOV OM ÆNDRING AF LOV OM BANKER OG SPAREKASSER M.V.    NR L 179 1986-87, 1. SAMLING + L 180 + L 181 BLAD NR 1029 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 179",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 179 </P>  \r\n\r\n<P></P>  \r\n\r\n<P>Betænkning over I. Forslag til lov om ændring af selskabsskatteloven,  \r\n\r\n ligningsloven og lov om særlig indkomstskat m.v. (Medarbejderaktier m.v.).  \r\n\r\n II. Forslag til lov om ændring af lov om aktieselskaber, lov om  \r\n\r\n anpartsselskaber, lov om forsikringsvirksomhed og lov om banker og  \r\n\r\n sparekasser m.v. (Ændring af grænsen for medarbejderrepræsentation) III.  \r\n\r\n Forslag til lov om ændring af lov om banker og sparekasser m.v. <BR>  \r\n\r\n Nr L 179 1986-87, 1. samling + L 180 + L 181 Blad nr 1029 </P>  \r\n\r\n<P></P>  \r\n\r\n<P>Afgivet af det politisk-økonomiske udvalg </P>  \r\n\r\n<P></P>  \r\n\r\n<P>Afgivet: 19870527 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslagene i en række møder og har herunder </P>  \r\n\r\n<P>stillet spørgsmål til arbejdsministeren og gennem denne til </P>  \r\n\r\n<P>ministeren for skatter og afgifter samt til industriministeren. </P>  \r\n\r\n<P>Ministrene har besvaret spørgsmålene skriftligt og i samråd. </P>  \r\n\r\n<P>Udvalget har endvidere modtaget skriftlige henvendelser fra </P>  \r\n\r\n<P>Håndværksrådet og Revisionsfirmaet C. Jespersen, København. </P>  \r\n\r\n<P>Ministeren for skatter og afgifter har på baggrund af en drøftelse af </P>  \r\n\r\n<P>spørgsmålet om sanktion i tilfælde, hvor der udstedes aktier til </P>  \r\n\r\n<P>medarbejderne i strid med ordningen, over for udvalget oplyst </P>  \r\n\r\n<P>følgende: </P>  \r\n\r\n<P>&#187;Såvel efter den gældende medarbejderaktieordning som efter den </P>  \r\n\r\n<P>foreslåede er det en betingelse for, at medarbejderne ikke skal </P>  \r\n\r\n<P>beskattes i forbindelse med overdragelse af aktierne, at </P>  \r\n\r\n<P>ministeren for skatter og afgifter giver tilladelse hertil. </P>  \r\n\r\n<P>Fritagelse for beskatning hos medarbejderne forudsætter således en </P>  \r\n\r\n<P>ansøgning fra arbejdsgiveren. </P>  \r\n\r\n<P>Indeholder ansøgningen urigtige eller vildledende oplysninger, kan </P>  \r\n\r\n<P>den, der har afgivet oplysningerne med forsæt til at unddrage det </P>  \r\n\r\n<P>offentlige skat, straffes for medvirken til skattesvig efter </P>  \r\n\r\n<P>skattekontrollovens § 13 med bøde, hæfte eller fængsel indtil 2 </P>  \r\n\r\n<P>år. Begås handlingen af grov uagtsomhed, er straffen bøde eller </P>  \r\n\r\n<P>hæfte. </P>  \r\n\r\n<P>Sanktionsreglerne i skattekontrolloven må anses for tilstrækkelige </P>  \r\n\r\n<P>over for overtrædelser af de foreslåede regler om </P>  \r\n\r\n<P>medarbejderaktier.&#171; </P>  \r\n\r\n<P>Under henvisning til bemærkningerne til de af ministeren for skatter </P>  \r\n\r\n<P>og afgifter stillede ændringsforslag til ligningslovens § 7 A, </P>  \r\n\r\n<P>hvoraf det fremgår, at det er en betingelse for fravigelse af </P>  \r\n\r\n<P>kravet om medarbejderaktiernes fulde stemmeværdi, at den </P>  \r\n\r\n<P>pågældende fond anvender hele sit overskud til erhvervsaktive </P>  \r\n\r\n<P>investeringer eller almenvelgørende formål, samt at </P>  \r\n\r\n<P>medarbejderaktiernes stemmeværdi i stedet svarer til højeste </P>  \r\n\r\n<P>stemmeværdi for de af selskabets aktier, der er i omsætning, har </P>  \r\n\r\n<P>industriministeren over for udvalget oplyst følgende: </P>  \r\n\r\n<P>&#187;Der er hertil rejst spørgsmål om, hvorvidt revisor - hvis der i </P>  \r\n\r\n<P>denne forbindelse finder en uretmæssig udstedelse af aktier med </P>  \r\n\r\n<P>begrænset stemmeret sted - er forpligtet til at påtale det i </P>  \r\n\r\n<P>revisionspåtegningen. </P>  \r\n\r\n<P>Det uretmæssige forhold vil i givet fald bestå i, at det fondsejede </P>  \r\n\r\n<P>selskab opnår skatteministerens tilladelse og deraf følgende </P>  \r\n\r\n<P>skattemæssige fordele, uden at lovens betingelser herfor er </P>  \r\n\r\n<P>opfyldt. Der kan dels være tale om tilfælde, hvor fonden ikke </P>  \r\n\r\n<P>anvender sit overskud som forudsat i tilladelsen, dels om </P>  \r\n\r\n<P>tilfælde, hvor der er aktier i omsætning med en større stemmeværdi </P>  \r\n\r\n<P>end den, der er knyttet til medarbejderaktierne. Hvis tilladelsen </P>  \r\n\r\n<P>i sådanne tilfælde bygger på urigtige oplysninger fra selskabet, </P>  \r\n\r\n<P>vil der kunne være tale om et strafbart forhold begået af </P>  \r\n\r\n<P>selskabets ledelse. </P>  \r\n\r\n<P>Bestemmelsen om revisionspåtegningen på årsregnskabet findes i §§ 90 </P>  \r\n\r\n<P>og 91 i aktieselskabsloven. </P>  \r\n\r\n<P>Efter aktieselskabslovens § 90 skal revisor udtale sig om, hvorvidt </P>  \r\n\r\n<P>årsregnskabet og det eventuelle koncernregnskab er udarbejdet i </P>  \r\n\r\n<P>overensstemmelse med lovgivningens og vedtægternes krav til </P>  \r\n\r\n<P>regnskabsaflæggelsen. Årsregnskabsloven kræver imidlertid ikke, at </P>  \r\n\r\n<P>de forskellige aktieklassers stemmeret skal oplyses i </P>  \r\n\r\n<P>årsregnskabet. § 44 kræver kun, at aktieklasserne specificeres, og </P>  \r\n\r\n<P>at aktiernes antal og pålydende værdi angives for hver </P>  \r\n\r\n<P>aktieklasse. </P>  \r\n\r\n<P>I aktieselskabslovens § 91, stk. 3, bestemmes bl.a., at hvis revisor </P>  \r\n\r\n<P>ved sin revision har fundet, at der foreligger forhold, som kan </P>  \r\n\r\n<P>medføre ansvar for bestyrelsesmedlemmer eller direktører, skal </P>  \r\n\r\n<P>dette oplyses i revisionspåtegningen. Bliver revisor under </P>  \r\n\r\n<P>revisionen bekendt med, at der er afgivet urigtige oplysninger som </P>  \r\n\r\n<P>anført, vil det formentlig følge af § 91, stk. 3, at forholdet </P>  \r\n\r\n<P>skal oplyses i revisionspåtegningen. Medmindre der foreligger </P>  \r\n\r\n<P>særlig anledning hertil, kan det dog næppe påhvile revisor at </P>  \r\n\r\n<P>foretage en undersøgelse af, om selskabets ledelse i forbindelse </P>  \r\n\r\n<P>med den opnåede tilladelse til udstedelse af medarbejderaktier har </P>  \r\n\r\n<P>afgivet urigtige oplysninger.&#171; </P>  \r\n\r\n<P>Herefter indtiller et mindretal (Det Konservative Folkepartis, </P>  \r\n\r\n<P>Venstres, Centrum-Demokraternes og Kristeligt Folkepartis </P>  \r\n\r\n<P>medlemmer af udvalget) det af ministeren for skatter og afgifter </P>  \r\n\r\n<P>stillede ændringsforslag til vedtagelse, hvorefter det under I </P>  \r\n\r\n<P>anførte lovforslag deles i to dele. Vedrørende det under A nævnte </P>  \r\n\r\n<P>lovforslag indstilles dette til vedtagelse med de dertil stillede </P>  \r\n\r\n<P>ændringsforslag, medens mindretallet anmoder om, at det under B </P>  \r\n\r\n<P>nævnte lovforslag efter vedtagelse af det under nr. 11 stillede </P>  \r\n\r\n<P>ændringsforslag henvises til behandling i skatte- og </P>  \r\n\r\n<P>afgiftsudvalget. De under II og III nævnte lovforslag indstilles </P>  \r\n\r\n<P>til vedtagelse uændret. </P>  \r\n\r\n<P>Et andet mindretal (Socialdemokratiets og Socialistisk Folkepartis </P>  \r\n\r\n<P>medlemmer af udvalget) indstiller det under I anførte lovforslag </P>  \r\n\r\n<P>til forkastelse ved 3. behandling, men er dog medforslagsstiller </P>  \r\n\r\n<P>til det under nr. 7 stillede ændringsforslag. Mindretallet ønsker </P>  \r\n\r\n<P>endvidere at udtale følgende: </P>  \r\n\r\n<P>Mindretallet kan ikke støtte vedtagelsen af den rest OD-pakke, der er </P>  \r\n\r\n<P>tilbage efter &#187;forståelsen&#171; mellem regeringen og Det Radikale  \r\n\r\n</P>  \r\n\r\n<P>Venstre. Nok er regeringens store projekt blevet klædeligt </P>  \r\n\r\n<P>amputeret, men tilbage er en dyr og uretfærdig skattefidus. </P>  \r\n\r\n<P>Ved lovforslagets vedtagelse bliver der åbnet mulighed for, at alle </P>  \r\n\r\n<P>medarbejdere i et aktieselskab skattefrit kan få udbetalt 6.000 </P>  \r\n\r\n<P>kr. om året i medarbejderaktier. Angiveligt stilles der krav om, </P>  \r\n\r\n<P>at aktierne skal være A-aktier, men i praksis påhviler denne pligt </P>  \r\n\r\n<P>ikke fondsejede virksomheder. Derfor vil kun meget få lønmodtagere </P>  \r\n\r\n<P>have adgang til at erhverve indflydelsesgivende aktier i medfør af </P>  \r\n\r\n<P>denne ordning. </P>  \r\n\r\n<P>Efter arbejdsministerens egne beregninger vil i alt 7 pct. af </P>  \r\n\r\n<P>lønmodtagerne få medarbejderaktier ifølge denne lov, men </P>  \r\n\r\n<P>formentlig vil det kun være 3-4 pct., der får A-aktier. Ad denne </P>  \r\n\r\n<P>vej opnås altså ikke nogen egentlig spredning af ejendomsretten </P>  \r\n\r\n<P>til erhvervsformuerne i Danmark. Denne negative konklusion </P>  \r\n\r\n<P>bestyrkes af, at loven ikke stiller krav om en fælles forvaltning </P>  \r\n\r\n<P>af lønmodtageraktierne. </P>  \r\n\r\n<P>Til gengæld bliver ordningen dyr for statskassen. Efter regeringens </P>  \r\n\r\n<P>skøn vil det dreje sig om et provenutab på 600 mill. kr. om året. </P>  \r\n\r\n<P>Der er alene tale om en simpel skattefidus for nogle få </P>  \r\n\r\n<P>lønmodtagere, der skal udredes af de øvrige skatteydere. </P>  \r\n\r\n<P>Ordningen hjælper hverken på opsparingen i samfundet eller på </P>  \r\n\r\n<P>demokratiseringen af erhvervslivet, og den nye skattefidus er i </P>  \r\n\r\n<P>åbenbar modstrid med hensigten i skattereformen om at mindske </P>  \r\n\r\n<P>tilskyndelsen til skattetænkning. </P>  \r\n\r\n<P>Mindretallet beklager, at Det Radikale Venstre har villet medvirke </P>  \r\n\r\n<P>til en dyr og overflødig skattefidus, som man selv indrømmer ikke </P>  \r\n\r\n<P>har noget med en egentlig medejendomsreform at gøre. Til gengæld </P>  \r\n\r\n<P>er der grund til at glæde sig over, at Det Radikale Venstre trods </P>  \r\n\r\n<P>alt holder fast i den fælleserklæring, som Socialdemokratiet, </P>  \r\n\r\n<P>Socialistisk Folkeparti og Det Radikale Venstre afgav den 19. juni </P>  \r\n\r\n<P>1986 om principperne for en egentlig ejendomsretsreform. Det er </P>  \r\n\r\n<P>vort fælles mål, at reformen bliver obligatorisk, at den giver ret </P>  \r\n\r\n<P>til reel medbestemmelse og medejendomsret, at lønmodtagerne kommer </P>  \r\n\r\n<P>til at forvalte lønmodtagerkapitalen i fællesskab, og at ordningen </P>  \r\n\r\n<P>vil bidrage til bedre samarbejde og en bedre udvikling af </P>  \r\n\r\n<P>virksomhedernes konkurrenceevne. </P>  \r\n\r\n<P>Disse principper lever regeringens forslag om skattefri </P>  \r\n\r\n<P>medarbejderaktier på ingen måde op til, og mindretallet vil </P>  \r\n\r\n<P>medvirke til, at den bliver afskaffet, når folketingsflertallet </P>  \r\n\r\n<P>ændres efter næste folketingsvalg. </P>  \r\n\r\n<P>Uanset sin utilfredshed med selve lovgivningen noterer mindretallet </P>  \r\n\r\n<P>til sin tilfredshed, at det lykkedes at overtale de øvrige partier </P>  \r\n\r\n<P>til at medvirke til et ændringsforslag, der både medfører en bedre </P>  \r\n\r\n<P>kontrol med ordningen, og som sikrer, at Folketinget årligt får </P>  \r\n\r\n<P>tilstillet en redegørelse for ordningens omfang og udbredelse m.v. </P>  \r\n\r\n<P>Med hensyn til det under II nævnte lovforslag indstiller mindretallet </P>  \r\n\r\n<P>dette til vedtagelse uændret, idet mindretallet fuldt ud kan </P>  \r\n\r\n<P>støtte industriministerens forslag om lettere adgang til at få </P>  \r\n\r\n<P>valgt medarbejderrepræsentanter i selskabernes bestyrelser. </P>  \r\n\r\n<P>Nedsættelsen af kravet om antallet af medarbejdere fra 5o til 35, </P>  \r\n\r\n<P>for at der kan kræves repræsentanter i bestyrelsen, er rigtig. På </P>  \r\n\r\n<P>den baggrund er det imidlertid skuffende, at regeringen ikke har </P>  \r\n\r\n<P>ønsket at gå aktivt ind i en indsats for at få valgt flere </P>  \r\n\r\n<P>lønmodtagerrepræsentanter, når det er en kendsgerning, at det især </P>  \r\n\r\n<P>kniber med at få valgt repræsentanter i de mindre virksomheder. </P>  \r\n\r\n<P>Det er ligeledes beklageligt, at man ikke har villet styrke </P>  \r\n\r\n<P>medarbejderrepræsentanternes reelle mulighed for at fungere som </P>  \r\n\r\n<P>deres kollegers repræsentanter i bestyrelsen. </P>  \r\n\r\n<P>For så vidt angår det under III nævnte lovforslag, skal mindretallet </P>  \r\n\r\n<P>bemærke, at det principielt er tilhænger af at ligestille reglerne </P>  \r\n\r\n<P>for sparekasser med dem, der gælder for andre pengeinstitutter. </P>  \r\n\r\n<P>Imidlertid har lovforslaget en sådan sammenhæng med et </P>  \r\n\r\n<P>konservativt ønske om at udbrede bonusordninger i stedet for en </P>  \r\n\r\n<P>egentlig ØD-reform, at mindretallet ikke kan støtte forslagets </P>  \r\n\r\n<P>vedtagelse. </P>  \r\n\r\n<P>Et tredje mindretal (Det Radikale Venstres medlem af udvalget) </P>  \r\n\r\n<P>indstiller det af ministeren for skatter og afgifter stillede </P>  \r\n\r\n<P>ændringsforslag til vedtagelse, hvorefter det under I anførte </P>  \r\n\r\n<P>lovforslag deles i to dele. Vedrørende det under A nævnte </P>  \r\n\r\n<P>lovforslag indstilles dette til vedtagelse med de dertil stillede </P>  \r\n\r\n<P>ændringsforslag. De under II og III nævnte lovforslag indstilles </P>  \r\n\r\n<P>tilvedtagelse uændret. </P>  \r\n\r\n<P>Mindretallet ønsker endvidere at udtale følgende: </P>  \r\n\r\n<P>Mindretallet gjorde det allerede klart ved 1. behandling af </P>  \r\n\r\n<P>regeringens OD-udspil den 19. februar 1987, jf. Folketingstidende </P>  \r\n\r\n<P>1986-87, forhandlingerne sp. 7666, at forslagene som samlet udspil </P>  \r\n\r\n<P>ikke ville kunne få radikal støtte, ligesom de heller ikke </P>  \r\n\r\n<P>udgjorde noget egnet forhandlingsgrundlag. Nogle af forslagene </P>  \r\n\r\n<P>savner en klar forbindelse til virksomhedens overskud, der er ikke </P>  \r\n\r\n<P>lagt tilstrækkelig vægt på medindflydelse, og karakteren af </P>  \r\n\r\n<P>skattebegunstiget opsparing i aktier præger for ensidigt </P>  \r\n\r\n<P>forslagene. </P>  \r\n\r\n<P>Mindretallet har nøje vurderet de enkelte forslag ud fra det </P>  \r\n\r\n<P>synspunkt, om de fremmer tanken om overskudsdeling og </P>  \r\n\r\n<P>medindflydelse. På den baggrund har Det Radikale Venstre sagt nej </P>  \r\n\r\n<P>til to af regeringens tre modeller for frivillig OD, således som </P>  \r\n\r\n<P>det blev bebudet ved forslagenes 1. behandling. Den tredje model </P>  \r\n\r\n<P>har mindretallet til gengæld hele tiden haft sympati for, ikke </P>  \r\n\r\n<P>mindst fordi den har radikale rødder. Det var nemlig et radikalt </P>  \r\n\r\n<P>forslag, som i 1958 - bl.a. med socialdemokratisk støtte - førte </P>  \r\n\r\n<P>til, at virksomheder skattefrit kan give medarbejderne indtil 200 </P>  \r\n\r\n<P>kr. i aktier, forudsat at de bindes i 5 år. Grænsen på 200 kr. er </P>  \r\n\r\n<P>ikke ændret siden. </P>  \r\n\r\n<P>Regeringen har foreslået, at det skattefri beløb hæves til 6.000 kr., </P>  \r\n\r\n<P>og at bindingsperioden samtidig udvides til 7 år. Det er faktisk </P>  \r\n\r\n<P>ganske lang tid. På 7 år kan der ske meget med aktiernes værdi, og </P>  \r\n\r\n<P>medarbejderne påtager sig altså en risiko til gengæld for </P>  \r\n\r\n<P>skattefordelen. </P>  \r\n\r\n<P>Fra radikal side er der stillet to krav som betingelse for at </P>  \r\n\r\n<P>acceptere forslaget. Der skal være knyttet indflydelse til </P>  \r\n\r\n<P>medarbejderaktierne, og den eksisterende ordnings tilskyndelse til </P>  \r\n\r\n<P>skattetænkning skal fjernes. Som resultat af drøftelserne mellem </P>  \r\n\r\n<P>regeringen og Det Radikale Venstre bliver der nu knyttet fuld </P>  \r\n\r\n<P>stemmeret til medarbejderaktierne, og det er ikke længere muligt </P>  \r\n\r\n<P>at lade virksomheden betale skatten af beløb, som ligger ud over </P>  \r\n\r\n<P>de 6.000 kr. </P>  \r\n\r\n<P>Medarbejderne i aktie- og anpartsselskaber får altså nu en mulighed </P>  \r\n\r\n<P>for at prøve OD i praksis. Det er ikke nogen OD-reform, men et </P>  \r\n\r\n<P>skridt i den rigtige retning, et måske beskedent fremskridt, som </P>  \r\n\r\n<P>kan få betydning, hvis det bidrager til det brede folkelige krav </P>  \r\n\r\n<P>om OD. Det kan bane vejen for en egentlig - obligatorisk - </P>  \r\n\r\n<P>OD-reform, og dermed også for de offentligt ansattes deltagelse. </P>  \r\n\r\n<P>Mindretallet vil fortsat af alle kræfter arbejde for at realisere de </P>  \r\n\r\n<P>tanker, som er indeholdt i det radikale forslag til </P>  \r\n\r\n<P>folketingsbeslutning om obligatorisk overskudsdeling, medeje og </P>  \r\n\r\n<P>medbestemmelse (B 138), jf. Folketingstidende 1986-87, Tillæg A </P>  \r\n\r\n<P>sp. 4195. </P>  \r\n\r\n<P>Ændringsforslag </P>  \r\n\r\n<P>til </P>  \r\n\r\n<P>I. Forslag til lov om ændring af selskabsskatteloven, ligningsloven </P>  \r\n\r\n<P>og lov om særlig indkomstskat m.v. </P>  \r\n\r\n<P>(Medarbejderaktier m.v.) </P>  \r\n\r\n<P>Af </P>  \r\n\r\n<P>ministeren for skatter og afgifter, tiltrådt af et flertal (KF, V, </P>  \r\n\r\n<P>RV, CD og KRF): </P>  \r\n\r\n<P>a </P>  \r\n\r\n<P>1) Lovforslaget deles i to lovforslag med følgende titler og indhold: </P>  \r\n\r\n<P>A. &#187;Forslag til lov om ændring af selskabsskatteloven, ligningsloven  \r\n\r\n</P>  \r\n\r\n<P>og lov om særlig indkomstskat m.v. (Medarbejderaktier m.v.)&#187; </P>  \r\n\r\n<P>omfattende § 1, § 2 med undtagelse af det under nr. 1 foreslåede </P>  \r\n\r\n<P>stk. 2 i ligningslovens § 7 A samt §§ 3 og 4. </P>  \r\n\r\n<P>B. &#187;Forslag til lov om ændring af ligningsloven. </P>  \r\n\r\n<P>(Aktietilsagnsordninger)&#187; omfattende § 2 med undtagelse af de i </P>  \r\n\r\n<P>nr. 1 foreslåede stk. 3-5 i § 7 A i ligningsloven, nr. 2 og nr. 3. </P>  \r\n\r\n<P>b </P>  \r\n\r\n<P>Ændringsforslag til det under A nævnte lovforslag </P>  \r\n\r\n<P>Til § 1 </P>  \r\n\r\n<P>2) I det under nr. 1 foreslåede § 31, stk. 2, 1. pkt., udgår &#187;eller  \r\n\r\n</P>  \r\n\r\n<P>af § 16 i lov om særlig indkomstskat&#171;. </P>  \r\n\r\n<P>3) I det under nr. 1 foreslåede § 31, stk. 2, 2. pkt., udgår ordene </P>  \r\n\r\n<P>&#187;når de nævnte aktier m.v. højst udgør 5 pct. af selskabets </P>  \r\n\r\n<P>aktiekapital, eller&#171;, og efter &#187;selskabet&#171; indsættes:  \r\n\r\n &#187;, der i så </P>  \r\n\r\n<P>fald er forpligtet til at erhverve disse&#171;. </P>  \r\n\r\n<P>Til § 2 </P>  \r\n\r\n<P>4) I den under nr. 1 foreslåede ændring af § 7 A indsættes som stk. </P>  \r\n\r\n<P>2: </P>  \r\n\r\n<P>&#187;Stk. 2. Ministeren for skatter og afgifter kan tillade, at værdien  \r\n\r\n</P>  \r\n\r\n<P>af udbytteandele eller lignende, som et selskab udlodder til de </P>  \r\n\r\n<P>ansatte i form af aktier, ikke skal medregnes i de ansattes </P>  \r\n\r\n<P>skattepligtige indkomst. Indkomstskattefritagelsen omfatter højst </P>  \r\n\r\n<P>en udlodning på 6.000 kr. årligt til hver ansat. Selskabet kan ved </P>  \r\n\r\n<P>opgørelsen af sin skattepligtige indkomst fratrække de udloddede </P>  \r\n\r\n<P>udbytteandele som driftsudgift.&#171; </P>  \r\n\r\n<P>5) I nr. 1 affattes det foreslåede § 7 A, stk. 5, således: </P>  \r\n\r\n<P>&#187;Stk. 5. Ministeren for skatter og afgifter fastsætter nærmere </P>  \r\n\r\n<P>regler for meddelelse af tilladelse efter stk. 1 og 2.&#171; </P>  \r\n\r\n<P>6) I den under nr. 1 foreslåede ændring af § 7 A indsættes efter stk. </P>  \r\n\r\n<P>5 som nye stykker: </P>  \r\n\r\n<P>&#187;Stk. 6. Det er en betingelse for meddelelse af tilladelse efter </P>  \r\n\r\n<P>stk. 1, at der ikke kan ske overdragelse, pantsætning eller anden </P>  \r\n\r\n<P>råden over aktierne før 5 år efter udløbet af det kalenderår, hvor </P>  \r\n\r\n<P>erhvervelsen har fundet sted. </P>  \r\n\r\n<P>Stk. 7. Det er en betingelse for meddelelse af tilladelse efter stk. </P>  \r\n\r\n<P>2, at der ikke kan ske overdragelse, pantsætning eller anden råden </P>  \r\n\r\n<P>over aktierne før 7 år efter udløbet af det kalenderår, hvor </P>  \r\n\r\n<P>erhvervelsen har fundet sted. Det er endvidere en betingelse, at </P>  \r\n\r\n<P>de udloddede aktier har mindst samme stemmeværdi, som de aktier i </P>  \r\n\r\n<P>selskabet, der har størst stemmeværdi. Ministeren for skatter og </P>  \r\n\r\n<P>afgifter kan dog fravige den sidstnævnte betingelse for selskaber, </P>  \r\n\r\n<P>der står i koncernforbindelse med en fond, jf. aktieselskabslovens </P>  \r\n\r\n<P>§ 2, stk. 1 og 2.&#171; </P>  \r\n\r\n<P>Af udvalget: </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 6 </P>  \r\n\r\n<P>7) Efter de under ændringsforslag nr. 6 foreslåede nye stykker 6 og 7 </P>  \r\n\r\n<P>i § 7 A indsættes som nye stykker: </P>  \r\n\r\n<P>&#187;Stk. 8. Det er en betingelse for meddelelse af tilladelse efter </P>  \r\n\r\n<P>stk. 1 og 2, at ansøgningen er forsynet med en attestation fra </P>  \r\n\r\n<P>selskabets revisor om rigtigheden af de afgivne oplysninger. </P>  \r\n\r\n<P>Stk. 9. Ministeren for skatter og afgifter afgiver årligt en </P>  \r\n\r\n<P>redegørelse til Folketinget om den i stk. 2 omhandlede </P>  \r\n\r\n<P>medarbejderaktieordning.&#171; </P>  \r\n\r\n<P>Af ministeren for skatter og afgifter, tiltrådt af et flertal (KF, V, </P>  \r\n\r\n<P>RV, CD og KRF): </P>  \r\n\r\n<P>8) Nr. 2 udgår. </P>  \r\n\r\n<P>Til § 3 </P>  \r\n\r\n<P>9) Den under nr. 1 foreslåede ændring affattes således: </P>  \r\n\r\n<P>&#187;I § 16 udgår i stk. 1, 2. pkt., &#187;aktier eller&#171; og i stk. 2  \r\n\r\n &#187;aktier </P>  \r\n\r\n<P>og&#171;.' </P>  \r\n\r\n<P>10) Nr. 2 udgår. </P>  \r\n\r\n<P>c </P>  \r\n\r\n<P>Ændringsforslag til det under B nævnte lovforslag: </P>  \r\n\r\n<P>11) Den under nr. 1 foreslåede ændring af § 7 A affattes således: </P>  \r\n\r\n<P>&#187;§ 7 A, stk. 2, affattes således: </P>  \r\n\r\n<P>&#187;Stk. 2. Hvis et selskab har givet de ansatte tilsagn om at erhverve  \r\n\r\n</P>  \r\n\r\n<P>aktier m.v., finder stk. 1 tilsvarende anvendelse, når den ansatte </P>  \r\n\r\n<P>erhverver aktien senest 5 år efter, at tilsagnet er givet. Aktien </P>  \r\n\r\n<P>anses for erhvervet for det beløb, som den er tegnet til eller </P>  \r\n\r\n<P>erhvervet for, uanset aktiens værdi på tegnings- eller </P>  \r\n\r\n<P>købstidspunktet.&#171;&#187; </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Ændringsforslagene er en følge af den forståelse, der er opnået </P>  \r\n\r\n<P>mellem regeringen og Det Radikale Venstre om gennemførelse af dele </P>  \r\n\r\n<P>af regeringens forslag i modereret form. </P>  \r\n\r\n<P>Det foreslås, at lovforslaget deles op i to særskilte lovforslag. </P>  \r\n\r\n<P>Det under A omhandlede lovforslag er resultatet af regeringens </P>  \r\n\r\n<P>forståelse med Det Radikale Venstre. Det foreslås, at dette </P>  \r\n\r\n<P>lovforslag færdiggøres til vedtagelse inden sommerferien. </P>  \r\n\r\n<P>Det under B omhandlede lovforslag indeholder regeringens forslag om </P>  \r\n\r\n<P>aktietilsagnsordninger. Det foreslås, at dette forslag </P>  \r\n\r\n<P>viderebehandles i skatte- og afgiftsudvalget med henblik på en </P>  \r\n\r\n<P>nærmere drøftelse. </P>  \r\n\r\n<P>Til nr. 2 </P>  \r\n\r\n<P>Ændringen er redaktionel og er en følge af forslaget under nr. 4, 8 </P>  \r\n\r\n<P>og 10 om, at reglerne om udlodning af medarbejderaktier flyttes </P>  \r\n\r\n<P>fra lov om særlig indkomstskat til ligningsloven. </P>  \r\n\r\n<P>Til nr. 3 </P>  \r\n\r\n<P>Det foreslås, at sambeskattede datterselskaber kun må udstede </P>  \r\n\r\n<P>medarbejderaktier, hvis medarbejderen har pligt til kun at </P>  \r\n\r\n<P>tilbagesælge aktierne til selskabet. Efter det oprindelige forslag </P>  \r\n\r\n<P>måtte de sambeskattede datterselskaber alternativt udstede </P>  \r\n\r\n<P>medarbejderaktier uden tilbagesalgspligt, men højst op til 5 pct. </P>  \r\n\r\n<P>af aktiekapitalen. </P>  \r\n\r\n<P>Det foreslås endvidere præciseret, at selskabet har en modsvarende </P>  \r\n\r\n<P>lovbestemt indløsningspligt. Bestemmelsen er nødvendig af hensyn </P>  \r\n\r\n<P>til selskabslovgivningens bestemmelser om selskabernes ret til at </P>  \r\n\r\n<P>købe egne anparter og aktier. </P>  \r\n\r\n<P>Til nr. 4 </P>  \r\n\r\n<P>Det foreslås, at medarbejderaktier ud over 6.000 kr. årligt til hver </P>  \r\n\r\n<P>medarbejder indkomstbeskattes hos medarbejderen. Efter de hidtil </P>  \r\n\r\n<P>gældende regler sker der kun særlig indkomstbeskatning. Som følge </P>  \r\n\r\n<P>af denne ændring foreslås det, at bestemmelserne om udlodning af </P>  \r\n\r\n<P>aktier flyttes fra lov om særlig indkomstskat til ligningsloven. </P>  \r\n\r\n<P>Det foreslås endvidere, at reglerne om udlodning af udbytteandele i </P>  \r\n\r\n<P>form af obligationer bibeholdes i deres nuværende form i lov om </P>  \r\n\r\n<P>særlig indkomstskat § 16, jf. nr. 8 og 10. </P>  \r\n\r\n<P>Til nr. 5 </P>  \r\n\r\n<P>Ændringen er redaktionel. </P>  \r\n\r\n<P>Til nr. 6 </P>  \r\n\r\n<P>Det foreslås, at medarbejderaktier efter den foreslåede regel til </P>  \r\n\r\n<P>ligningslovens § 7 A, stk. 2 (tidligere lov om særlig indkomstskat </P>  \r\n\r\n<P>§ 16) skal have mindst samme stemmeværdi som de aktier i </P>  \r\n\r\n<P>selskabet, der har størst stemmeværdi (A-aktier). </P>  \r\n\r\n<P>Det foreslås endvidere, at skatteministeren (Statsskattedirektoratet) </P>  \r\n\r\n<P>ved godkendelse af medarbejderaktieordningen kan fravige kravet </P>  \r\n\r\n<P>om, at medarbejderaktierne skal have fuld stemmeværdi. Kravet kan </P>  \r\n\r\n<P>fraviges for selskaber, der står i koncernforbindelse med en fond, </P>  \r\n\r\n<P>jf. aktieselskabslovens § 2, stk. 1-2. Det er en betingelse for </P>  \r\n\r\n<P>fravigelse fra kravet om medarbejderaktiernes fulde stemmeværdi, </P>  \r\n\r\n<P>at den pågældende fond anvender hele sit overskud til </P>  \r\n\r\n<P>erhvervsaktive investeringer eller almenvelgørende formål. Det er </P>  \r\n\r\n<P>endvidere en betingelse, at medarbejderaktiernes stemmeværdi i </P>  \r\n\r\n<P>stedet svarer til højeste stemmeværdi for dem af selskabets </P>  \r\n\r\n<P>aktier, der er i omsætning. </P>  \r\n\r\n<P>Til nr. 7 </P>  \r\n\r\n<P>Ved det foreslåede stk. 8 sikres det, at der foreligger en </P>  \r\n\r\n<P>attestation fra selskabets revisor til støtte for myndighedernes </P>  \r\n\r\n<P>behandling af ansøgningerne. </P>  \r\n\r\n<P>Ved det foreslåede stk. 9 er Folketinget sikret en løbende </P>  \r\n\r\n<P>orientering om administrationen og omfanget af </P>  \r\n\r\n<P>medarbejderaktieordningen. </P>  \r\n\r\n<P>Til nr. 8 </P>  \r\n\r\n<P>Ændringen er en konsekvens af, at forslag til lov om fremme af </P>  \r\n\r\n<P>overskudsdeling ikke forventes færdigbehandlet i indeværende </P>  \r\n\r\n<P>folketingssamling. </P>  \r\n\r\n<P>Til nr. 9 og 10 </P>  \r\n\r\n<P>Ændringen er en konsekvens af, at bestemmelserne i lov om særlig </P>  \r\n\r\n<P>indkomstskat § 16 om medarbejderaktier foreslås flyttet til </P>  \r\n\r\n<P>ligningsloven, jf. nr. 4-6. </P>  \r\n\r\n<P>Reglerne om medarbejderobligationer foreslås bibeholdt i deres </P>  \r\n\r\n<P>nuværende form i § 16 i lov om særlig indkomstskat. Det vil sige, </P>  \r\n\r\n<P>at det skatte- og afgiftsfri beløb for obligationer fortsat vil </P>  \r\n\r\n<P>være 200 kr. Efter det oprindelige forslag var det skatte- og </P>  \r\n\r\n<P>afgiftsfri beløb forhøjet til 6.000 kr. for såvel aktier som </P>  \r\n\r\n<P>obligationer. </P>  \r\n\r\n<P>Til nr. 11 </P>  \r\n\r\n<P>Ændringen er redaktionel. </P>  \r\n\r\n<P>Stetter (KF) Collet (KF) nfmd. Ole Bernt Henriksen (KF) Grethe </P>  \r\n\r\n<P>Fenger Møller (KF) Povl Brøndsted (V) Ivar Hansen (V) </P>  \r\n\r\n<P>Bollmann (CD) Kofod-Svendsen (KRF) Svend Auken (S) Ritt </P>  \r\n\r\n<P>Bjerregaard (S) Anker Jørgensen (S) Ivar Nørgaard (S) fmd. </P>  \r\n\r\n<P>Kaj Poulsen (S) Henning Rasmussen (S) Rahbæk Møller (SF) </P>  \r\n\r\n<P>Gert Petersen (SF) Estrup (RV) </P>  \r\n\r\n<P>Partierne FP og VS havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00179"
        },
        {
            "displayName": "Entydig dokumentidentifikation",
            "displayValue": "CL005305"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "179"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}