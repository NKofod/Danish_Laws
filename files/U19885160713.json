{
    "id": 38934,
    "title": "Bod 2.2.1. Overenskomstbrud og bod pålagt. Entreprise. Faglig Voldgift. Processuelle spørgsmål 3.7. Arbejdsproces i øvrigt. (* 1) (* 2) Bod for at have overgivet rengøringsarbejde i entreprise uden, som foreskrevet i overenskomsten, at have    forhandlet herom med vedkommende fagforbund. Landsorganisationen i Danmark for Kvindeligt Arbejderforbund i Danmark (advokat Bent Osborg) mod Finansministeriet, Lønnings- og Pensionsdepartementet for Århus Distriktstoldkammer. (kammeradvokaten v/advokat Søren Skov Knudsen) Dommere: Secher Assens, Bæhring, Arnold Hansen, Mads Kofod, Mundt (retsformand), Sløk og Wahl. ",
    "documentTypeId": "260",
    "isSagsforlobPeriodValid": false,
    "shortName": "DOM nr 51607 af 05/05/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I forbindelse med overgivelsen af rengøringsarbejde i entreprise til  \r\n\r\n et rengøringsselskab, afskedigede et toldkammer 7 rengøringsassistenter uden,  \r\n\r\n som foreskrevet i overenskomsten, at have drøftet overgivelsen af entreprise  \r\n\r\n med vedkommende fagforbund, ligesom toldkammeret havde tilsidesat sin  \r\n\r\n overenskomstmæssige pligt til at underrette forbundet om afskedigelserne.  \r\n\r\n Toldkammeret idømtes en bod på 50.000 kr., idet klagerne ikke fandtes at have  \r\n\r\n frafaldet at indbringe spørgsmålet om overenskomstbrud for Arbejdsretten med  \r\n\r\n påstand om bod ved at indlede en voldgiftssag om afskedigelserne. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.2.1. Overenskomstbrud og bod pålagt.  \r\n\r\n Entreprise. Faglig Voldgift. Processuelle spørgsmål 3.7. Arbejdsproces i  \r\n\r\n øvrigt. (* 1) (* 2) Bod for at have overgivet rengøringsarbejde i entreprise  \r\n\r\n uden, som foreskrevet i overenskomsten, at have forhandlet herom med  \r\n\r\n vedkommende fagforbund. Landsorganisationen i Danmark for Kvindeligt  \r\n\r\n Arbejderforbund i Danmark (advokat Bent Osborg) mod Finansministeriet,  \r\n\r\n Lønnings- og Pensionsdepartementet for Århus Distriktstoldkammer.  \r\n\r\n (kammeradvokaten v/advokat Søren Skov Knudsen) Dommere: Secher Assens,  \r\n\r\n Bæhring, Arnold Hansen, Mads Kofod, Mundt (retsformand), Sløk og Wahl. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for Kvindeligt  \r\n\r\n Arbejderforbund i Danmark indklaget Finansministeriet, Lønnings- og  \r\n\r\n Pensionsdepartementet for Århus Distriktstoldkammer for Arbejdsretten for  \r\n\r\n brud, dels på en den 4. december 1985 mellem CO-STAT og Finansministeriet  \r\n\r\n indgået aftale vedrørende afskedigelsesregler for ansatte (bortset fra  \r\n\r\n tillidsrepræsentanter) i henhold til overenskomster mellem Staten og  \r\n\r\n organisationer, tilsluttet CO-STAT, dels på §§ 17 og 18 i overenskomst mellem  \r\n\r\n Finansministeriet og Kvindeligt Arbejderforbund i Danmark vedrørende løn- og  \r\n\r\n arbejdsvilkår for rengøringsassistenter m.fl. i statens tjeneste m.v. </P>  \r\n\r\n<P>Den nævnte aftale indeholder følgende bestemmelser: </P>  \r\n\r\n<P>&#187;1) Det påhviler ansættelsesmyndigheden at meddele enhver opsigelse  \r\n\r\n til den ansatte skriftligt. Såfremt den ansatte har været uafbrudt  \r\n\r\n beskæftiget hos ansættelsesmyndigheden i mere end 1 år, skal meddelelse om  \r\n\r\n opsigelse ligeledes gives til den pågældende organisation. </P>  \r\n\r\n<P>2) Skønner organisationen, at afskedigelsen af en ansat ikke kan anses for  \r\n\r\n rimeligt begrundet i den pågældende eller ansættelsesmyndighedens forhold,  \r\n\r\n kan organisationen inden for en frist af 14 dage efter opsigelsen kræve  \r\n\r\n spørgsmålet forhandlet med den lokale ansættelsesmyndighed. </P>  \r\n\r\n<P>3) Opnås der ikke ved forannævnte forhandling enighed mellem  \r\n\r\n organisationen og ansættelsesmyndigheden, kan organisationen inden for en  \r\n\r\n frist af 14 dage efter forhandlingen begære sagen forhandlet mellem  \r\n\r\n overenskomstens parter. </P>  \r\n\r\n<P>4) Opnås der ikke enighed ved forhandlingen mellem overenskomstens parter,  \r\n\r\n kan sagen inden for en frist af 14 dage kræves gjort til genstand for  \r\n\r\n behandling i en i denne anledning nedsat voldgift,&#187; </P>  \r\n\r\n<P>Bestemmelserne i §§ 17 og 18 i overenskomsten - med tilhørende  \r\n\r\n bemærkninger - er i uddrag sålydende: </P>  \r\n\r\n<P>&#187;§ 17. ENTREPRISE </P>  \r\n\r\n<P>Overenskomsten gælder ikke arbejdsområder, der efter drøftelse mellem  \r\n\r\n parterne er eller bliver afgivet i entreprise. </P>  \r\n\r\n<P>LP's bem. til §17.Entreprise: </P>  \r\n\r\n<P>Opmærksomheden henledes på, at de drøftelser, der i henhold til  \r\n\r\n overenskomstens § 17 skal ske i forbindelse med rengøringsarbejdes afgivelse  \r\n\r\n i entreprise, skal finde sted, forinden endelig beslutning herom træffes....  \r\n\r\n</P>  \r\n\r\n<P>§ 18. RATIONALISERING M.V. </P>  \r\n\r\n<P>Såfremt der ønskes gennemført større rationaliseringsforanstaltninger  \r\n\r\n eller arbejdsomlægninger, der berører de ansatte, tilsiger forbundet sin  \r\n\r\n støtte hertil. Forinden der træffes endelig beslutning om iværksættelse af  \r\n\r\n sådanne foranstaltninger m.v., optages der drøftelser mellem de berørte  \r\n\r\n parter......&#171; </P>  \r\n\r\n<P>Den 26. maj 1986 og de nærmest følgende dage blev 7 rengøringsassistenter,  \r\n\r\n der havde arbejdet på Århus Distriktstoldkammer, opsagt til fratræden med  \r\n\r\n udgangen af september måned 1986, idet toldkammeret på grund af budgetmæssige  \r\n\r\n besparelser fra den 1. oktober 1986 ville give rengøringsarbejdet i  \r\n\r\n entreprise til et rengøringsselskab. </P>  \r\n\r\n<P>Der havde ikke som foreskrevet i overenskomsten fundet nogen forudgående  \r\n\r\n drøftelse af omlægningen af arbejdsopgaverne sted, og toldkammeret  \r\n\r\n underrettede ikke de ansattes organisation, Kvindeligt Arbejderforbund i  \r\n\r\n Danmark, om opsigelserne, samtidig med at de blev meddelt, således som det er  \r\n\r\n foreskrevet efter aftalen. </P>  \r\n\r\n<P>Efter henvendelse fra den lokale afdeling af forbundet fandt der derefter  \r\n\r\n den 20. juni 1986 en lokal forhandling sted, uden at der opnåedes enighed i  \r\n\r\n sagen. Den blev derefter gjort til genstand for forhandling på et den 30.  \r\n\r\n juli 1986 afholdt møde mellem repræsentanter for Kvindeligt Arbejderforbund i  \r\n\r\n Danmark og Finansministeriet, hvor KAD krævede bod for overenskomstbrud, og  \r\n\r\n hvor det blev gjort gældende, at CO-STAT-aftalen ikke var overholdt. Dette  \r\n\r\n sidste erkendtes fra Finansministeriets side, og ministeriet ville lade  \r\n\r\n muligheden for at lade afskedigelserne behandle efter aftalens regler stå  \r\n\r\n åben. Mødet sluttede med, at parterne forbeholdt sig deres stilling. Det er  \r\n\r\n oplyst, at forbundet ved skrivelse af 19. august 1986 til Finansministeriet  \r\n\r\n har meddelt, at det er besluttet at lade afskedigelserne behandle ved en  \r\n\r\n voldgiftsret i henhold til CO-STAT-aftalen. </P>  \r\n\r\n<P>Klagerne har nedlagt påstand om, at de indklagede tilpligtes at betale en  \r\n\r\n af Arbejdsretten fastsat bod for overtrædelse såvel af aftalen mellem CO-STAT  \r\n\r\n og Finansministeriet, som af §§ 17 og 18 i overenskomsten mellem Kvindeligt  \r\n\r\n Arbejderforbund i Danmark og Finansministeriet. </P>  \r\n\r\n<P>Indklagede har påstået frifindelse. </P>  \r\n\r\n<P>Klagerne har til støtte for deres påstand anført, at det for forbundet er  \r\n\r\n af afgørende betydning, at man så tidligt som muligt får lejlighed til at  \r\n\r\n indgå i drøftelserne, når mere omfattende arbejdsomlægninger, der berører  \r\n\r\n forbundets medlemmer, er under forberedelse. Ved overenskomstens § 17 og  \r\n\r\n bemærkninger dertil og § 18 er det af Finansministeriet tilsikret forbundet,  \r\n\r\n at man får lejlighed til at drøfte rengøringsarbejdes overgivelse i  \r\n\r\n entreprise eller arbejdsomlægninger, der berører de ansatte, før endelig  \r\n\r\n beslutning om sådanne foranstaltninger iværksættes. De nævnte bestemmelser er  \r\n\r\n klart overtrådt i denne sag. Dertil kommer, at også reglerne i  \r\n\r\n CO-STAT-aftalen er tilsidesat. Underretningspligten i aftalens § 1 er en  \r\n\r\n central bestemmelse i afskedigelsesreglerne. Iagttagelsen af denne regel er  \r\n\r\n forudsætningen for, at den i aftalen foreskrevne procedure kan komme i gang.  \r\n\r\n Såfremt der ikke sker nogen underretning om afskedigelsen straks, afskæres  \r\n\r\n organisationen fra inden for den i aftalen nævnte frist på 14 dage efter  \r\n\r\n opsigelsen at kræve afskedigelsen forhandlet med den lokale  \r\n\r\n ansættelsesmyndighed. </P>  \r\n\r\n<P>Indklagede har erkendt, at der fra indklagedes side foreligger en  \r\n\r\n overtrædelse af reglerne i §§ 17 og 18 i parternes overenskomst. Det må  \r\n\r\n imidlertid antages, at klagerne har frafaldet at gøre bodsansvar gældende for  \r\n\r\n denne overtrædelse, når indklagede har valgt at indlede voldgiftssag om  \r\n\r\n afskedigelserne i henhold til CO-STAT-aftalens regler herom. </P>  \r\n\r\n<P>For så vidt angår den påberåbte tilsidesættelse af underretningspligten  \r\n\r\n efter § 1 i CO-STAT-aftalen har indklagede indledningsvis begrundet  \r\n\r\n frifindelsespåstanden med, at den manglende iagttagelse af CO-STAT-aftalens  \r\n\r\n regler efter selve aftalens indhold ikke er sanktioneret med bod. Spørgsmålet  \r\n\r\n om bod nævnes således ikke. Derimod er der mulighed for indbringelse af  \r\n\r\n spørgsmålet om berettigelsen af en afskedigelse for den i aftalen nævnte  \r\n\r\n voldgiftsret, og det er som nævnt netop denne fremgangsmåde indklagede i  \r\n\r\n denne sag har benyttet sig af. Dermed må klagerne anses at have frafaldet at  \r\n\r\n gøre andre retsvirkninger af overenskomstovertrædelsen gældende. </P>  \r\n\r\n<P>Klagerne har over for det af indklagede indledningsvis anførte gjort  \r\n\r\n gældende, at aftalen er en klar kollektiv overenskomst, og at brud på en  \r\n\r\n sådan aftale kan medføre idømmelse af bod efter § 12 i arbejdsretsloven. </P>  \r\n\r\n<P>Arbejdsretten skal udtale: </P>  \r\n\r\n<P>Det er erkendt af indklagede, at bestemmelserne i overenskomstens §§ 17 og  \r\n\r\n 18 er tilsidesat af Århus Distriktstoldkammer ved at lade rengøringsarbejdet  \r\n\r\n overgå i entreprise uden forudgående drøftelser med Kvindeligt  \r\n\r\n Arbejderforbund i Danmark. Det må endvidere - som også af indklagede erkendt  \r\n\r\n - konstateres, at toldkammeret har tilsidesat pligten efter CO-STAT-aftalen  \r\n\r\n til at underrette forbundet samtidig med, at opsigelserne blev afgivet. Denne  \r\n\r\n aftale må også anses for at være en kollektiv aftale om løn- og  \r\n\r\n arbejdsforhold. Da der ikke findes at kunne gives indklagede medhold i, at  \r\n\r\n klagerne ved at indlede voldgiftssag har frafaldet at indbringe spørgsmålet  \r\n\r\n om brud på aftalen og overenskomsten for Arbejdsretten med påstand om bod, og  \r\n\r\n da de nævnte overtrædelser findes ikke blot at være af formel karakter, men  \r\n\r\n af reel betydning for regulering af parternes overenskomstmæssige forhold,  \r\n\r\n pålægger Arbejdsretten Århus Distriktstoldkammer til Landsorganisationen i  \r\n\r\n Danmark at betale en bod på 50.000 kr. </P>  \r\n\r\n<P>Indklagede findes endvidere at burde betale 2.000 kr. i sagsomkostninger  \r\n\r\n til Arbejdsretten. </P>  \r\n\r\n<P>T h i k e n d e s f o r r e t : </P>  \r\n\r\n<P>Indklagede, Århus Distriktstoldkammer, betaler til Landsorganisationen i  \r\n\r\n Danmark for brud på den mellem Finansministeriet og CO-STAT den 4. december  \r\n\r\n 1985 indgåede aftale og på §§ 17 og 18 i overenskomst mellem  \r\n\r\n Finansministeriet og Kvindeligt Arbejderforbund i Danmark en bod på 50.000  \r\n\r\n kr. </P>  \r\n\r\n<P>De indklagede betaler 2.000 kr. i sagsomkostninger til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.589 (note 15), K 87.222, K 86.386 (A  \r\n\r\n 1987 s.111) K 10.194 (A 1984, s.164). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1988, side 83"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19885160713"
        },
        {
            "displayName": "Entydig dokumentidentifikation",
            "displayValue": "CA006869"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "51607"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "05/05/1988"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "87.345"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}