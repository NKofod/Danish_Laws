{
    "id": 226300,
    "title": "Bekendtgørelse om offentlig elektronisk fiskeauktion",
    "documentTypeId": "60",
    "isSagsforlobPeriodValid": true,
    "shortName": "BEK nr 2286 af 03/12/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om offentlig elektronisk fiskeauktion<a class=\"FodnoteHenvisning\" name=\"Henvisning_id0e3dfec2-784f-48f4-bf1d-52cc731ee4b3\" href=\"#id0e3dfec2-784f-48f4-bf1d-52cc731ee4b3\">1)</a></p>\r\n<p class=\"Indledning2\">I medfør af § 10, stk. 1, § 101 og § 130, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 261 af 21. marts 2019, fastsættes:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Tilladelse til offentlig elektronisk fiskeauktion</span>\r\n   </span>\r\n</p>\r\n<p class=\"Paragraf\" id=\"id306ac4e3-df71-400a-836d-c61acd6eb743\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Fiskeristyrelsen kan efter ansøgning tillade, at indehavere af bevilling til afholdelse af offentlig fiskeauktion afholder offentlig fiskeauktion i elektronisk form.</p>\r\n<p class=\"Stk2\">\r\n   <span class=\"StkNr\" id=\"id1eacb8b2-3289-48cb-9360-9ed4c4e86d8e\">Stk. 2.</span> Det er ikke tilladt at drive offentlig elektronisk fiskeauktion uden fornøden tilladelse, jf. stk. 1.</p>\r\n<p class=\"Paragraf\" id=\"idbb383ee5-ad8a-4432-8612-ed6b119a7786\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Fiskeristyrelsen træffer afgørelse om tilladelse til afholdelse af offentlig fiskeauktion i elektronisk form senest 4 uger efter modtagelse af ansøgningen og al nødvendig dokumentation, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"ida8099fdd-6a0c-434e-847a-e73f4775d162\">Stk. 2.</span> Fristen kan forlænges én gang, hvis sagens kompleksitet berettiger det. Fiskeristyrelsen begrunder forlængelsen og varigheden af forlængelsen og meddeler dette til ansøgeren inden udløbet af fristen i stk. 1.</p>\r\n<p class=\"Stk2\">\r\n   <span class=\"StkNr\" id=\"idd730b39d-9202-4a8f-b52c-1f441bab9251\">Stk. 3.</span> Afholdelse af offentlig fiskeauktion i elektronisk form må ikke påbegyndes, før der er modtaget tilladelse hertil fra Fiskeristyrelsen.</p>\r\n<p class=\"Stk2\">\r\n   <span class=\"StkNr\" id=\"id143fcf37-f2e1-48f7-bb29-c5cae123d529\">Stk. 4.</span> Når Fiskeristyrelsen har modtaget en ansøgning om tilladelse til afholdelse af offentlig fiskeauktion i elektronisk form, sender Fiskeristyrelsen en kvittering til ansøgeren med oplysning om</p>\r\n<p class=\"Liste1\">\r\n   <span class=\"Liste1Nr\" id=\"id0a842ae0-c778-49ff-a9eb-78aaf55b5ea6\">1)</span> sagsbehandlingsfristen og</p>\r\n<p class=\"Liste1\">\r\n   <span class=\"Liste1Nr\" id=\"id0bdbc9af-bc46-46e6-aa95-08a9f9af59f4\">2)</span> klagemuligheder.</p>\r\n<p class=\"Paragraf\" id=\"id916cc15b-97ab-4d88-820f-a66023e0cb0a\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Tilladelse efter § 1, stk. 1, gives, såfremt bevillingshaver tilsikrer at følgende vilkår opfyldes:</p>\r\n<p class=\"Liste1\">\r\n   <span class=\"Liste1Nr\" id=\"idfd9aa666-d4a0-4b27-9e3e-822089910644\">1)</span> Interesserede auktionskøbere kan skaffe sig det udstyr, programmer og systembeskrivelser m.v., der er nødvendige for at kunne byde på fiskeauktionen på lige vilkår.</p>\r\n<p class=\"Liste1\">\r\n   <span class=\"Liste1Nr\" id=\"id86573b93-53be-4a8f-8007-b029070ee591\">2)</span> Det elektroniske auktionssystem sikrer ensartet behandling af de afgivne bud.</p>\r\n<p class=\"Liste1\">\r\n   <span class=\"Liste1Nr\" id=\"id82e164b4-c40e-4010-9906-e88475856379\">3)</span> Fiskeauktionen er tilgængelig for enhver.</p>\r\n<p class=\"Stk2\">\r\n   <span class=\"StkNr\" id=\"id58e543a6-afb5-492a-8557-9f6bf2807a7f\">Stk. 2.</span> Fiskeristyrelsen kan efterfølgende supplere eller ændre i de generelle tilladelsesvilkår, i det omfang det er påkrævet i medfør af regler om elektronisk handel.</p>\r\n<p class=\"Stk2\">\r\n   <span class=\"StkNr\" id=\"id90c7fa44-0d46-4406-826a-71790c3f51de\">Stk. 3.</span> Tilladelsen meddeles eller fornyes for 3 år ad gangen.</p>\r\n<p class=\"Paragraf\" id=\"id399e537d-2d3d-44cf-b65a-93d563dafaac\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Bevillingshaver kan kræve, at en køber ved den elektroniske fiskeauktion dokumenterer sin kreditværdighed i form af en kreditgodkendelse, inden der afgives bud.</p>\r\n<p class=\"Paragraf\" id=\"idd03c53df-ad35-4a76-9e54-eaaa2013e369\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> § 22, stk. 3. og 5, i bekendtgørelse nr. 1555 af 11. december 2015, finder ikke anvendelse ved afholdelse af elektronisk fiskeauktion.</p>\r\n<p class=\"Paragraf\" id=\"iddd7f735b-c55b-40cd-a003-3deb430aef4b\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Fiskeristyrelsen kan efter ansøgning godkende, at reglerne i det til enhver tid gældende reglement for de almindelige offentlige fiskeauktioner fraviges i det omfang den elektroniske fiskeauktion nødvendiggør det. Fravigelser fra reglementet skal beskrives og begrundes over for Fiskeristyrelsen.</p>\r\n<p class=\"Stk2\">\r\n   <span class=\"StkNr\" id=\"idd3068ff5-ac92-408c-ac4a-df529ccd101a\">Stk. 2.</span> Reglementet eller det eventuelt ændrede reglement skal være offentligt tilgængeligt på auktionens hjemmeside eller lignende.</p>\r\n<p class=\"Paragraf\" id=\"id61bbd16c-128e-4928-8be1-216cedafb61b\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Bevillingshaver skal sikre, at kontaktoplysninger til Fiskeristyrelsen er offentligt tilgængelige på auktionens hjemmeside.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Tilbagekaldelse af tilladelse til offentlig elektronisk fiskeauktion</span>\r\n   </span>\r\n</p>\r\n<p class=\"Paragraf\" id=\"idc187460e-f372-4e00-b498-4dfac11b9635\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Afholdelse af offentlig elektronisk fiskeauktion i strid med tilladelsesvilkårene kan medføre tilbagekaldelse af tilladelsen.</p>\r\n<p class=\"Stk2\">\r\n   <span class=\"StkNr\" id=\"idc99b256e-cf5e-4641-94bf-5a1d1e44dc31\">Stk. 2.</span> Bevillingshaver har i øvrigt pligt til at påse, at fiskeauktionen til enhver tid drives i overensstemmelse med gældende love, bekendtgørelser m.v. på fiskeri- og fødevareområdet, samt i overensstemmelse med reglerne for elektronisk handel herunder EU-retsforskrifter. Manglende iagttagelse af gældende regler kan medføre tilbagekaldelse af tilladelsen.</p>\r\n<p class=\"Stk2\">\r\n   <span class=\"StkNr\" id=\"id67c92983-567a-4359-bcf2-a8b45a76ba07\">Stk. 3.</span> Tilbagekaldelse efter stk. 1 og 2, kan kun ske, hvis Fiskeristyrelsen vurderer, at der foreligger en grov eller gentagen overtrædelse af vilkår eller regler, og at overtrædelsen bevirker eller kan bevirke utilstrækkelig offentlighed eller gennemsigtighed i omsætningen af fisk.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Straf</span>\r\n   </span>\r\n</p>\r\n<p class=\"Paragraf\" id=\"id772d999d-d0a8-425e-a4db-d575c8a609eb\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Med bøde straffes den, der:</p>\r\n<p class=\"Liste1\">\r\n   <span class=\"Liste1Nr\" id=\"id83bc6aee-7dc1-4a1a-b1e3-f1da113af5b1\">1)</span> Overtræder § 1, stk. 2, § 2, stk. 3, § 6, stk. 2 eller § 7.</p>\r\n<p class=\"Liste1\">\r\n   <span class=\"Liste1Nr\" id=\"id76227c3e-7f51-4b5e-a3fb-c057f779e0d4\">2)</span> Tilsidesætter vilkår, der er fastsat efter § 3.</p>\r\n<p class=\"Stk2\">\r\n   <span class=\"StkNr\" id=\"id516f7684-c636-460e-8d24-ad6ed0a4723a\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttrædelse</span>\r\n   </span>\r\n</p>\r\n<p class=\"Paragraf\" id=\"idd21dfb13-6bdf-4ff1-9b9e-288b1525fd74\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Bekendtgørelsen træder i kraft den 1. januar 2022.</p>\r\n<p class=\"Stk2\">\r\n   <span class=\"StkNr\" id=\"id829f5b93-8d70-4c68-9230-5918e762a7da\">Stk. 2.</span> Bekendtgørelse nr. 1189 af 9. december 2009 om offentlig elektronisk fiskeauktion ophæves.</p><div class=\"Givet\" id=\"Givet\"><p class=\"Givet\" align=\"center\">Ministeriet for Fødevarer, Landbrug og Fiskeri, den 3. december 2021</p><p class=\"Sign1\" align=\"center\">Rasmus Prehn</p><p class=\"Sign2\" align=\"right\">/ Nicolai Alexander Vandkilde Højlund</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id0e3dfec2-784f-48f4-bf1d-52cc731ee4b3\" href=\"#Henvisning_id0e3dfec2-784f-48f4-bf1d-52cc731ee4b3\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv nr. 2006/123/EF af 12. december 2006 om tjenesteydelser i det indre marked, EU-Tidende 2006, nr. L 376, s. 36.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/12/2021"
        },
        {
            "displayName": "Accession",
            "displayValue": "B20210228605"
        },
        {
            "displayName": "Entydig dokumentidentifikation",
            "displayValue": "DC000372"
        },
        {
            "displayName": "Dato for førstegangsindlæggelse",
            "displayValue": "07/12/2021"
        },
        {
            "displayName": "Dato for indlæggelse",
            "displayValue": "07/12/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2286"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "03/12/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Ministeriet for Fødevarer, Landbrug og Fiskeri"
        },
        {
            "displayName": "Ressortministeriets journalnummer",
            "displayValue": "Ministeriet for Fødevarer, Landbrug og Fiskeri, j.nr. 2021-7670"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}