{
    "id": 112108,
    "title": "1996 LSF 79   FORSLAG TIL LOV OM ÆNDRING AF FÆRDSELSLOVEN (HASTIGHEDSBEGRÆNSNING) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 79",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 79 </P>  \r\n\r\n<P></P>  \r\n\r\n<P>Forslag til Lov om ændring af færdselsloven (Hastighedsbegrænsning) </P>  \r\n\r\n<P></P>  \r\n\r\n<P>Fremsat af Erik Jacobsen (V) Brian Mikkelsen (KF) Jan Køpke Christensen  \r\n\r\n (FP) </P>  \r\n\r\n<P></P>  \r\n\r\n<P>den 22. november 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I færdselsloven, jf. lovbekendtgørelse nr. 735 af 24. august 1992, som  \r\n\r\n senest ændret ved lov nr. 1123 af 20. december 1995, foretages følgende  \r\n\r\n ændring: </P>  \r\n\r\n<P> <B>1.</B> I <I>§ 43, stk. 2</I> og <I>3,</I> ændres &#187;70 km&#171;  \r\n\r\n til: &#187;80 km&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Forslagsstillerne fremsætter dette lovforslag for at få bl.a.  \r\n\r\n lastvognstrafikken over på de langt mere trafiksikre motorveje og for at få  \r\n\r\n hastighederne tilpasset EU's normer. Langt de fleste EU-lande har  \r\n\r\n hastighedsgrænser på 80 km i timen eller derover for lastvogne, campingvogne  \r\n\r\n m.v. på motorveje. Et enkelt land, Irland, har dog en hastighedsgrænse på 70  \r\n\r\n km i timen, men her er også tale om et land, hvor der kun i mindre  \r\n\r\n udstrækning sker befragtning til og fra. </P>  \r\n\r\n<P>Udenlandske lastvognschauffører og førere af bl.a. campingvogne står  \r\n\r\n uforstående over for, at de - efter at have kørt op gennem hele EU efter  \r\n\r\n hastighedsbegrænsninger på 80 km i timen eller derover - ved passage af den  \r\n\r\n dansk-tyske grænse pludselig kun må køre 70 km i timen. </P>  \r\n\r\n<P>De danske motorveje er af en meget høj standard, som fuldt ud kan klare en  \r\n\r\n øget hastighed for lastvogne. </P>  \r\n\r\n<P>Forslaget vil desuden betyde en langt smidigere afvikling af trafikken og  \r\n\r\n vil være med til at eliminere mange farlige overhalinger af lastbiler og  \r\n\r\n campingvogne fra personbiler. Det kan yderligere tilføjes, at nye lastvogne  \r\n\r\n fremover bliver monteret med hastighedsbegrænsere, som ifølge lovgivningen  \r\n\r\n plomberes til ikke at overskride 90 km i timen. </P>  \r\n\r\n<P>Forslagsstillerne ser endvidere gerne, at regeringen snarest iværksætter  \r\n\r\n en undersøgelse, som kan afklare, om en forøgelse af hastighedsgrænsen på  \r\n\r\n landeveje fra 70 til 80 km i timen for lastvogne, campingvogne m.v. vil  \r\n\r\n medføre en trafiksikkerhedsgevinst, bl.a. i form af langt færre overhalinger  \r\n\r\n fra personvogne samt generelt en mere jævn trafikrytme på landevejene. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Bestemmelserne ændrer den eksisterende hastighedsgrænse for lastbiler og  \r\n\r\n biler med tilkoblet påhængsvogne, sættevogne og registreringspligtige  \r\n\r\n påhængsredskaber, herunder campingvogne, fra 70 km i timen til 80 km i timen  \r\n\r\n på motorvej. </P>  \r\n\r\n<P>I bødebestemmelsen i færdselslovens § 118, stk. 3, 2. pkt., er vedtaget en  \r\n\r\n bestemmelse om, at der for lastbiler m.v. udmåles en skærpet bøde. Selve  \r\n\r\n bestemmelsen giver ingen anvisning på, hvad dette er, men af bemærkningerne  \r\n\r\n til det daværnede lovforslag nr. L 185 (folketingssamlingen 1991-92) og den  \r\n\r\n senere praksis fremgår, at den skærpede bøde ud over en forhøjelse af  \r\n\r\n bødeniveauet også er en fastsættelse af bøden på grundlag af den procentuelle  \r\n\r\n overskridelse af den pågældende hastighedsgrænse. </P>  \r\n\r\n<P>Det er ikke hensigten fra forslagsstillernes side at udtynde og mildne  \r\n\r\n denne praksis ved fremsættelsen af dette lovforslag. Forslagsstillerne mener,  \r\n\r\n at der stadig skal gives skærpet bøde, og at dette stadig skal ske i  \r\n\r\n overensstemmelse med den praksis, som har udviklet sig siden vedtagelsen af  \r\n\r\n bestemmelsen om skærpet bøde. </P>  \r\n\r\n<P>Forslagsstillerne anser det for væsentligt, at der er visse friheder for  \r\n\r\n borgerne, men samfundet må dog sætte grænser herfor. En hastighedsbegrænsning  \r\n\r\n er et udtryk for en af disse nødvendige grænser, der, når den er sat, skal  \r\n\r\n overholdes. Forslagsstillerne mener derfor også, at det vil være endog meget  \r\n\r\n hensigtsmæssigt at skærpe bødeansvaret for overskridelse af  \r\n\r\n hastighedsbegrænsningen. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Erik Jacobsen</B> (V): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om ændring af færdselsloven.  \r\n\r\n (Hastighedsbegrænsning).</I>  </P>  \r\n\r\n<P>(Lovforslag nr. L 79). </P>  \r\n\r\n<P>Jeg henviser i øvrigt til de bemærkninger, der ledsager lovforslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/11/1996"
        },
        {
            "displayName": "Accession",
            "displayValue": "199612K00079"
        },
        {
            "displayName": "Entydig dokumentidentifikation",
            "displayValue": "CL007295"
        },
        {
            "displayName": "Dato for førstegangsindlæggelse",
            "displayValue": "22/11/1996"
        },
        {
            "displayName": "Dato for indlæggelse",
            "displayValue": "22/11/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "79"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}