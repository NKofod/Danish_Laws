{
    "id": 105805,
    "title": "1989 BSF 73   FORSLAG TIL FOLKETINGSBESLUTNING OM SIKKERHEDEN PÅ PASSAGERSKIBE I DANSK   RUTEFART ",
    "documentTypeId": "480",
    "isSagsforlobPeriodValid": false,
    "shortName": "1989/1 BSF 73",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 73 </P>  \r\n\r\n<P></P>  \r\n\r\n<P>Forslag til folketingsbeslutning om sikkerheden på passagerskibe i dansk  \r\n\r\n rutefart </P>  \r\n\r\n<P></P>  \r\n\r\n<P>Fremsat af Nyrup Rasmussen (S) Svend Andersen (S) Ole Espersen (S) Lissa  \r\n\r\n Mathiasen (S) Tove Lindbo Larsen (S) Kelm-Hansen (S) </P>  \r\n\r\n<P></P>  \r\n\r\n<P>den 26. april 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Det pålægges regeringen at tage de nødvendige initiativer til at </P>  \r\n\r\n<P>sikre </P>  \r\n\r\n<P>1. at danske sikkerheds- og arbejdsmiljøbestemmelser som et minimum  \r\n\r\n omfatter alle passagerskibe, som sejler mellem danske havne i fast rutefart,  \r\n\r\n</P>  \r\n\r\n<P>2. at gældende danske sikkerhedsregler gennemgås i alle detaljer med  \r\n\r\n henblik på at gennemføre opstramninger, hvor det skønnes nødvendigt i  \r\n\r\n samarbejde med andre nordiske og europæiske lande, </P>  \r\n\r\n<P>3. at misbrug af bekvemmelighedsflag imødegås ved, at passagerskibe i fast  \r\n\r\n rutefart på danske havne påbydes at føre et af anløbslandenes flag. Det  \r\n\r\n indebærer, at et skib i fast fart mellem Norge og Danmark fører norsk eller  \r\n\r\n dansk flag, et skib i fart mellem Sverige og Danmark svensk eller dansk flag  \r\n\r\n og så fremdeles. Herved sikres, at de pågældende skibe bemandes i henhold til  \r\n\r\n de i flaglandet gældende regler. Det indebærer vel at mærke overholdelse af  \r\n\r\n de &#187;rene&#171; flags regler - ikke DIS' regler,  \r\n\r\n bekvemmelighedsflagsregler eller andre ordninger, som kan anvendes til at  \r\n\r\n undvige sikkerheds- og bemandingsbestemmelser, </P>  \r\n\r\n<P>4. at der indledes forhandlinger med de enkelte anløbslande med henblik  \r\n\r\n på, at de gældende nationale sikkerhedsbestemmelser mindst lever op til  \r\n\r\n ajourførte danske sikkerhedskrav, </P>  \r\n\r\n<P>5. at det danske skibstilsyn styrkes, både når det gælder uddannelse,  \r\n\r\n ressourcer, speciale m.v. såvel for skibes passager- som for godstransport.  \r\n\r\n Det er og må forblive en samfundsopgave at varetage sikkerhedsopsynet med  \r\n\r\n såvel passager- som godstransportskibe, </P>  \r\n\r\n<P>6. at samtlige passagerskibe i rutefart, som anløber danske havne,  \r\n\r\n gennemgås hurtigst muligt for at sikre, at gældende sikkerhedskrav i henhold  \r\n\r\n til danske minimumsbestemmelser er opfyldt, </P>  \r\n\r\n<P>7. at straffeloven revideres, hvis det er nødvendigt for at sikre, at brug  \r\n\r\n af bekvemmelighedsflag ikke vanskeliggør eller reelt umuliggør, at ansvaret  \r\n\r\n for skibskatastrofer placeres, </P>  \r\n\r\n<P>8. at de gældende regler om søforklaring ændres, således at det sikres, at  \r\n\r\n det offentliges interesse i en så sikker og upartisk fastlæggelse af det  \r\n\r\n faktisk passerede tilgodeses i størst muligt omfang, </P>  \r\n\r\n<P>9. at regeringen fastholder ovenstående principper under de nu indledte  \r\n\r\n drøftelser i det fælles nordiske udvalg, som er nedsat efter  \r\n\r\n skibskatastrofen. </P>  \r\n\r\n<P>Bemærkninger til forslaget </P>  \r\n\r\n<P>Omstændighederne bag &#187;Scandinavian Star&#171;-katastrofen har bl.a.  \r\n\r\n afsløret: </P>  \r\n\r\n<P>- at den udbredte anvendelse af bekvemmelighedsflag indebærer helt  \r\n\r\n uacceptable forringelser af sikkerhedsforholdene på passagerskibe og en  \r\n\r\n ansvarsforflygtigelse, der ganske enkelt er uacceptabel for Danmark, </P>  \r\n\r\n<P>- at sikkerhedsbestemmelserne på &#187;Scandinavian Star&#171; ikke var  \r\n\r\n overholdt på sejltidspunktet, </P>  \r\n\r\n<P>- at brandslukningsberedskab og redningsbådsforhold m.v. ikke var sikret i  \r\n\r\n henhold til gældende sikkerhedsbestemmelser - heller ikke efter de mindre  \r\n\r\n restriktive internationale minimumsstandarder, </P>  \r\n\r\n<P>- at personalet ikke var uddannet til varetagelse af sikkerhedsopgaver,  \r\n\r\n</P>  \r\n\r\n<P>- at passagererne ikke var informeret om gældende sikkerhedsforhold på  \r\n\r\n &#187;Scandinavian Star&#171;, </P>  \r\n\r\n<P>- at danske sikkerhedsbestemmelser på en række afgørende områder er  \r\n\r\n videregående end de gældende internationale minimumsbestemmelser, </P>  \r\n\r\n<P>- at retsforfølgelse efter dansk eller norsk lovgivning vanskeliggøres -  \r\n\r\n eller umuliggøres i værste fald - på grund af rederiets indregistrering af  \r\n\r\n &#187;Scandinavian Star&#171; under bekvemmelighedsflag i Bahamas. </P>  \r\n\r\n<P>Det må aldrig være muligt at &#187;tjene på&#171; eller &#187;konkurrere  \r\n\r\n på&#171; sikkerheden på skibe, som registreres under bekvemmelighedsflag. På  \r\n\r\n den baggrund bør alle kræfter sættes ind - ved at ændre på lovgivning,  \r\n\r\n sikkerhedsbestemmelser, internationale aftaler m.v. - således at det kan  \r\n\r\n undgås, at lignende katastrofer gentager sig fremover. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/04/1990"
        },
        {
            "displayName": "Accession",
            "displayValue": "19891BA00073"
        },
        {
            "displayName": "Entydig dokumentidentifikation",
            "displayValue": "CL003333"
        },
        {
            "displayName": "Dato for førstegangsindlæggelse",
            "displayValue": "26/04/1990"
        },
        {
            "displayName": "Dato for indlæggelse",
            "displayValue": "26/04/1990"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "73"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}