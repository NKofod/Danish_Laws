{
    "id": 191900,
    "title": "Bekendtgørelse om produktgodkendelsesprocedurer",
    "documentTypeId": "60",
    "isSagsforlobPeriodValid": true,
    "shortName": "BEK nr 922 af 29/06/2017",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id13a1c8e8-57db-4405-a824-9b958f0038a0\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde og definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id65de1dfd-5487-4b52-9dfa-e15e0a69101f\">Kapitel 2</a>\r\n      </td>\r\n      <td class=\"IndholdsfortegnelseTekst\">Generelle krav om produktgodkendelsesprocedurer og produktstyringsordninger for finansielle instrumenter og strukturerede indlån</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idcbb8dfc8-24e8-4647-9e98-7de37fc64d58\">Kapitel 3</a>\r\n      </td>\r\n      <td class=\"IndholdsfortegnelseTekst\">Særlige regler for produktudviklere</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idf143c8f3-ffb3-40dd-992d-4fecd771e3f7\">Kapitel 4</a>\r\n      </td>\r\n      <td class=\"IndholdsfortegnelseTekst\">Særlige regler for distributører</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id1e617842-b22f-40eb-9c58-767bd0abdb56\">Kapitel 5</a>\r\n      </td>\r\n      <td class=\"IndholdsfortegnelseTekst\">Tilsyns- og straffebestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om produktgodkendelsesprocedurer<a class=\"FodnoteHenvisning\" name=\"Henvisning_id97a5b784-f9a4-4953-a3ca-f9ad7f8e5b9e\" href=\"#id97a5b784-f9a4-4953-a3ca-f9ad7f8e5b9e\">1)</a></p>\r\n<p class=\"Indledning2\">I medfør af § 71, stk. 4, og § 373, stk. 4, i lov om finansiel virksomhed, jf. lovbekendtgørelse nr. 174 af 31. januar 2017, som ændret ved lov nr. 665 af 8. juni 2017, og § 8, stk. 6, og § 190, stk. 4, i lov om forvaltere af alternative investeringsfonde m.v., jf. lovbekendtgørelse nr. 1074 af 6. juli 2016, som ændret ved lov nr. 262 af 16. marts 2016, lov nr. 1549 af 13. december 2016 og lov nr. 665 af 8. juni 2017, fastsættes:</p>\r\n<p class=\"Kapitel\" id=\"id13a1c8e8-57db-4405-a824-9b958f0038a0\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde og definitioner</p>\r\n<p class=\"ParagrafGruppeOverskrift\">\r\n   <span>Anvendelsesområde</span>\r\n</p>\r\n<p class=\"Paragraf\" id=\"idd60f1266-29e7-44a5-8f8f-50e2f48dd039\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen finder anvendelse på følgende virksomhed:</p>\r\n<p class=\"Liste1\">\r\n   <span class=\"Liste1Nr\" id=\"id23460feb-7f91-430a-a492-89dc4c4b429e\">1)</span> Danske værdipapirhandleres aktiviteter her i landet.</p>\r\n<p class=\"Liste1\">\r\n   <span class=\"Liste1Nr\" id=\"id37a52a40-5ba9-4dfe-854c-1eccdfd182aa\">2)</span> Aktiviteter her i landet hos tredjelands værdipapirhandlere, der har tilladelse til filialetablering eller grænseoverskridende virksomhed, jf. 1, stk. 3, i lov om finansiel virksomhed.</p>\r\n<p class=\"Liste1\">\r\n   <span class=\"Liste1Nr\" id=\"idfcb31bb9-888f-43b7-83d1-ca8fdb043675\">3)</span> Aktiviteter i danske filialer af investeringsselskaber og kreditinstitutter fra EU/EØS-lande.</p>\r\n<p class=\"Liste1\">\r\n   <span class=\"Liste1Nr\" id=\"id3852e67d-41fe-46b0-bcc4-576571d1f143\">4)</span> Danske værdipapirhandleres aktiviteter i andre EU/EØS-lande, når dette foregår som grænseoverskridende aktiviteter uden filialetablering.</p>\r\n<p class=\"Liste1\">\r\n   <span class=\"Liste1Nr\" id=\"id50ef0575-4148-4ec5-b71a-78f822c0ad77\">5)</span> Tilknyttede agenter, der er udpeget af de i stk. 1 nr. 1-4 nævnte virksomheder.</p>\r\n<p class=\"Liste1\">\r\n   <span class=\"Liste1Nr\" id=\"id204f722e-11e8-4023-a3cf-8c266a2ab41a\">6)</span> Forvaltere af alternative investeringsfonde med tilladelse efter § 11, stk. 2, 2. og 3. pkt., jf. stk. 3, i lov om forvaltere af alternative investeringsfonde m.v. til skønsmæssig porteføljepleje eller accessoriske tjenesteydelser.</p>\r\n<p class=\"ParagrafGruppeOverskrift\">\r\n   <span>Definitioner</span>\r\n</p>\r\n<p class=\"Paragraf\" id=\"idbaef714a-b25c-4998-bbae-4d2352a05fd4\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id03141871-8815-4bb5-a1fb-cc154f923536\">1)</span> Produktudvikler: En virksomhed, som nævnt i § 1, der skaber, udvikler eller udsteder et finansielt instrument eller et struktureret indlån, herunder når den rådgiver virksomheder om lancering af nye finansielle instrumenter.</p>\r\n<p class=\"Liste1\">\r\n   <span class=\"Liste1Nr\" id=\"ide2b6c712-5134-44fa-903d-0dbfb8f42be6\">2)</span> Distributør: En virksomhed, som nævnt i § 1, der udbyder eller anbefaler et finansielt instrument eller en tjenesteydelse til en kunde.</p>\r\n<p class=\"Kapitel\" id=\"id65de1dfd-5487-4b52-9dfa-e15e0a69101f\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Generelle krav om produktgodkendelsesprocedurer og produktstyringsordninger for finansielle instrumenter og strukturerede indlån</p>\r\n<p class=\"Paragraf\" id=\"id5182f9d7-ce4b-496f-8a8f-8dee44e0dae1\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> En produktudvikler skal etablere og anvende en procedure for godkendelse af et finansielt instrument eller et struktureret indlån og væsentlige tilpasninger af eksisterende finansielle instrumenter eller strukturerede indlån, før disse udbydes til kunder.</p>\r\n<p class=\"Stk2\">\r\n   <span class=\"StkNr\" id=\"id400cc464-c9c2-41ce-8061-73f7a7be5d0f\">Stk. 2. </span> Produktgodkendelsesproceduren skal tilrettelægges, så den afspejler den potentielle risiko for kunden ved anvendelsen af det finansielle instrument eller det strukturerede indlån og disses kompleksitet.</p>\r\n<p class=\"Paragraf\" id=\"idcc4c680b-44aa-47b8-9788-06a9e58e8034\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Produktgodkendelsesproceduren skal angive en afgrænset målgruppe af kunder for hvert finansielt instrument og struktureret indlån og sikre, at alle relevante risici for denne målgruppe vurderes, og at den tilsigtede distributionsstrategi passer til den afgrænsede målgruppe.</p>\r\n<p class=\"Stk2\">\r\n   <span class=\"StkNr\" id=\"id15584bd1-cd59-4ad7-8794-9c6a7c75a8c4\">Stk. 2.</span> Produktudvikleren skal tage rimelige skridt til at sikre, at det finansielle instrument eller det strukturerede indlån distribueres til den afgrænsede målgruppe.</p>\r\n<p class=\"Paragraf\" id=\"id9275c500-0acc-4cbd-aa27-5b5236fd85f4\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> En virksomhed, som nævnt i § 1, skal etablere og anvende en produktstyringsordning, hvorefter virksomheden regelmæssigt, og under hensyntagen til forhold, der væsentligt kan påvirke den potentielle risiko ved produktet for den afgrænsede målgruppe, skal gennemgå de finansielle instrumenter og strukturerede indlån, som virksomheden udbyder, og vurdere, om disse produkter fortsat opfylder målgruppens behov, og om den tilsigtede distributionsstrategi fortsat er hensigtsmæssig.</p>\r\n<p class=\"Stk2\">\r\n   <span class=\"StkNr\" id=\"id032e206e-618e-4e9e-a5cc-882a55fc703e\">Stk. 2.</span> Virksomheden skal regelmæssigt revurdere sine produktgodkendelsesprocedurer og produktstyringsordninger, ajourføre dem og træffe passende foranstaltninger, så ordningerne fortsat er robuste og formålstjenlige</p>\r\n<p class=\"Stk2\">\r\n   <span class=\"StkNr\" id=\"id60fb2468-209d-4c7d-954a-d41ccc129a99\">Stk. 3. </span> Stk. 1 og 2 gælder også for en distributør, der leverer tjenesteydelser i forbindelse med udbud af eller rådgivning om finansielle instrumenter og strukturerede indlån.</p>\r\n<p class=\"Paragraf\" id=\"ide916aca1-b628-4651-ade0-90f8726db1d3\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> En produktudvikler skal stille alle relevante oplysninger om det finansielle instrument eller strukturerede indlån til rådighed for enhver distributør af instrumentet eller indlånet, herunder oplysninger om passende distributionskanaler, produktgodkendelsesprocedure og vurderingen af målgruppen.</p>\r\n<p class=\"Stk2\">\r\n   <span class=\"StkNr\" id=\"id0b90ff60-83ce-44c3-8360-e757632fdc1b\">Stk. 2. </span> En distributør, der udbyder eller anbefaler et finansielt instrument eller et struktureret indlån, som distributøren ikke selv har produceret, skal indhente de oplysninger, der er nævnt i stk. 1, hos produktudvikleren.</p>\r\n<p class=\"Kapitel\" id=\"idcbb8dfc8-24e8-4647-9e98-7de37fc64d58\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Særlige regler for produktudviklere</p>\r\n<p class=\"ParagrafGruppeOverskrift\">\r\n   <span>Organisatoriske krav m.v.</span>\r\n</p>\r\n<p class=\"Paragraf\" id=\"id96096b5c-7b9c-47d4-acd8-4f9ebd63ee8a\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> En produktudvikler skal sikre, at</p>\r\n<p class=\"Liste1\">\r\n   <span class=\"Liste1Nr\" id=\"idce986be5-5763-4e87-bd58-a6a60976e432\">1)</span> produktudviklerens medarbejdere, der deltager i produktionen af et finansielt instrument eller struktureret indlån, har de nødvendige kvalifikationer til at forstå karakteristika og risici for det pågældende produkt,</p>\r\n<p class=\"Liste1\">\r\n   <span class=\"Liste1Nr\" id=\"id0d6f224b-3932-454b-a4be-7dbe5ea237c8\">2)</span> produktudviklerens ledelsesorgan har den faktiske kontrol over virksomhedens produktstyringsordning,</p>\r\n<p class=\"Liste1\">\r\n   <span class=\"Liste1Nr\" id=\"id65d60f2e-d2c4-4704-b5e1-536a87d823c9\">3)</span> produktudviklerens compliancefunktion overvåger udviklingen og den periodiske gennemgang af produktstyringsordninger for at mindske risikoen for, at produktudvikleren ikke overholder forpligtelserne i medfør af dette kapitel, og</p>\r\n<p class=\"Liste1\">\r\n   <span class=\"Liste1Nr\" id=\"ide091f5bf-681b-463e-9d15-c666fef49f7e\">4)</span> compliancerapporterne til produktudviklerens ledelsesorgan systematisk omfatter oplysninger om de finansielle instrumenter og strukturerede indlån, som produktudvikleren producerer.</p>\r\n<p class=\"Stk2\">\r\n   <span class=\"StkNr\" id=\"id2e4fbb4f-0705-4473-a9b6-8475737af0c1\">Stk. 2.</span> En produktudvikler, der samarbejder med andre om at producere et finansielt instrument eller struktureret indlån, skal opstille en oversigt over parternes respektive ansvarsområder i en skriftlig aftale.</p>\r\n<p class=\"Paragraf\" id=\"id1f40d59d-2111-4ebe-a951-4b4355f59609\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> En produktudvikler skal sikre, at der foreligger procedurer for at forebygge, identificere og håndtere interessekonflikter ved produktion af et finansielt instrument eller et struktureret indlån.</p>\r\n<p class=\"Stk2\">\r\n   <span class=\"StkNr\" id=\"idce5064d0-98d0-4c44-95fa-03e7726411b6\">Stk. 2.</span> Produktudvikleren skal ved udformningen af et finansielt instrument eller et struktureret indlån  sikre, at udformningen af det finansielle instrument, herunder dets karakteristika, hverken har negative virkninger for slutkunder eller medfører problemer med markedsintegritet ved at gøre det muligt for produktudvikleren at afbøde eller afhænde sine egne risici eller eksponering for produktets eller indlånets underliggende aktiver, hvis produktudvikleren i forvejen er i besiddelse af de underliggende aktiver for egen regning.</p>\r\n<p class=\"Stk2\">\r\n   <span class=\"StkNr\" id=\"id9baffc7d-51a3-4274-afc0-3c5ac78494d1\">Stk. 3.</span> Produktudvikleren skal analysere potentielle interessekonflikter og navnlig vurdere, om det finansielle instrument eller det strukturerede indlån skaber en situation, hvor der kan opstå negative virkninger for slutkunderne, hvis de</p>\r\n<p class=\"Liste1\">\r\n   <span class=\"Liste1Nr\" id=\"id7c7e401e-f28e-4087-89cd-ea2eaa9d1ef7\">1)</span> eksponeres modsatrettet den eksponering, som produktudvikleren tidligere selv havde, eller</p>\r\n<p class=\"Liste1\">\r\n   <span class=\"Liste1Nr\" id=\"id81528742-c1de-47ec-a90f-586327eb7f19\">2)</span> eksponeres modsatrettet den eksponering, som produktudvikleren ønsker at have efter salget af produktet.</p>\r\n<p class=\"Stk2\">\r\n   <span class=\"StkNr\" id=\"id8963f350-f73e-4867-9b30-d6f4e7d4b916\">Stk. 4.</span> Produktudvikleren skal inden lanceringen af det finansielle instrument eller strukturerede indlån vurdere, om instrumentet eller indlånet vil true de finansielle markeders velordnede funktion eller stabilitet.</p>\r\n<p class=\"ParagrafGruppeOverskrift\">\r\n   <span>Afgrænsning af målgruppe</span>\r\n</p>\r\n<p class=\"Paragraf\" id=\"id9a6ccb8d-ba03-4646-aec7-879fffd9f2c1\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> En produktudvikler skal afgrænse en målgruppe på et tilstrækkeligt detaljeret niveau for hvert finansielt instrument og struktureret indlån og præcisere de typer af kunder, hvis behov, karakteristika og investeringsformål det finansielle instrument eller strukturerede indlån er foreneligt med.</p>\r\n<p class=\"Stk2\">\r\n   <span class=\"StkNr\" id=\"id2d6a3c9a-cb02-44ac-806c-e9528175524d\">Stk. 2.</span> Produktudvikleren skal i sin vurdering bl.a. undersøge, om det finansielle instruments eller strukturerede indlåns risiko- og afkastprofil er i overensstemmelse med målgruppens risiko- og afkastprofil, og om udformningen af instrumentet eller indlånet er motiveret af elementer, der er til fordel for kunden, og ikke af en forretningsmodel, der beror på dårlige resultater for kunderne for at være rentabel.</p>\r\n<p class=\"Stk2\">\r\n   <span class=\"StkNr\" id=\"id97e5a6e5-8dd8-4987-b79b-3637c767b9d3\">Stk. 3.</span> Produktudvikleren, der producerer finansielle instrumenter eller strukturerede indlån, som distribueres via andre virksomheder som nævnt i § 1, skal foretage vurderingen som nævnt i stk. 1, på grundlag af produktudviklerens teoretiske viden om og tidligere erfaring med instrumentet eller indlånet eller lignende produkter, de finansielle markeder og de potentielle slutkunders behov, karakteristika og investeringsformål.</p>\r\n<p class=\"Stk2\">\r\n   <span class=\"StkNr\" id=\"id1a48ed33-ea0d-42d1-8fb7-cffa812817c6\">Stk. 4.</span> Samarbejder flere produktudviklere om produktion af et finansielt instrument eller struktureret indlån, er det kun nødvendig at afgrænse én målgruppe for det pågældende instrument eller indlån.</p>\r\n<p class=\"Stk2\">\r\n   <span class=\"StkNr\" id=\"id60d8801f-49da-4f66-8412-082092422732\">Stk. 5.</span> Produktudvikleren skal desuden afgrænse enhver gruppe af kunder, hvis behov, karakteristika og investeringsformål, som produktet ikke er forenelig med.</p>\r\n<p class=\"ParagrafGruppeOverskrift\">\r\n   <span>Gebyrstruktur</span>\r\n</p>\r\n<p class=\"Paragraf\" id=\"idaae38f13-ceca-411c-a9c4-966810e74c7a\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> En produktudvikler skal overveje en gebyrstruktur for det finansielle instrument eller strukturerede indlån, der som minimum sikrer, at</p>\r\n<p class=\"Liste1\">\r\n   <span class=\"Liste1Nr\" id=\"id27f88b67-02e4-49f5-bd75-5f5e7805a1bd\">1)</span> omkostningerne og gebyrerne for instrumentet eller indlånet er forenelige med målgruppens behov, investeringsformål og karakteristika,</p>\r\n<p class=\"Liste1\">\r\n   <span class=\"Liste1Nr\" id=\"idf42b4b25-8810-4ca6-b620-9ad3fee56cae\">2)</span> gebyrerne ikke underminerer instrumentets eller indlånets forventede afkast, og</p>\r\n<p class=\"Liste1\">\r\n   <span class=\"Liste1Nr\" id=\"ide7398e10-fe8c-40d5-87b7-4ae707db25b8\">3)</span> gebyrstrukturen for instrumentet eller indlånet er tilstrækkelig gennemskuelig for målgruppen.</p>\r\n<p class=\"ParagrafGruppeOverskrift\">\r\n   <span>Scenarieanalyse</span>\r\n</p>\r\n<p class=\"Paragraf\" id=\"id6f9f1563-97d5-4a4a-bc80-44f684e3daa8\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> En produktudvikler skal foretage en scenarieanalyse af sine finansielle instrumenter eller strukturerede indlån med henblik på vurdering af risikoen for dårlige resultater for slutkunderne, som instrumentet eller indlånet kan forårsage, og de omstændigheder, hvorunder sådanne resultater kan forekomme.</p>\r\n<p class=\"Stk2\">\r\n   <span class=\"StkNr\" id=\"id69a2f269-1152-434b-8322-d88a800f9969\">Stk. 2. </span> Produktudvikleren skal vurdere produktet ud fra negative scenarier, jf. stk. 1, herunder i forhold til bl.a. følgende omstændigheder:</p>\r\n<p class=\"Liste1\">\r\n   <span class=\"Liste1Nr\" id=\"id34c5cd31-d9c9-49f0-bac0-0191e496c2a0\">1)</span> Markedsforholdene forværres.</p>\r\n<p class=\"Liste1\">\r\n   <span class=\"Liste1Nr\" id=\"idc55f3692-2216-49b8-8efa-f47d34dc08e1\">2)</span> Produktudvikleren eller en tredjemand, der deltager i instrumentets eller indlånets konstruktion eller funktion, er udsat for finansielle vanskeligheder, eller andre modpartsrisici viser sig.</p>\r\n<p class=\"Liste1\">\r\n   <span class=\"Liste1Nr\" id=\"iddb315a94-c0cc-43d9-93a1-04a7868606a4\">3)</span> Instrumentet eller indlånet bliver ikke kommercielt levedygtigt.</p>\r\n<p class=\"Liste1\">\r\n   <span class=\"Liste1Nr\" id=\"id073acd21-9353-4127-9e8d-67abbd28ee88\">4)</span> Efterspørgslen efter instrumentet eller indlånet er meget højere end forventet, hvilket lægger pres på produktudviklerens ressourcer eller på markedet for det underliggende instrument.</p>\r\n<p class=\"ParagrafGruppeOverskrift\">\r\n   <span>Løbende vurdering af finansielle instrumenter eller strukturerede indlån</span>\r\n</p>\r\n<p class=\"Paragraf\" id=\"id3d8b2b98-9ec8-4053-8f42-cadf8254cf31\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> En produktudvikler skal regelmæssigt gennemgå de finansielle instrumenter eller strukturerede indlån, som produktudvikleren konstruerer, under hensyntagen til begivenheder, som materielt kan påvirke de potentielle risici for den afgrænsede målgruppe. Produktudvikleren skal herunder vurdere, om produktet fortsat opfylder målgruppens behov, karakteristika og investeringsformål, og om det distribueres til kunder, hvis behov, karakteristika og målsætninger ikke er forenelige med produktet. Produktudvikleren bestemmer hyppigheden af vurderingen på baggrund af relevante faktorer, herunder de anvendte investeringsstrategiers kompleksitet og innovative karakter.</p>\r\n<p class=\"Stk2\">\r\n   <span class=\"StkNr\" id=\"id039cff4b-2661-4afc-aa03-1610aa85c3b8\">Stk. 2.</span> Uanset stk. 1 skal produktudvikleren altid revurdere et finansielt instrument eller struktureret indlån inden yderligere udstedelse eller relancering af instrumentet eller indlånet, hvis produktudvikleren har kendskab til begivenheder, som materielt kan påvirke potentielle risici for kunderne. Herunder skal det vurderes, om det finansielle instrument fungerer efter hensigten.</p>\r\n<p class=\"Stk2\">\r\n   <span class=\"StkNr\" id=\"id68ae2b4d-6a08-4544-afbe-699c792c24a1\">Stk. 3.</span> Produktudvikleren skal identificere afgørende begivenheder, som vil påvirke de potentielle risici eller det finansielle instruments eller strukturerede indlåns forventede afkast, herunder</p>\r\n<p class=\"Liste1\">\r\n   <span class=\"Liste1Nr\" id=\"ida6fadb30-37d0-4992-879c-7904a42c7c12\">1)</span> overskridelse af en tærskel, som vil påvirke instrumentets eller indlånets afkastprofil, eller</p>\r\n<p class=\"Liste1\">\r\n   <span class=\"Liste1Nr\" id=\"id28c20862-1baf-4c66-9419-bac7475ad840\">2)</span> solvenssituationen for visse udstedere, hvis værdipapirer eller sikkerhedsstillelser kan påvirke instrumentets eller indlånets præstationsniveau.</p>\r\n<p class=\"Stk2\">\r\n   <span class=\"StkNr\" id=\"id9ad19b8d-6011-421a-a954-a6a14dc1dc37\">Stk. 4. </span> Indtræffer begivenheder som nævnt i stk. 1-3, skal produktudvikleren træffe passende foranstaltninger, der kan omfatte:</p>\r\n<p class=\"Liste1\">\r\n   <span class=\"Liste1Nr\" id=\"ide76cd039-36ae-4b95-8dad-4cb3b9c9654b\">1)</span> Levering af alle relevante oplysninger om begivenheden og dens konsekvenser for det finansielle instrument eller strukturerede indlån til kunderne eller til distributørerne af instrumentet eller indlånet, hvis produktudvikleren ikke selv udbyder eller anbefaler produktet direkte til kunderne.</p>\r\n<p class=\"Liste1\">\r\n   <span class=\"Liste1Nr\" id=\"id7f42ca21-0922-4fd1-8187-5ba614aa8b73\">2)</span> Ændring af produktgodkendelsesproceduren.</p>\r\n<p class=\"Liste1\">\r\n   <span class=\"Liste1Nr\" id=\"id6cac9c7f-649f-4285-a79f-e31d22bb3fbe\">3)</span> Ophør af yderligere udstedelse af det finansielle instrument eller strukturerede indlån.</p>\r\n<p class=\"Liste1\">\r\n   <span class=\"Liste1Nr\" id=\"id9cffd8bd-08ff-4f56-ad34-7c632f1ebcfd\">4)</span> Ændring af det finansielle instrument eller strukturerede indlån for at undgå urimelige kontraktvilkår.</p>\r\n<p class=\"Liste1\">\r\n   <span class=\"Liste1Nr\" id=\"idde313ce7-1281-440c-995d-ea1790141f05\">5)</span> Vurdering af, om distributionskanaler er hensigtsmæssige, hvis produktudvikleren får kendskab til, at de finansielle instrumenter eller strukturerede indlån ikke sælges som planlagt.</p>\r\n<p class=\"Liste1\">\r\n   <span class=\"Liste1Nr\" id=\"idd94ef3bb-5c12-4031-aa1f-508d3dbc235e\">6)</span> Kontakt til distributøren for at drøfte en ændring af distributionsprocessen.</p>\r\n<p class=\"Liste1\">\r\n   <span class=\"Liste1Nr\" id=\"idc11cb310-c6f6-466f-b7d7-e33ad350cc09\">7)</span> Ophør af forholdet til distributøren.</p>\r\n<p class=\"Liste1\">\r\n   <span class=\"Liste1Nr\" id=\"id77cb6110-9c61-477b-8697-736814d8da29\">8)</span> Orientering af Finanstilsynet.</p>\r\n<p class=\"Kapitel\" id=\"idf143c8f3-ffb3-40dd-992d-4fecd771e3f7\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Særlige regler for distributører</p>\r\n<p class=\"ParagrafGruppeOverskrift\">\r\n   <span>Organisatoriske krav</span>\r\n</p>\r\n<p class=\"Paragraf\" id=\"id746e30cf-ece2-45e1-a580-0143ae2653ff\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> En distributør, der distribuerer finansielle instrumenter eller strukturerede indlån, skal sikre, at</p>\r\n<p class=\"Liste1\">\r\n   <span class=\"Liste1Nr\" id=\"id1155fea8-a3a8-43b3-b977-15ee07c016a7\">1)</span> relevante medarbejdere har de nødvendige kvalifikationer til at forstå karakteristika og risici for instrumenter eller indlån, som virksomheden udbyder eller anbefaler, de tjenesteydelser, som virksomheden leverer, og den afgrænsede målgruppes behov, karakteristika og målsætninger,</p>\r\n<p class=\"Liste1\">\r\n   <span class=\"Liste1Nr\" id=\"idbea5af3f-f39d-4356-86c1-184550bfe3c5\">2)</span> distributørens ledelsesorgan har den faktiske kontrol over distributørens produktstyringsordning,</p>\r\n<p class=\"Liste1\">\r\n   <span class=\"Liste1Nr\" id=\"id2a3bb224-3363-4d55-b02f-794ffe3542cd\">3)</span> distributørens compliancefunktion overvåger udviklingen og den periodiske gennemgang af produktstyringsordninger for at mindske risikoen for, at distributøren ikke overholder sine forpligtelser i medfør af dette kapitel, og</p>\r\n<p class=\"Liste1\">\r\n   <span class=\"Liste1Nr\" id=\"id2c9d2de9-2594-4911-8563-77895efb3fca\">4)</span> compliancerapporterne til distributørens ledelsesorgan systematisk omfatter oplysninger om de produkter, som distributøren udbyder eller anbefaler, og de tjenesteydelser, som distributøren leverer.</p>\r\n<p class=\"Paragraf\" id=\"idc9476953-c0ef-481d-95fa-d9039bb15031\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Samarbejder flere virksomheder, som nævnt i § 1, om distribution af et finansielt instrument, struktureret indlån eller en tjenesteydelse, har den virksomhed, der har det direkte kundeforhold, det endelige ansvar for at opfylde forpligtelser fastsat i dette kapitel om produktgodkendelse og produktstyring, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"idaa7fec8e-7421-413a-a5c2-84ed183f3fa5\">Stk. 2.</span> En virksomhed, som nævnt i § 1, der fungerer som mellemled, skal</p>\r\n<p class=\"Liste1\">\r\n   <span class=\"Liste1Nr\" id=\"id02f0ec1c-6e56-47f2-acca-44a57b2ba706\">1)</span> sikre, at relevante produktoplysninger sendes fra produktudvikleren til distributøren, der har den direkte kundekontakt,</p>\r\n<p class=\"Liste1\">\r\n   <span class=\"Liste1Nr\" id=\"idc793649b-9886-4315-8437-06a9750f4b2a\">2)</span> stille oplysninger til rådighed for produktudvikleren om produktsalg til brug for produktudviklerens overholdelse af sine produktstyringsordninger, og</p>\r\n<p class=\"Liste1\">\r\n   <span class=\"Liste1Nr\" id=\"id97d08cc7-11e1-4c80-abc2-f1c00184459e\">3)</span> lade produktstyringsforpligtelserne omfatte produktudviklere i det omfang, at det er relevant i forhold til den leverede tjeneste.</p>\r\n<p class=\"ParagrafGruppeOverskrift\">\r\n   <span>Afgrænsning af målgruppe</span>\r\n</p>\r\n<p class=\"Paragraf\" id=\"id14200b01-38aa-42f0-a6f2-b91a0c21ba0d\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> En distributør skal etablere passende produktstyringsordninger til sikring af, at de finansielle instrumenter, strukturerede indlån og tjenesteydelser, som distributøren ønsker at udbyde, er forenelige med en afgrænset målgruppes behov, karakteristika og investeringsformål, og at den tilsigtede distributionsstrategi er i overensstemmelse med den afgrænsede målgruppe.</p>\r\n<p class=\"Stk2\">\r\n   <span class=\"StkNr\" id=\"id28e812d3-4e65-45de-8757-fdd25af0ca1e\">Stk. 2.</span> Ved vurderingen, jf. stk. 1, skal distributøren på passende vis identificere og vurdere omstændighederne og behovene hos de kunder, som distributøren har til hensigt at fokusere på, så kundernes interesser ikke kompromitteres som følge af kommercielt pres eller finansieringspres.</p>\r\n<p class=\"Stk2\">\r\n   <span class=\"StkNr\" id=\"id5204ddaf-9a1f-4d9f-8ca5-6c0a4b5c3dc8\">Stk. 3. </span> Distributøren skal afgrænse målgruppen for det pågældende finansielle instrument eller strukturerede indlån, selvom målgruppen ikke er afgrænset af produktudvikler.</p>\r\n<p class=\"Stk2\">\r\n   <span class=\"StkNr\" id=\"idf280306b-c8df-496a-b0d3-dc6ea1f46207\">Stk. 4.</span> Distributøren skal afgrænse enhver gruppe af kunder, hvis behov, karakteristika og investeringsformål det finansielle instrument, strukturerede indlån eller tjenesteydelsen ikke er forenelig med.</p>\r\n<p class=\"Stk2\">\r\n   <span class=\"StkNr\" id=\"id2b85b056-ed3b-475e-ba81-44fd64a43675\">Stk. 5.</span> En distributør, der både producerer og udbyder eller anbefaler et finansielt instrument eller struktureret indlån, kan alene lave én målgruppevurdering.</p>\r\n<p class=\"ParagrafGruppeOverskrift\">\r\n   <span>Udveksling af oplysninger</span>\r\n</p>\r\n<p class=\"Paragraf\" id=\"idb62f86f2-1165-4bb9-9c9f-386fe46bf9fe\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> En distributør skal til brug for afgrænsningen af målgruppen og distributionsstrategien for det finansielle instrument, strukturerede indlån eller den pågældende tjenesteydelse, som distributøren ønsker at udbyde eller anbefale, indhente oplysninger om instrumentet, indlånet eller tjenesteydelsen fra produktudviklere, jf. § 2, nr. 1.</p>\r\n<p class=\"Stk2\">\r\n   <span class=\"StkNr\" id=\"ida67ecb38-1048-4c3a-8312-b56518348475\">Stk. 2. </span> Distributøren skal træffe alle rimelige forholdsregler for at indhente passende og pålidelige oplysninger fra andre produktudviklere end dem, der er nævnt i stk. 1, for at sikre, at instrumentet eller indlånet distribueres i overensstemmelse med målgruppens behov, karakteristika og investeringsformål.</p>\r\n<p class=\"Stk2\">\r\n   <span class=\"StkNr\" id=\"id8dfc30fc-6142-49bd-ad47-406e3d68c2e0\">Stk. 3.</span> Distributøren skal bruge oplysninger indhentet i medfør af stk. 1 og 2 og distributørens oplysninger om egne kunder til at afgrænse målgruppen og distributionsstrategien.</p>\r\n<p class=\"Paragraf\" id=\"id57ea99dd-ddc7-413b-b216-19bf6aa3743b\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> En distributør skal stille oplysninger til rådighed for produktudviklere om salg og relevante oplysninger om distributørens løbende vurderinger.</p>\r\n<p class=\"Kapitel\" id=\"id1e617842-b22f-40eb-9c58-767bd0abdb56\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Tilsyns- og straffebestemmelser</p>\r\n<p class=\"ParagrafGruppeOverskrift\">\r\n   <span>Tilsyn</span>\r\n</p>\r\n<p class=\"Paragraf\" id=\"id4b38a110-4d99-4454-9026-f5293cd96a8e\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Finanstilsynet påser overholdelsen af denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id296f3076-4c8f-4394-b9b4-1cf31694f5fe\">Stk. 2.</span> Finanstilsynet kan give påbud om berigtigelse af forhold, der strider mod bestemmelser i denne bekendtgørelse.</p>\r\n<p class=\"ParagrafGruppeOverskrift\">\r\n   <span>Straf</span>\r\n</p>\r\n<p class=\"Paragraf\" id=\"id2477c349-76b8-4d52-89d6-8d0a872f1894\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Med bøde straffes den, der undlader at efterkomme et påbud efter § 18, stk. 2.</p>\r\n<p class=\"Stk2\">\r\n   <span class=\"StkNr\" id=\"id3afe989d-e305-4317-b59c-24976db006ed\">Stk. 2.</span> Overtrædelse af § 8, stk. 2 straffes med bøde.</p>\r\n<p class=\"Stk2\">\r\n   <span class=\"StkNr\" id=\"id8d189973-cfba-4a3e-a402-fa41a225e2df\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"idbfcd7c85-a527-40c3-867e-20b19d2dd19e\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Bekendtgørelsen træder i kraft den 3. januar 2018.</p><div class=\"Givet\" id=\"Givet\"><p class=\"Givet\" align=\"center\">Finanstilsynet, den 29. juni 2017</p><p class=\"Sign1\" align=\"center\">Jesper Berg</p><p class=\"Sign2\" align=\"right\">/ Ove Feddersen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id97a5b784-f9a4-4953-a3ca-f9ad7f8e5b9e\" href=\"#Henvisning_id97a5b784-f9a4-4953-a3ca-f9ad7f8e5b9e\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2014/65/EU af 15. maj 2014 om markeder for finansielle instrumenter (MiFID II), EU-Tidende 2014, nr. L 173, side 349, og Kommissionens delegerede direktiv 2017/593/EU af 7. april 2016 om supplerende regler til Europa-Parlamentets og Rådets direktiv 2014/65/EU for så vidt angår beskyttelse af kunders finansielle instrumenter og midler, produktstyringsforpligtelser og de regler, der finder anvendelse på levering eller modtagelse af gebyrer, provisioner eller andre penge- eller naturalieydelser, EU-Tidende 2017, nr. L 87, side 500.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/07/2017"
        },
        {
            "displayName": "Accession",
            "displayValue": "B20170092205"
        },
        {
            "displayName": "Entydig dokumentidentifikation",
            "displayValue": "CQ000202"
        },
        {
            "displayName": "Dato for førstegangsindlæggelse",
            "displayValue": "01/07/2017"
        },
        {
            "displayName": "Dato for indlæggelse",
            "displayValue": "01/07/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "922"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "29/06/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Erhvervsmin., <br />Finanstilsynet, j.nr. 142-0003"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}