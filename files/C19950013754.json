{
    "id": 80676,
    "title": "Orientering om reglerne om kontrol med udbetaling af offentlige ydelser. ",
    "documentTypeId": "200",
    "isSagsforlobPeriodValid": false,
    "shortName": "SKR nr 137 af 25/08/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orientering om reglerne om kontrol med  \r\n\r\n udbetaling af offentlige ydelser. </H1>  \r\n\r\n<P></P>  \r\n\r\n<BR>  \r\n\r\n<P>Med henblik på at styrke myndighedernes mulighed for at føre kontrol med  \r\n\r\n udbetalingen af offentlige ydelser, således at fejludbetalinger og misbrug  \r\n\r\n kan reduceres, har Folketinget som et led i finanslovforliget for 1995  \r\n\r\n indført en forpligtelse for arbejdsgivere til at foretage månedlige  \r\n\r\n indberetninger af personnumre på modtagere af A-indkomst. Arbejdsgiverne skal  \r\n\r\n derfor med virkning fra august 1995 til de centrale skattemyndigheder  \r\n\r\n indberette cpr-numre på de personer, som har fået udbetalt A-indkomst, uanset  \r\n\r\n om der er indeholdt A-skat eller ej. </P>  \r\n\r\n<P>Indberetningspligten er beskrevet i lov om skattekontrol nr. 1113 af 21  \r\n\r\n december 1994 § 7C og i Skatteministeriets bekendtgørelse nr. 116 af 20.  \r\n\r\n februar 1995 om pligt til indberetning af identiteten på modtagere af  \r\n\r\n A-indkomst. Oplysningerne stilles til rådighed for de kommunale sociale  \r\n\r\n myndigheder. </P>  \r\n\r\n<P>Socialministeriet forudsætter, at kommunerne også benytter denne  \r\n\r\n kontrolmulighed for at sikre sig, at sociale ydelser udbetales på et korrekt  \r\n\r\n grundlag. </P>  \r\n\r\n<P>Reglerne. </P>  \r\n\r\n<P>Reglerne om kommunernes, amtskommunernes, Københavns og Frederiksberg  \r\n\r\n Kommuners regnskabsaflæggelse og statsrefusion m.v. på visse dele af det  \r\n\r\n sociale område er fastsat i Socialministeriets bekendtgørelser nr. 924-927 af  \r\n\r\n 2. december 1993. </P>  \r\n\r\n<P>Ifølge bestemmelserne skal kommunen straks ved en persons første  \r\n\r\n henvendelse om udbetaling af offentlige ydelser, foretage en kontrol, således  \r\n\r\n at der på forhånd er skabt sikkerhed for, at den pågældende ikke modtager  \r\n\r\n uforenelige ydelser fra flere systemer, se regnskabsbekendtgørelse nr. 927 §  \r\n\r\n 2, stk. 2. Kontrollen må endvidere foretages, når klientens indtægts- og  \r\n\r\n formueforhold er af betydning for tildeling og/eller udbetaling af en ydelse.  \r\n\r\n Revisionen skal påse, at oplysningerne i sagen i videst muligt omfang er  \r\n\r\n dokumenteret, jfr. regnskabsbekendtgørelsen § 3. </P>  \r\n\r\n<P>Socialministeriet skal i den forbindelse understrege, at det efter  \r\n\r\n regnskabsbekendtgørelsens § 13 er en betingelse for kommunernes ret til  \r\n\r\n statsrefusion, at kontrolbestemmelserne er overholdt og dokumenteret i de  \r\n\r\n enkelte sager. Socialministeriet skal derfor henstille, at kommunerne  \r\n\r\n indfører en forretningsgang, som sikrer, at det i alle sager kontrolleres, at  \r\n\r\n den pågældende ikke samtidig med en social ydelse får udbetalt A-indkomst,  \r\n\r\n dagpenge fra A-kasser, SU m.v. </P>  \r\n\r\n<P>Det er Socialministeriets opfattelse, at kontrollen mest hensigtsmæssig  \r\n\r\n dokumenteres ved, at der i alle sager dels ved oprettelse og dels ved  \r\n\r\n opfølgning foreligger udskrifter fra EDB- systemet. Kan dokumentationen  \r\n\r\n foretages på anden vis, og kan den godkendes af revisionen, har  \r\n\r\n Socialministeriet dog ikke indvendinger herimod. </P>  \r\n\r\n<P>Underretning af borgeren. </P>  \r\n\r\n<P>Af retsikkerhedsmæssige grunde er det afgørende, at der gives borgerne  \r\n\r\n klar besked om, at de såvel ved sagens start som ved senere sagsopfølgning  \r\n\r\n vil blive kontrolleret ved, at der indhentes oplysninger fra forskellige  \r\n\r\n registre, skattemyndigheder og andre offentlige myndigheder samt  \r\n\r\n arbejdsløshedskasser m.v., jf. regnskabsbekendtgørelsens § 2, stk. 2. Det  \r\n\r\n anbefales i hver enkelt sag at notere, at den pågældende har modtaget den  \r\n\r\n fornødne vejledning. </P>  \r\n\r\n<P>De tekniske muligheder. </P>  \r\n\r\n<P>For yderligere oplysninger om kontrollen og de tekniske muligheder  \r\n\r\n henvises til Kommunernes Landsforenings administrative informationsbrev nr.  \r\n\r\n 2156 af 17. august 1995. </P>  \r\n\r\n<P>Med venlig hilsen </P>  \r\n\r\n<P>Jens Nygaard Hansen, kontorchef </P>  \r\n\r\n<P>/ Lars Jappe, fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/09/1995"
        },
        {
            "displayName": "Accession",
            "displayValue": "C19950013754"
        },
        {
            "displayName": "Entydig dokumentidentifikation",
            "displayValue": "CM039898"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "137"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "25/08/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialministeriet, Institutioner og regnskab. J.nr.: 9213-14, jap"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}