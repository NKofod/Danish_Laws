{
    "id": 62146,
    "title": "Cirkulære om beskatning af fortjeneste ved likvidationsudlodning og ved afståelse af andelsbeviser m.v. i visse andelsselskaber og foreninger ",
    "documentTypeId": "140",
    "isSagsforlobPeriodValid": false,
    "shortName": "CIR nr 175 af 03/11/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om beskatning af fortjeneste ved  \r\n\r\n likvidationsudlodning og ved afståelse af andelsbeviser m.v. i visse  \r\n\r\n andelsselskaber og foreninger </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Ved lov nr. 311 af 25. maj 1987 (optrykt som bilag 1) blev § 2 b indføjet  \r\n\r\n i aktieavancebeskatningsloven. Efter denne bestemmelse medregnes fortjeneste  \r\n\r\n eller tab ved udlodning af likvidationsprovenu fra visse andelsselskaber m.v.  \r\n\r\n ved opgørelsen af den skattepligtige indkomst. Tilsvarende gælder ved  \r\n\r\n afståelse af andelsbeviser m.v. i visse andelsselskaber m.v. Efter § 2 b,  \r\n\r\n stk. 5, kan der dispenseres for beskatning af fortjenesten ved afståelse af  \r\n\r\n andelsbeviser m.v. </P>  \r\n\r\n<P>Ved samme lov blev fusionslovens § 12 ændret. Ændringen går ud på at  \r\n\r\n sikre, at der ikke udløses beskatning af andelshavere ved fusion af  \r\n\r\n andelsselskaber, såfremt formuen i den ophørende forening overføres til den  \r\n\r\n fortsættende forening. </P>  \r\n\r\n<P CLASS=PUNKT> <B>2.</B> Andelsselskaber m.v. omfattet af § 2 b i  \r\n\r\n aktieavancebeskatningsloven </P>  \r\n\r\n<P>De andelsselskaber og foreninger, der omfattes af  \r\n\r\n aktieavancebeskatningslovens § 2 b, er indkøbs-, produktions- og  \r\n\r\n salgsforeninger omfattet af selskabsskattelovens § 1, stk. 1, nr. 3 a og 4,  \r\n\r\n samt de foreninger, omfattet af selskabsskattelovens § 1, stk. 1, nr. 6, hvis  \r\n\r\n formål og funktion er af samme karakter. Der er således tale om foreninger,  \r\n\r\n der har til formål at fremme medlemmernes fælles erhvervsmæssige interesser  \r\n\r\n gennem medlemmernes deltagelse i foreningens virksomhed som aftagere,  \r\n\r\n leverandører eller på anden lignende måde. Formålet med disse foreninger er  \r\n\r\n at sikre det økonomiske grundlag for de enkelte medlemmers  \r\n\r\n erhvervsvirksomhed. </P>  \r\n\r\n<P>Selskaber og foreninger er omfattet af de nævnte bestemmelser i  \r\n\r\n selskabsskatteloven, uanset om selskabet m.v. konkret betaler skat eller ej.  \r\n\r\n</P>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> b omfatter de foreninger, der er skattepligtige  \r\n\r\n efter selskabsskattelovens § 1, stk. 1, nr. 6, såfremt foreningens omsætning  \r\n\r\n med medlemmerne har tilknytning til medlemmernes erhvervsvirksomhed. Det er i  \r\n\r\n denne forbindelse uden betydning, hvilken art formuegoder eller rettigheder  \r\n\r\n der indgår i omsætningen mellem foreningen og medlemmerne, blot omsætningen  \r\n\r\n er et led i medlemmernes erhvervsvirksomhed. Der kan f.eks. være tale om  \r\n\r\n varer, tjenesteydelser, entrepriser eller udlejning af fast ejendom eller  \r\n\r\n løsøre. </P>  \r\n\r\n<P>Det er endvidere uden betydning for anvendelsen af § 2 b, hvorledes  \r\n\r\n overskuddet fordeles, ligesom det er uden betydning, om medlemmerne hæfter  \r\n\r\n for foreningens forpligtelser. Det er ligeledes uden betydning, om formålet  \r\n\r\n med foreningen er angivet i foreningens vedtægter. Det afgørende er en samlet  \r\n\r\n bedømmelse af foreningens faktiske virksomhed. Der skal således ikke  \r\n\r\n foretages en vurdering af hvert enkelt medlems tilknytning til foreningen.  \r\n\r\n Enkelte medlemmer, der ikke er erhvervsdrivende, skal derfor beskattes af en  \r\n\r\n eventuel avance ved udlodning af likvidationsprovenu eller ved afståelse af  \r\n\r\n andele m.v., såfremt foreningen som sådan må anses for omfattet af § 2 b.  \r\n\r\n</P>  \r\n\r\n<P>Foreninger, der kun leverer varer, tjenesteydelser og lignende til  \r\n\r\n medlemmernes privatforbrug, vil ikke være omfattet af § 2 b. Det gælder  \r\n\r\n f.eks. andelsboligforeninger og visse indkøbsforeninger. Fortjeneste og tab  \r\n\r\n ved udlodning af likvidationsprovenu eller ved afståelse af andele i disse  \r\n\r\n foreninger m.v., beskattes efter de hidtil gældende regler. Det vil bl.a.  \r\n\r\n sige, at fortjenesten typisk er skattefri efter 3 års ejertid. </P>  \r\n\r\n</DIV>  \r\n\r\n<P CLASS=PUNKT> <B>3.</B> Beskatning af andelshavere m.v. </P>  \r\n\r\n<P>Medlemmer af de nævnte andelsselskaber m.v. skal efter § 2 b, stk. 1,  \r\n\r\n medregne fortjeneste eller tab ved udlodning af likvidationsprovenu i den  \r\n\r\n skattepligtige indkomst. Ved opgørelsen af den skattepligtige indkomst  \r\n\r\n medregnes tillige fortjeneste eller tab ved afståelse af andelsbeviser m.v.  \r\n\r\n</P>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> b omfatter kun udlodning af likvidationsprovenu i  \r\n\r\n det kalenderår, hvori selskabet endeligt opløses. Ved udlodning af  \r\n\r\n likvidationsprovenu forud for det kalenderår, hvori selskabet endeligt  \r\n\r\n opløses, beskattes hele udlodningsbeløbet som almindelig indkomst efter  \r\n\r\n reglerne i ligningslovens § 16 A, stk. 1, med mindre der opnås dispensation  \r\n\r\n efter § 17, stk. 3, i lov om særlig indkomstskat. Opnås der dispensation  \r\n\r\n efter § 17, stk. 3, i lov om særlig indkomstskat beskattes fortjeneste eller  \r\n\r\n tab ved likvidationsudlodningen efter reglerne i § 2 b. </P>  \r\n\r\n<P>Fortjenesten eller tabet skal medregnes i den almindelige indkomst som  \r\n\r\n kapitalindkomst. </P>  \r\n\r\n<P>Aktieavancebeskatningslovens § 2 b finder anvendelse, uanset hvornår  \r\n\r\n andelsselskabet er stiftet, uanset medlemskabets varighed og uanset antallet  \r\n\r\n af andelshavere. Stiftelsestidspunktet har dog betydning for eventuel  \r\n\r\n dispensation for beskatning ved afståelse af andele m.v., jf. nærmere herom  \r\n\r\n under pkt. 5. </P>  \r\n\r\n<P>Beløb, som et andelsselskab udbetaler til en andelshaver ved udtræden af  \r\n\r\n selskabet, anses for vederlag for tilbagesalg af andele til det udstedende  \r\n\r\n selskab. Hele afståelsessummen beskattes i så fald efter reglerne i  \r\n\r\n ligningslovens § 16 B, stk. 1, som almindelig indkomst, med mindre der gives  \r\n\r\n dispensation efter reglerne i ligningslovens § 16 B, stk. 6. Opnås  \r\n\r\n dispensation efter ligningslovens § 16 B, stk. 6, finder reglerne i § 2 b  \r\n\r\n anvendelse. </P>  \r\n\r\n</DIV>  \r\n\r\n<P CLASS=PUNKT> <B>4.</B> Opgørelse af fortjeneste og tab </P>  \r\n\r\n<P>Avancen eller tabet ved afståelse af andele m.v. opgøres som forskellen  \r\n\r\n mellem afståelsessummen og anskaffelsessummen. </P>  \r\n\r\n<P>I tilfælde af delvis afståelse skal andelshaverens samlede anskaffelsessum  \r\n\r\n for andelen(e) m.v. som udgangspunkt fordeles forholdsmæssigt imellem den  \r\n\r\n afståede del heraf og den del, som andelshaveren beholder. </P>  \r\n\r\n<P>Er der knyttet særlig rettigheder eller forpligtelser til  \r\n\r\n medlemsselskabet, indgår en eventuel værdi heraf i den samlede anskaffelses-  \r\n\r\n og afståelsessum for andelene. Der kan f.eks. være forbundet en leveringsret  \r\n\r\n til det pågældende andelsselskab med medlemsskabet. Værdien heraf skal  \r\n\r\n således ikke adskilles fra den samlede sum, der opnås ved en afståelse af  \r\n\r\n andelsbeviset. </P>  \r\n\r\n<P>Fortjeneste eller tab i forbindelse med likvidation opgøres som  \r\n\r\n likvidationsprovenuet fratrukket anskaffelsessummen for de pågældende  \r\n\r\n andelsbeviser m.v. </P>  \r\n\r\n<P>Der kan ikke ansættes et negativt likvidationsprovenu. Et tab opstået som  \r\n\r\n følge af andelshaverens hæftelse for selskabets forpligtelser ved  \r\n\r\n foreningsophør er avanceopgørelsen uvedkommende. </P>  \r\n\r\n<P>Hvis der konstateres et tab som følge af, at likvidationsprovenuet eller  \r\n\r\n afståelsessummen er mindre end anskaffelsessummen, er dette tab  \r\n\r\n fradragsberettiget. </P>  \r\n\r\n<P CLASS=PUNKT> <B>5.</B> Dispensation for beskatning ved afståelse af andele  \r\n\r\n m.v. </P>  \r\n\r\n<P>Efter aktieavancebeskatningslovens § 2 b, stk. 5, kan der dispenseres for  \r\n\r\n beskatningen ved afståelse af andelsbeviser m.v., hvis selskabet eller  \r\n\r\n foreningen er stiftet før den 22. maj 1987 (datoen for lovens vedtagelse).  \r\n\r\n Det er en betingelse for dispensation, at det må anses for godtgjort, at  \r\n\r\n afståelsen ikke er sket for at undgå likvidationsbeskatningen efter § 2 b,  \r\n\r\n stk. 1. Dispensation kan kun gives for den enkelte afståelse. F.eks. kan  \r\n\r\n dispensation ikke gives for fremtidige afståelser i et bestemt selskab.  \r\n\r\n Bevilges dispensation, beskattes fortjenesten efter de hidtidige regler i  \r\n\r\n aktieavancebeskatningsloven, dvs. fortjenesten er typisk skattefri efter 3  \r\n\r\n års ejertid. </P>  \r\n\r\n<P>Ved afgørelsen af, om der skal gives dispensation, må der ses på de  \r\n\r\n samlede omstændigheder omkring afståelsen. De forhold, der kan tillægges  \r\n\r\n vægt, kan f.eks. være, at overdragelsen af andelen sker sammen med  \r\n\r\n overdragelse eller ophør af virksomheden samtidig med, at erhververen reelt  \r\n\r\n er i stand til at udnytte andelen som et naturligt led i sin virksomhed, idet  \r\n\r\n erhververen f.eks. driver samme slags virksomhed som overdrageren. </P>  \r\n\r\n<P>Det er en forudsætning for dispensation, at afståelsessummen for andelen  \r\n\r\n først og fremmest kan anses som vederlag for retten til at aftage eller  \r\n\r\n levere et produkt, dvs. vederlag for den fordel, der ligger i at have  \r\n\r\n andelsselskabet som handelspartner. Der kan derimod ikke meddeles  \r\n\r\n dispensation, såfremt afståelsessummen alene eller i overvejende grad må  \r\n\r\n anses som vederlag for selskabets formue. </P>  \r\n\r\n<P>For at undgå forsøg på omgåelse af beskatning gennem vedtægtsændringer  \r\n\r\n efter lovens ikrafttrædelse, kan der heller ikke meddeles dispensation,  \r\n\r\n såfremt overdragelse af andele kan finde sted som følge af en vedtægtsændring  \r\n\r\n foretaget efter den 22. maj 1987. </P>  \r\n\r\n<P>En række samtidige overdragelser foretaget af flere andelshavere i samme  \r\n\r\n andelsselskab vil kunne indicere, at overdragelsen sker med henblik på at  \r\n\r\n undgå beskatning af likvidationsprovenu. I sådanne tilfælde bør der derfor  \r\n\r\n kun under ganske særlige omstændigheder gives dispensation. </P>  \r\n\r\n<P>Hvis et andelsselskabs medlemskreds overvejende består af medlemmer, der  \r\n\r\n er indbyrdes økonomisk forbundne, kan der ikke meddeles dispensation. Dette  \r\n\r\n vil f.eks. være tilfældet, såfremt den overvejende del af medlemskredsen  \r\n\r\n består af koncernforbundne selskaber, søsterselskaber eller selskaber ejet af  \r\n\r\n samme aktionærkreds. </P>  \r\n\r\n<P>Ansøgning om dispensation indgives til amtsskatteinspektoraterne. For  \r\n\r\n Københavns og Frederiksberg kommuners vedkommende dog til de pågældende  \r\n\r\n skattedirektorater. Amtsskatteinspektoraternes (skattedirektoraternes)  \r\n\r\n afgørelser kan indklages for Statsskattedirektoratet, hvis afgørelse kan  \r\n\r\n indbringes for skatteministeren. Skatteministeriets bekendtgørelse af 3.  \r\n\r\n november 1987 om henlæggelse til amtsskatteinspektoraterne af beføjelsen til  \r\n\r\n at give dispensation for beskatning ved afståelse af andelsbeviser m.v. er  \r\n\r\n optrykt som bilag 2. </P>  \r\n\r\n<P CLASS=PUNKT> <B>6.</B> Beskatning af andele erhvervet ved skattefri fusion  \r\n\r\n</P>  \r\n\r\n<P>Når andele i andelsselskaber m.v. er erhvervet ved skattefri fusion efter  \r\n\r\n fusionsloven, finder § 11 i fusionsloven anvendelse. Efter denne bestemmelse  \r\n\r\n behandles andele i det fortsættende selskab, som andelshavere modtager som  \r\n\r\n vederlag for andele i det ophørende selskab, som om de var erhvervet for  \r\n\r\n samme anskaffelsessum som de ombyttede andele. Såfremt andelshavere i to  \r\n\r\n fusionerede andelsselskaber ikke har betalt lige meget i andelskapital, kan  \r\n\r\n der blive tale om, at andelshaverne fra det ene andelsselskab skal have  \r\n\r\n udbetalt et udligningsbeløb efter fusionen, eller at andelshaverne fra det  \r\n\r\n andet andelsselskab skal foretage yderligere indbetalinger. </P>  \r\n\r\n<P>Udligningsbeløb, der udbetales af det fortsættende andelsselskab til  \r\n\r\n andelshavere, beskattes på linie med andre udlodninger fra andelsselskabet,  \r\n\r\n jfr. ligningslovens § 16 A, stk. 1. Beløb, der indbetales af andelshaverne,  \r\n\r\n og som kan anses for yderligere indskud i andelsselskabet, vil medgå ved  \r\n\r\n opgørelsen af anskaffelsessummen for andelene i andelsselskabet. </P>  \r\n\r\n<P CLASS=PUNKT> <B>7.</B> Fusionslovens § 12 </P>  \r\n\r\n<P>Ved den ændrede formulering af fusionslovens § 12 sikres, at der ikke  \r\n\r\n udløses beskatning af andelshaverne ved fusion af andelsselskaber, såfremt  \r\n\r\n formuen i den ophørende forening overføres til den fortsættende forening.  \r\n\r\n Aktieavancebeskatningslovens § 2 b om beskatning af fortjeneste eller tab ved  \r\n\r\n afståelse af andele vil derfor ikke hindre hensigtsmæssige  \r\n\r\n strukturrationaliseringer ved fusioner af andelsselskaber. Kravet om, at  \r\n\r\n foreningen skal være tilsluttet &#187;De samvirkende Danske  \r\n\r\n Andelsselskaber&#171; er bortfaldet. </P>  \r\n\r\n<P>Fusionslovens § 12 stiller alle kooperative selskaber ens i forbindelse  \r\n\r\n med betingelserne for skattefri fusion. Disse betingelser svarer i det store  \r\n\r\n og hele til de betingelser, som aktieselskaber skal opfylde for at kunne  \r\n\r\n fusionere skattefrit. Selskaberne kan således fusionere uden skattemæssige  \r\n\r\n konsekvenser for både selskab og andelshavere, hvis mindst 90 pct. af værdien  \r\n\r\n af medlemsrettighederne i det ophørende foretagende vederlægges med  \r\n\r\n rettigheder i det fortsættende selskab. I det omfang andelene vederlægges  \r\n\r\n kontant, beskattes fortjenesten efter de almindelige regler som ved afståelse  \r\n\r\n til tredjemand. </P>  \r\n\r\n<P>Fusionslovens § 12, stk. 1, nr. 5, indebærer, at såvel indkøbsforeninger  \r\n\r\n og produktions- og salgsforeninger omfattet af selskabsskattelovens § 1, stk.  \r\n\r\n 1, nr. 3 a og 4, skattefrit kan fusionere med et datterselskab, hvori den  \r\n\r\n fortsættende forening ejer samtlige aktier. I disse tilfælde er der ikke tale  \r\n\r\n om succession i det ophørende selskabs skattemæssige stilling med hensyn til  \r\n\r\n beskatning af genvundne afskrivninger, varelagernedskrivninger m.v. </P>  \r\n\r\n<P CLASS=PUNKT> <B>8.</B> Ikrafttrædelse </P>  \r\n\r\n<P>Loven har virkning for afståelser af andelsbeviser m.v. og for fusioner af  \r\n\r\n andelsselskaber m.v., der finder sted den 22. maj 1987 eller senere. </P>  \r\n\r\n<P>Loven har virkning for udlodning af likvidationsprovenu i andelsselskaber  \r\n\r\n m.v., der endeligt opløses den 5. marts 1987 eller senere. </P>  \r\n\r\n<P>Et andelsselskab eller en forening kan tidligst anses for endeligt opløst,  \r\n\r\n når likvidationsregnskabet er godkendt. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 3. november  \r\n\r\n 1987 </I> </P>  \r\n\r\n<P CLASS=UNDERSKREVET-AF ALIGN=CENTER>JENS ROSMAN </P>  \r\n\r\n<P CLASS=MINISTER ALIGN=RIGHT>/Lars Fogh </P>  \r\n\r\n</DIV>  \r\n\r\n<P>Bilag 1 </P>  \r\n\r\n<P>Lov om ændring af forskellige skattelove. </P>  \r\n\r\n<P>Lov nr. 311 af 25. maj 1987. </P>  \r\n\r\n<P>Bilag 2 </P>  \r\n\r\n<P>Skatteministeriets bekendtgørelse nr. 697 af 3. november 1987. </P>  \r\n\r\n<P>Bekendtgørelse om henlæggelse til amtsskatteinspektoraterne af beføjelsen  \r\n\r\n til at give dispensation for beskatning ved afståelse af andelsbeviser m.v.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/12/1987"
        },
        {
            "displayName": "Accession",
            "displayValue": "C19870017509"
        },
        {
            "displayName": "Entydig dokumentidentifikation",
            "displayValue": "CM021132"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/08/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "175"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "03/11/1987"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skattedep. 540-1004-186"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}