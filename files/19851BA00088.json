{
    "id": 106048,
    "title": "1985 BSF 88   FORSLAG TIL FOLKETINGSBESLUTNING OM AFFALDSBEHANDLING ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 88",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 88 </P>  \r\n\r\n<P></P>  \r\n\r\n<P>Forslag til folketingsbeslutning om affaldsbehandling </P>  \r\n\r\n<P></P>  \r\n\r\n<P>Fremsat af Anne Grete Holmsgård (VS) Lenger (VS) Elisabeth Bruun Olesen  \r\n\r\n (VS) Margrete Auken (SF) Leif Hermann (SF) Ebba Strange (SF) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at gennemføre følgende </P>  \r\n\r\n<P>foranstaltninger: </P>  \r\n\r\n<P>1. Alle erhvervsvirksomheder pålægges - i lighed med, hvad der </P>  \r\n\r\n<P>allerede gælder for husstande - at aflevere deres affald til et af </P>  \r\n\r\n<P>kommunen anvist affaldsbehandlingsanlæg. </P>  \r\n\r\n<P>2. Der gennemføres forbud mod nyanlæggelse af private lossepladser. </P>  \r\n\r\n<P>3. Alle ikke-godkendte lossepladser skal senest den 1. juli 1987 have </P>  \r\n\r\n<P>indsendt ansøgning om godkendelse. Ansøgningerne skal være </P>  \r\n\r\n<P>behandlet senest den 1. juli 1988. Alle lossepladser godkendt </P>  \r\n\r\n<P>inden den 1. januar 1985 skal have revurderet deres godkendelse. </P>  \r\n\r\n<P>Ansøgning om fornyet godkendelse skal være indsendt senest den 1. </P>  \r\n\r\n<P>juli 1988. Ansøgningerne skal være behandlet senest den 1. juli </P>  \r\n\r\n<P>1989. </P>  \r\n\r\n<P>4. Private lossepladsejere kan kræve, at kommunen overtager </P>  \r\n\r\n<P>lossepladsen mod erstatning med fradrag for eventuel forurening af </P>  \r\n\r\n<P>pladsen. </P>  \r\n\r\n<P>5. Alle større affaldsbehandlingsanlæg (lossepladser og </P>  \r\n\r\n<P>forbrændingsanlæg) pålægges at installere et forsorteringsanlæg, </P>  \r\n\r\n<P>som alt sorteringsegnet affald skal sendes igennem. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Hvis det skal være muligt for kommunerne at gennemføre en ordentlig </P>  \r\n\r\n<P>affaldsplanlægning og affaldsbortskaffelse, er det nødvendigt, at </P>  \r\n\r\n<P>det er kommunerne selv, der foretager anvisningen af, hvor </P>  \r\n\r\n<P>affaldet skal bortskaffes. Det gælder allerede for </P>  \r\n\r\n<P>husholdningsaffaldet, men ikke for erhvervsaffaldet (bortset fra </P>  \r\n\r\n<P>at erhvervslivet naturligvis heller ikke må bortskaffe affaldet </P>  \r\n\r\n<P>ulovligt). </P>  \r\n\r\n<P>På denne måde får kommunerne lettere ved at planlægge, dels </P>  \r\n\r\n<P>hvorledes genanvendelsen skal tilrettelægges i kommunen (og </P>  \r\n\r\n<P>formentlig i de fleste tilfælde sammen med andre kommuner i </P>  \r\n\r\n<P>amtet), dels i hvilken takt affaldsforbrændingsanlæg skal </P>  \r\n\r\n<P>nedlægges i takt med øget genanvendelse. </P>  \r\n\r\n<P>Planlægningen af, hvilke lossepladser der eventuelt skal etableres i </P>  \r\n\r\n<P>kommunen, lettes ligeledes ved, at også erhvervsaffaldet kommer </P>  \r\n\r\n<P>ind under den kommunale anvisning. </P>  \r\n\r\n<P>Begrundelsen for at forbyde anlæg af nye privatejede lossepladser er </P>  \r\n\r\n<P>dobbelt: for det første er der langt dårligere kontrol med </P>  \r\n\r\n<P>privatejede lossepladser (omgåelse af reglerne etc.). For det </P>  \r\n\r\n<P>andet er det ikke hensigtsmæssigt, at der tillades nye private </P>  \r\n\r\n<P>lossepladser i en fase, hvor der satses kraftigt på at nedbringe </P>  \r\n\r\n<P>den totale affaldsmængde. </P>  \r\n\r\n<P>Dette indebærer naturligvis ikke, at de allerede eksisterende private </P>  \r\n\r\n<P>lossepladser forsvinder - de er der, men det er vigtigt, at de </P>  \r\n\r\n<P>godkendes hurtigst muligt, således at yderligere ukontrolleret </P>  \r\n\r\n<P>forurening fra pladser, der ikke opfylder miljøbestemmelserne, </P>  \r\n\r\n<P>undgås. </P>  \r\n\r\n<P>Af ressourcemæssige grunde er godkendelsen delt op i to tempi, idet </P>  \r\n\r\n<P>man først vurderer de ikke-godkendte lossepladser, dvs. de </P>  \r\n\r\n<P>pladser, der er anlagt før 1974, da miljøloven trådte i kraft. </P>  \r\n\r\n<P>Dernæst skal de allerede godkendte lossepladser revurderes. Her er </P>  \r\n\r\n<P>sat et skel ved den 1. januar 1985. Dette skel kan, evt. efter en </P>  \r\n\r\n<P>konkret vurdering af de godkendte lossepladser, flyttes lidt frem </P>  \r\n\r\n<P>eller tilbage, men det udtrykker, at den nye politik for </P>  \r\n\r\n<P>grundvandsbeskyttelse slog igennem omkring dette tidspunkt, mens </P>  \r\n\r\n<P>man tidligere har godkendt en række lossepladser, som ikke er </P>  \r\n\r\n<P>tilstrækkeligt beskyttede mod nedsivning, f.eks. fordi de ligger i </P>  \r\n\r\n<P>grusgrave. </P>  \r\n\r\n<P>Af hensyn til de private lossepladsejere, der måtte finde det </P>  \r\n\r\n<P>vanskeligt at klare kravene om godkendelse, åbnes der mulighed </P>  \r\n\r\n<P>for, at disse kan kræve, at kommunen overtager pladsen. Ved </P>  \r\n\r\n<P>erstatningskravet må der naturligvis tages højde for, at der kan </P>  \r\n\r\n<P>være tale om en skjult forurening fra pladserne, som det ikke er </P>  \r\n\r\n<P>rimeligt at kommunen skal betale. </P>  \r\n\r\n<P>Der er udmærkede erfaringer med forsorteringsanlæg, f.eks. på </P>  \r\n\r\n<P>Vestforbrændingen ved København. I løbet af nogen tid vil de kunne </P>  \r\n\r\n<P>hvile i sig selv som følge af værdien af de materialer, der </P>  \r\n\r\n<P>udsorteres. Flere andre anlæg er under opførelse, men </P>  \r\n\r\n<P>forslagsstillerne finder det hensigtsmæssigt at forcere denne </P>  \r\n\r\n<P>udvikling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00088"
        },
        {
            "displayName": "Entydig dokumentidentifikation",
            "displayValue": "CL005687"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "88"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}