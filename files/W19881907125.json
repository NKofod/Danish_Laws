{
    "id": 33482,
    "title": "Dagpenge - barseldagpenge - refusion - anmeldelsesfrist - dispensation (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19071 af 04/03/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En arbejdsgiver, der den 3. juli 1986 anmodede social- og  \r\n\r\n sundhedsforvaltningen om refusion af henholdsvis barseldagpenge og  \r\n\r\n sygedagpenge for perioden 1. september 1985 - 22. juli 1986, fik afslag på  \r\n\r\n sin anmodning under henvisning til dagpengelovens § 37. </I> </P>  \r\n\r\n<P> <I>Ankestyrelsen fandt ikke tilstrækkeligt grundlag for at ændre  \r\n\r\n amtsankenævnets afgørelse, hvorefter der i henhold til bestemmelsen i § 2,  \r\n\r\n stk. 4, nr. 3, i Sikringsstyrelsens bekendtgørelse af 17. </I> </P>  \r\n\r\n<P> <I>oktober 1980 var givet dispensation for overskridelse af fristen for  \r\n\r\n anmeldelse af arbejdsgivers refusionskrav. </I> </P>  \r\n\r\n<P> <I>Ankestyrelsen tog i sin afgørelse alene stilling til det indankede  \r\n\r\n spørgsmål om refusion af barselsdagpenge for perioden 1. september 1985 til  \r\n\r\n 19. marts 1986. </I> </P>  \r\n\r\n<P> <I>Ankestyrelsen fandt ikke, at henvisningen til dagpengelovens § 37, der  \r\n\r\n vedrører lønmodtagerens anmodning om dagpenge, havde betydning for  \r\n\r\n afgørelsen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dagpenge - barseldagpenge - refusion -  \r\n\r\n anmeldelsesfrist - dispensation (* 1) (* 3) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En arbejdsgiver anmodede den 3. juli 1986 social- og sundhedsforvaltningen  \r\n\r\n om refusion af dagpenge vedrørende en ansat K. </P>  \r\n\r\n<P>K gik på barselsorlov den 1. september 1985. Hun fødte den 2. oktober 1985  \r\n\r\n og hendes barselsorlov udløb den 19. marts 1986. </P>  \r\n\r\n<P>K var herefter sygemeldt til den 22. juli 1986. </P>  \r\n\r\n<P>Arbejdsgiveren havde udbetalt løn for perioden 1. september 1985 - 22.  \r\n\r\n juli 1986. </P>  \r\n\r\n<P>Social- og sundhedsforvaltningen afslog at yde refusion af dagpenge under  \r\n\r\n henvisning til dagpengelovens § 37. </P>  \r\n\r\n<P>Arbejdsgiveren indankede sagen for amtsankenævnet. </P>  \r\n\r\n<P>Arbejdsgiveren anførte, at firmaet havde været af den opfattelse, at man  \r\n\r\n kunne vente med indsendelse af anmodningen, indtil hele  \r\n\r\n uarbejdsdygtighedsperioden var afklaret. </P>  \r\n\r\n<P>Socialforvaltningen begrundede overfor amtsankenævnet sin afgørelse med,  \r\n\r\n at det ikke umiddelbart kunne ses, at firmaet tidligere havde modtaget  \r\n\r\n refusion af barseldagpenge, men kommunen var vidende om, at firmaet fra  \r\n\r\n arbejdsgiverforeningen/Socialministeriet var orienteret om reglerne  \r\n\r\n vedrørende dagpenge ved sygdom og barsel. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet fandt, at der var grundlag for at dispensere for  \r\n\r\n overskridelse af anmeldelsesfristen vedrørende barseldagpenge, udbetalt til K  \r\n\r\n i perioden 1. september - 19. marts 1986, jf. Sikringsstyrelsens  \r\n\r\n bekendtgørelse nr. 488 af 17. oktober 1980, § 2, stk. 4, nr. 3. </P>  \r\n\r\n<P>Amtsankenævnet fandt endvidere arbejdsgiveren berettiget til refusion af  \r\n\r\n sygedagpenge udbetalt i perioden 20. marts 1986 - 22. juli 1986. </P>  \r\n\r\n<P>Nævnet lagde herved vægt på, at årsagen til den sene anmeldelse var et  \r\n\r\n ønske om at kunne anmelde et samlet krav, omfattende barselsorlovsperioden og  \r\n\r\n den efterfølgende sygeperiode. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af det sociale udvalg. </P>  \r\n\r\n<P>Der ønskedes alene en vurdering af nævnets afgørelse vedrørende  \r\n\r\n barseldagpenge. </P>  \r\n\r\n<P>Det sociale udvalg anførte, at der ingen forseelser var fra lønmodtagerens  \r\n\r\n side, men amtsankenævnet lagde vægt på, at den sene anmeldelse skyldtes  \r\n\r\n arbejdsgivers misforståelser og ukendskab til reglerne. Da stort set enhver  \r\n\r\n arbejdsgiver ville kunne påberåbe sig disse årsager ved for sen anmeldelse  \r\n\r\n fandtes det af principiel betydning at få fastslået, om bestemmelserne i  \r\n\r\n bekendtgørelsens § 2, stk. 4, nr. 3, kunne fortolkes så vidt som  \r\n\r\n amtsankenævnets afgørelse, hvorved bestemmelserne i dagpengelovens § 37  \r\n\r\n nærmest blev uden betydning. </P>  \r\n\r\n<P>Det sociale udvalg anførte videre, at anmeldelsesreglerne fremgår af  \r\n\r\n vejledningerne på de anmodningsblanketter, som arbejdsgiver anvender, jf. §  \r\n\r\n 19, stk. 3. Arbejdsgiver har således en let adgang til at gøre sig bekendt  \r\n\r\n med reglerne. </P>  \r\n\r\n<P>LOVGRUNDLAG: </P>  \r\n\r\n<P>Dagpengelovens § 27. </P>  \r\n\r\n<P>Sikringsstyrelsens bekendtgørelse nr. 488 af 17. oktober 1980 om  \r\n\r\n arbejdsgivers pligt til at anmelde fravær for lønmodtagere med løn under  \r\n\r\n sygdom samt om anmeldelse af krav om udbetaling af dagpenge (refusion) til  \r\n\r\n arbejdsgivere, § 2, stk. 4, nr. 3 (nu Sikringsstyrelsens bekendtgørelse nr.  \r\n\r\n 953 af 29. december 1986). </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder ikke, at der er tilstrækkeligt grundlag for at ændre  \r\n\r\n amtsankenævnets afgørelse, hvorefter der i henhold til bestemmelsen i § 2,  \r\n\r\n stk. 4, nr. 3, i Sikringsstyrelsens bekendtgørelse af 17. oktober 1980 er  \r\n\r\n givet dispensation for overskridelse af fristen for anmeldelse af  \r\n\r\n arbejdsgivers refusionskrav. </P>  \r\n\r\n<P>Ankestyrelsen finder ikke, at henvisningen til dagpengelovens § 37, der  \r\n\r\n vedrører lønmodtagerens anmodning om dagpenge, har betydning for afgørelsen.  \r\n\r\n</P>  \r\n\r\n<P>Ankestyrelsen tiltræder således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden 1991.",
        "(* 2) Dagældende retsforskrift: Bekendtgørelse nr. 488 af 17. oktober 1980 om arbejdsgiveres pligt til at anmelde fravær for lønmodtagere med løn under sygdom samt om anmeldelse af krav om udbetaling af dagpenge (refusion) til arbejdsgivere, § 2, stk. 4, nr. 3.",
        "(* 1) Offentliggjort af Sikringsstyrelsen i SM D-001-88 15/05/1988."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19881907125"
        },
        {
            "displayName": "Entydig dokumentidentifikation",
            "displayValue": "CA001410"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19071"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "04/03/1988"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20760-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}