{
    "id": 156799,
    "title": "Ankestyrelsens principafgørelse O-37-92 om varighedsbegrænsning - erhvervsplan - uddannelsens varighed",
    "documentTypeId": "240",
    "isSagsforlobPeriodValid": true,
    "shortName": "KEN nr 9140 af 15/08/1992",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-37-92 om varighedsbegrænsning - erhvervsplan - uddannelsens varighed</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En 42-årig kvinde med en langvarig tilknytning til arbejdsmarkedet var berettiget til bruttorevalideringsydelse til gennemførelse af læreruddannelsen, da hun på grund af nedslidning måtte opgive sit hidtidige arbejde.</p>\r\n   <p class=\"TekstGenerel\">Ankestyrelsen fandt, at varighedsbegrænsningen på 5 år, der omtales i bistandslovens § 43, referede sig til varigheden af den periode, hvor der sædvanligvis kan udbetales revalideringsydelse, og ikke varigheden af erhvervsplanen, der efter en konkret vurdering kan strække sig ud over 5 år.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 817 af 6. december 1990 - § 43, stk. 4</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 155 af 6. august 1990 om hjælp efter bistandslovens kapitel 10 (§§ 43-45) - pkt. 26</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En 42-årig kvinde, der i en årrække havde arbejdet som syerske, ophørte på grund af nedslidning med arbejdet i januar 1989 og modtog herefter sygedagpenge.</p>\r\n<p>Hendes ægtefælles indtægt var i 1989 ca. 300.000 kr.</p>\r\n<p>I samråd med kommunen blev der lagt en erhvervsplan gående ud på 2 års forberedende undervisning på HF-niveau, herefter læreruddannelse, varighed i alt 6 år.</p>\r\n<p>Kommunen meddelte herefter, at ansøgeren af helbredsmæssige grunde var berettiget til revalidering, og at revalideringsplanen fandtes relevant. Kommunen gav samtidig afslag på bruttorevalideringsydelse.</p>\r\n<p>Afslaget blev begrundet med, at bruttorevalideringsydelse var subsidiær i forhold til stipendier og lån. Kommunen henviste endvidere til, at ansøgeren efter en beregning foretaget i henhold til bistandslovens § 37 ikke ville kunne få udbetalt hjælp. Amtsankenævnet fandt ansøgeren berettiget til bruttorevaliderings ydelse.</p>\r\n<p>Nævnet henviste til ansøgerens langvarige tilknytning til arbejds markedet, til at hun havde været selvforsørgende, og til, at hun på grund af nedslidning måtte opgive sit arbejde. Nævnet henviste endvidere til forarbejderne til bistandslovens  § 43, hvoraf det fremgår, at det har været Folketingets hensigt med bistandslovens § 43 at fjerne de økonomiske barrierer for revalidering, herunder problemerne med, at ægtefælleindtægt tidligere førte til, at der ikke kunne udløses hjælp i henhold til bistandslovens § 42.</p>\r\n<p>I klagen henviste kommunen til sin begrundelse for afslaget. Kommunen henviste desuden til, at kommunen fortolkede bestemmelsen om bruttorevalideringsydelse, således at revalideringsplanen ikke måtte overstige 5 år.</p>\r\n<p>Amtsankenævnet bemærkede ved sagens oversendelse til Ankestyrelsen, at nævnet var af den opfattelse, at varighedsbegrænsningen ibistandslovens § 43, stk. 4, gjaldt udbetalingen af revaliderings ydelsen og ikke selve revalideringsplanen.</p>\r\n<p>Sagen blev behandlet i principielt møde til afklaring af spørgsmålet om uddannelsens længde set i forhold til varighedsbegrænsningen på 5 år.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen lagde til grund, at ansøgeren på grund af sygdom var berettiget til revalidering, og at der i samråd med kommunen var fastlagt en revalideringsplan, som kommunen havde fundet velegnet. Ankestyrelsen fandt ansøgeren berettiget til bruttorevaliderings ydelse efter bistandslovens § 43, stk. 2, idet ansøgeren siden 1965 havde været tilknyttet arbejdsmarkedet som fuldtidsbeskæftiget, en beskæftigelse, som hun havde måttet opgive på grund af nedslidning.</p>\r\n<p>Ankestyrelsen tiltrådte således nævnets afgørelse.</p>\r\n<p>Ankestyrelsen udtalte, at styrelsen var enig med amtsankenævnet i, at varighedsbegrænsningen i bistandslovens § 43, stk. 4, vedrører varigheden af den periode, hvor der sædvanligvis kan udbetales bruttorevalideringsydelse, og at det ikke kan udelukkes, at der efter en konkret vurdering kan fastlægges en erhvervsplan, der strækker sig ud over 5 år.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19920914025"
        },
        {
            "displayName": "Entydig dokumentidentifikation",
            "displayValue": "BS009589"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9140"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "15/08/1992"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20147-91"
        },
        {
            "displayName": "Stikord",
            "displayValue": "O-37-92"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}