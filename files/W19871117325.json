{
    "id": 35983,
    "title": "Advarselsregister, videopirater, strafbare forhold, ophavsretsloven, straffeloven, retsbogsudskrifter, brancheforsikring, vidnepligt, politianmeldelse, pålæg ",
    "documentTypeId": "240",
    "isSagsforlobPeriodValid": false,
    "shortName": "KEN nr 11173 af 07/10/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fundet, at en liste over forretninger og/eller personer  \r\n\r\n (videopiratet), som en brancheforening havde ført eller førte sag imod, efter  \r\n\r\n sit indhold og opbygning havde en sådan advarende karakter, at den var  \r\n\r\n omfattet af lov om private registre m.v. § 3, stk. 3. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Advarselsregister, videopirater, strafbare  \r\n\r\n forhold, ophavsretsloven, straffeloven, retsbogsudskrifter,  \r\n\r\n brancheforsikring, vidnepligt, politianmeldelse, pålæg </H1>  \r\n\r\n<P></P>  \r\n\r\n<BR>  \r\n\r\n<P>En virksomhed klagede til Registertilsynet over en brancheforenings  \r\n\r\n registrering og videregivelse af oplysninger om virksomheden. </P>  \r\n\r\n<P>Klagen var bilagt en liste over forretninger og/eller personer, som  \r\n\r\n foreningen, hvis medlemmer er beskæftiget med videodistribution, havde ført  \r\n\r\n eller førte sag mod. Ud for den enkelte forretning m.v. var anført  \r\n\r\n oplysninger om bl.a. strafbare forhold, f. eks. var der ud for klageren  \r\n\r\n anført bemærkningen &#187;ulovlig distribution&#171;. </P>  \r\n\r\n<P>Under Registertilsynets behandling af sagen blev det oplyst, at foreningen  \r\n\r\n indsamlede og registrerede oplysninger i rapportform om piratvirksomhed m.v.  \r\n\r\n De strafbare forhold der blev registreret, kunne være oplysninger om  \r\n\r\n overtrædelse af ophavsretsloven og eventuelt overtrædelse af straffeloven.  \r\n\r\n</P>  \r\n\r\n<P>Foreningens sekretariat havde pligt til at give medlemmerne besked om  \r\n\r\n konstaterede tilfælde af piratvirksomhed, enten som en orientering under et  \r\n\r\n medlemsmøde eller gennem cirkulæreskrivelser, der først og fremmest blev  \r\n\r\n anvendt i tilfælde, hvor der blev givet pålæg om leveringsnægtelse. </P>  \r\n\r\n<P>I det konkrete tilfælde indeholdt listen en sammenfatning af en  \r\n\r\n redegørelse, som foreningens sekretariat var fremkommet med under to  \r\n\r\n medlemsmøder i 1986. </P>  \r\n\r\n<P>Det blev yderligere oplyst, at foreningen fremsendte kopier af  \r\n\r\n retsbogsudskrifter for straffesager til medlemmerne, når sagerne havde  \r\n\r\n juridisk, principiel interesse. Retsbogsudskrifterne blev i foreningen  \r\n\r\n opbevaret i en samlemappe, systematiseret efter sagens karakter. Var der  \r\n\r\n oprettet en sag, der vedrørte samme forhold som retsbogsudskriften,  \r\n\r\n opbevaredes en kopi af retsbogsudskriften på sagen. </P>  \r\n\r\n<P>Registertilsynet lagde til grund, at den samling sagsrapporter foreningen  \r\n\r\n oprettede, var omfattet af lov om private registre m.v., og at oprettelse af  \r\n\r\n registre med henblik på at advare andre mod forretningsforbindelse ville  \r\n\r\n kræve tilladelse fra Registertilsynet i henhold til lovens § 3, stk. 3. </P>  \r\n\r\n<P>Registertilsynet fandt, at den af klageren medsendte liste over  \r\n\r\n forretninger og/eller personer, som foreningen havde ført eller førte sag  \r\n\r\n mod, efter sit indhold og opbygning havde en sådan advarende karakter, at den  \r\n\r\n var omfattet af lovens § 3, stk. 3. Udarbejdelsen og videregivelsen af listen  \r\n\r\n måtte således forudsætte Registertilsynets forudgående tilladelse. En sådan  \r\n\r\n tilladelse var ikke meddelt. </P>  \r\n\r\n<P>På baggrund af et pålæg, som tilsynet i juli 1983 havde meddelt foreningen  \r\n\r\n i forbindelse med en stort set tilsvarende liste, fandt Registertilsynet  \r\n\r\n foreningens udarbejdelse og videregivelse af den i sagen omhandlede liste  \r\n\r\n særdeles kritisabel. Man pålagde herefter bureauet at ophøre med udfærdigelse  \r\n\r\n og videregivelse af lister over videopirater m.v. og drage omsorg for, at  \r\n\r\n foreningens medlemmer blev gjort bekendt med, at der var tale om ulovlig  \r\n\r\n registrering og videregivelse af oplysninger, og at de udsendte lister skulle  \r\n\r\n destrueres. </P>  \r\n\r\n<P>For så vidt angik foreningens register over sager/rapporter vedrørende  \r\n\r\n konstaterede overtrædelser af ophavsretsloven og straffeloven fandt  \r\n\r\n Registertilsynet, at dette register antog karakter af et advarselsregister,  \r\n\r\n idet der skete videregivelse af bl.a. oplysninger om strafbare forhold eller  \r\n\r\n leveringsnægtelse i cirkulæreform til medlemmerne, samt mundtlig  \r\n\r\n videregivelse af sådanne oplysninger på foreningens  \r\n\r\n medlemsmøder.Registertilsynet var dog af den opfattelse, at foreningens  \r\n\r\n register over videopirater m.v. ikke ville være at anse for et  \r\n\r\n advarselsregister omfattet af lovens § 3, stk. 3, såfremt foreningen undlod i  \r\n\r\n cirkulæreform eller mundtligt at videregive oplysninger af den beskrevne art  \r\n\r\n til medlemmer, men alene meddelte medlemmerne, hvilke videodetailforretninger  \r\n\r\n m.v. der havde kontrakt med foreningen, samt underretning om, hvilke  \r\n\r\n kontrakter der var indgået eller ophævet. Den nævnte underretning skulle  \r\n\r\n efter Registertilsynets opfattelse gives i helt neutral form. </P>  \r\n\r\n<P>Registertilsynet tog endvidere stilling til, hvorvidt  \r\n\r\n registreringsbetingelserne i lov om private registre m.v. § 3, stk. 2, for så  \r\n\r\n vidt angik foreningens udarbejdelse og registrering af de omhandlede  \r\n\r\n rapporter om piratvirksomhed m.v., i øvrigt var opfyldt. </P>  \r\n\r\n<P>Registertilsynet fandt, at de tilfælde hvor de konstaterede forhold  \r\n\r\n vedrørende overtrædelse af ophavsretsloven medførte, at foreningen i henhold  \r\n\r\n hertil kunne iværksætte privat påtale eller eventuelt begære offentlig  \r\n\r\n påtale, måtte siges at følge af anden lovgivning. Det ville således ikke være  \r\n\r\n i strid med registerloven i rapporterne at registrere oplysninger om sådanne  \r\n\r\n strafbare forhold med henblik på iværksættelse af retslige skridt. </P>  \r\n\r\n<P>Med hensyn til oplysninger om straffelovsovertrædelser hvor der er  \r\n\r\n offentlig påtale, følger det af retsplejelovens § 180, at et vidne om  \r\n\r\n fornødent skal opfriske sin viden om sagen, inden han møder i retten, f. eks.  \r\n\r\n ved at efterse regnskabsbøger, breve eller optegnelser. Registertilsynet  \r\n\r\n fandt på denne baggrund at oplysninger om strafbare forhold undergivet  \r\n\r\n offentlig påtale, kunne registreres af foreningen med henblik på overvejelse  \r\n\r\n om, hvorvidt der skulle indgives politianmeldelse, men at oplysningerne  \r\n\r\n skulle slettes straks efter, at der var taget beslutning om, at der ikke  \r\n\r\n skulle indgives politianmeldelse, samt når en sag i øvrigt var endeligt  \r\n\r\n afsluttet. </P>  \r\n\r\n<P>Med hensyn til foreningens registrering af retsbogsudskrifter fra  \r\n\r\n straffesager udtalte Registertilsynet, at det ikke kunne antages at være i  \r\n\r\n strid med lov om private registre m.v. § 3, stk. 2, 1. pkt., at registrere de  \r\n\r\n retsbogsudskrifter m.v., foreningen fik udleveret af retterne i medfør af  \r\n\r\n retsplejelovens § 41. </P>  \r\n\r\n<P>Da der efter det oplyste ikke forelå samtykke, som krævet i lovens § 4,  \r\n\r\n stk. 1, til videregivelse, pålagde Registertilsynet i medfør af lov om  \r\n\r\n private registre m.v. § 23, stk. 1, foreningen fremover at undlade generelt  \r\n\r\n at videregive registrerede retsbogsudskrifter vedrørende sager om  \r\n\r\n videopirateri m.v. til medlemmerne, medmindre de pågældende udskrifter var  \r\n\r\n tilstrækkeligt anonymiserede. Dog ville det ikke være i strid med lov om  \r\n\r\n private registre m.v. at overlade en retsbogsudskrift til det medlem, hvis  \r\n\r\n ophavsrettigheder sagen vedrørte. </P>  \r\n\r\n<P>Registertilsynet anmodede om underretning, når foreningen havde truffet de  \r\n\r\n nødvendige foranstaltninger til imødekommelse af Registertilsynets pålæg.  \r\n\r\n Desuden anmodede Registertilsynet om at få oplyst, hvilken form for  \r\n\r\n meddelelser til medlemmerne foreningen fremtidigt agtede at benytte. </P>  \r\n\r\n<P>Foreningen har i begyndelsen af 1988 meddelt, at man er ophørt med at  \r\n\r\n udfærdige og videregive lister over videopirater, og at medlemmerne har fået  \r\n\r\n påbud om at destruere tidligere modtagne lister. Foreningen udsender i øvrigt  \r\n\r\n indtil videre retsbogsudskrifter til medlemmerne i anonymiseret form. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets årsberetning 1987 s. 78 ff, Registertilsynets  \r\n\r\n årsberetning 1983 s. 61 f, Lov om private registre m.v. er ændret med  \r\n\r\n virkning fra 1. april 1988, bestemmelsen i § 3, stk. 3, findes nu i § 3, stk.  \r\n\r\n 6, i J.LBK nr. 622 af 2. oktober 1987. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19871117325"
        },
        {
            "displayName": "Entydig dokumentidentifikation",
            "displayValue": "CA003918"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11173"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "07/10/1987"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1986-1240-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}