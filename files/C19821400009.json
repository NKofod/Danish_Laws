{
    "id": 49131,
    "title": "Cirkulære om reservation af arealer til en rørledning for transport af råolie og kondensat fra Vesterhavet til Fredericia ",
    "documentTypeId": "140",
    "isSagsforlobPeriodValid": false,
    "shortName": "CIR nr 14000 af 05/05/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om reservation af arealer til en  \r\n\r\n rørledning for transport af råolie og kondensat fra Vesterhavet til  \r\n\r\n Fredericia </H1>  \r\n\r\n<P></P>  \r\n\r\n<BR>  \r\n\r\n<P>I. Cirkulærets formål og indhold </P>  \r\n\r\n<P>Miljøministeriet fastsætter i dette cirkulære, at der skal reserveres  \r\n\r\n arealer, som vil være nødvendige for en rørledning med tilhørende  \r\n\r\n installationer for transport af olie og kondensat på strækningen fra  \r\n\r\n vestkysten ved Kærgård i Blåvandshuk kommune til Fredericia. </P>  \r\n\r\n<P>Reservationen betyder en friholdelse af de omhandlede arealer, således at  \r\n\r\n der i tiden, indtil ledningsnettet er anlagt, ikke opføres bygninger eller  \r\n\r\n udføres anlæg, der vil være til hinder for anlæg af ledningen. </P>  \r\n\r\n<P>Baggrunden for arealreservationen er regeringens energipolitiske  \r\n\r\n overvejelser og lov om etablering og benyttelse af en rørledning til  \r\n\r\n transport af råolie og kondensat, lov nr. 291 af 10. juni 1981. </P>  \r\n\r\n<P>Cirkulæret udstedes i henhold til § 4 og § 9, stk. 2, i lov om lands- og  \r\n\r\n regionplanlægning, jfr. miljøministeriets lovbekendtgørelse nr. 95 af 4.  \r\n\r\n marts 1980, og § 9, stk. 4, i lov om by- og landzoner (miljøministeriets  \r\n\r\n lovbekendtgørelse nr. 300 af 23. juni 1980. </P>  \r\n\r\n<P>Cirkulærets pkt. II indeholder de forudsætninger vedrørende  \r\n\r\n ledningsnettet, som skal lægges til grund for regionplanlægningen. I pkt. III  \r\n\r\n er følgerne heraf for kommune- og lokalplanlægningen omtalt, og i pkt. IV er  \r\n\r\n der indeholdt nærmere forskrifter for zonemyndighedernes administration af §§  \r\n\r\n 6-8 i by- og landzoneloven. </P>  \r\n\r\n<P>II. Forudsætninger for regionplanlægningen </P>  \r\n\r\n<P>I medfør af § 4 og § 9, stk. 2, i lands- og regionplanloven, fastsættes  \r\n\r\n herved efter forhandling med de berørte ministre, de berørte kommuner og  \r\n\r\n amtskommuner samt de kommunale organisationer, at regionplanlægningen skal  \r\n\r\n udføres udfra den forudsætning, at det i et bælte på 40 m's bredde og med den  \r\n\r\n på kortbilag, som er udsendt til de berørte kommuner og amtskommuner, angivne  \r\n\r\n linieføring skal reserveres areal til en olierørledning med tilhørende  \r\n\r\n installationer. </P>  \r\n\r\n<P>Nærværende cirkulære supplerer således de godkendte regionplaner for Vejle  \r\n\r\n og Ribe amtskommuner. De nødvendige retningslinier vedrørende  \r\n\r\n arealreservationerne forudsættes efterfølgende optaget i det kommende  \r\n\r\n regionplantillæg 1984/ 85, jfr. § 7, stk. 1, litra 2 i lov om lands- og  \r\n\r\n regionplanlægning. Det vil sige, at arealerne ikke må planlægges anvendt til  \r\n\r\n bolig- eller erhvervsformål eller til andre foranstaltninger, herunder også  \r\n\r\n rekreative anlæg. </P>  \r\n\r\n<P>Kortbilag 1 er et oversigtskort over den strækning, som reserveres ved  \r\n\r\n nærværende cirkulære. </P>  \r\n\r\n<P>Til de berørte amtsråd og kommunalbestyrelser er der af planstyrelsen  \r\n\r\n udsendt de kort i 1:25.000, som skal danne grundlag for regionplanlægningen  \r\n\r\n og administrationen i øvrigt. </P>  \r\n\r\n<P>De detaljerede kort (1:4.000) kan rekvireres hos planstyrelsen. </P>  \r\n\r\n<P>I bilag 2 er nævnt de amter og kommuner, som berøres af ovennævnte  \r\n\r\n arealreservation. </P>  \r\n\r\n<P>III. Kommune- og lokalplanlægning </P>  \r\n\r\n<P>Det påhviler de berørte kommuner at sikre landsplandirektivets  \r\n\r\n bestemmelser i kommuneplanen og lokalplanlægningen. </P>  \r\n\r\n<P>IV. Administrationen af §§ 6-8 i lov om by- og landzoner </P>  \r\n\r\n<P>I medfør af § 9, stk. 4, i by- og landzoneloven fastsættes herved, at  \r\n\r\n zonemyndigheden ikke i medfør af § 9, stk. 1, må meddele tilladelser, som er  \r\n\r\n i strid med reservationen, jf. ovenfor under pkt. II </P>  \r\n\r\n<P>V. Afslutning </P>  \r\n\r\n<P>Ønsker om ændringer i arealreservationen i forhold til den her fastlagte,  \r\n\r\n som senere måtte fremkomme fra de kommunale og regionale  \r\n\r\n planlægningsmyndigheder, berørte statsmyndigheder eller fra Dansk Olierør  \r\n\r\n A/S, må forelægges planstyrelsen, som så under hensyn til ændringens omfang  \r\n\r\n og konsekvens vil tage stilling til hvilken procedure, der skal følges. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøministeriet, den 5. maj 1982 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Erik Holst </P>  \r\n\r\n<P CLASS=MINISTER ALIGN=RIGHT>/ Kirsten Mortensen </P>  \r\n\r\n</DIV>  \r\n\r\n<P>Bilag 1 </P>  \r\n\r\n<P>+++FIGUR++ </P>  \r\n\r\n<P>Bilag 2 </P>  \r\n\r\n<PRE>  \r\n\r\n AMTSKOMMUNER                     KOMMUNER  \r\n\r\n Ribe                             Blåvandshuk  \r\n\r\n                                  Blaabjerg  \r\n\r\n                                  Varde  \r\n\r\n                                  Helle  \r\n\r\n                                  Grindsted  \r\n\r\n                                  Holsted  \r\n\r\n                                  Billund  \r\n\r\n                                  Vejen  \r\n\r\n Vejle                            Egtved  \r\n\r\n                                  Børkop  \r\n\r\n                                  Vejle  \r\n\r\n                                  Fredericia  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Særlig note, </P>  \r\n\r\n<P>Landsplandirektiv </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19821400009"
        },
        {
            "displayName": "Entydig dokumentidentifikation",
            "displayValue": "CM007940"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/07/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "14000"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "05/05/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Planstyrelsen"
        },
        {
            "displayName": "Ressortministeriets journalnummer",
            "displayValue": "Miljømin. Dep. 4. kt. j.nr. 3126-18"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}