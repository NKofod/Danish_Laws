{
    "id": 36345,
    "title": "Beskatning af pensionsordninger m.v. (pensionsbeskatningsloven) ",
    "documentTypeId": "230",
    "isSagsforlobPeriodValid": false,
    "shortName": "AFG nr 18039 af 05/09/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Engangsindskud på en kapitalforsikringsordning foretaget af en ikke  \r\n\r\n fuldt skattepligtig person </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Beskatning af pensionsordninger m.v.  \r\n\r\n (pensionsbeskatningsloven) </H1>  \r\n\r\n<P></P>  \r\n\r\n<P>Ligningsrådet blev anmodet om bindende forhåndsbesked om følgende: </P>  \r\n\r\n<P> <I>Spørgsmål:</I>  </P>  \r\n\r\n<P>1. Vil et engangsindskud på ca. 3 mio. DKK på en kapitalforsikringsordning  \r\n\r\n være omfattet af præmieafgiftsreglen i pensionsbeskatningslovens § 50, stk.  \r\n\r\n 3? </P>  \r\n\r\n<P>2. Skal forsikringen medregnes ved opgørelsen af den skattepligtige  \r\n\r\n formue, dersom indskyderen bliver fuldt skattepligtig til Danmark? </P>  \r\n\r\n<P>3. Er udbetalingen af forsikringssummen ved udløb - herunder tilvækst i  \r\n\r\n form af rente eller bonus - efter fuld skattepligts indtræden, skattefri i  \r\n\r\n medfør af pensionsbeskatningslovens § 50, stk. 5 og 6? </P>  \r\n\r\n<P>4. Vil udbetaling af forsikringssummen ved ophævelse - herunder delvis  \r\n\r\n ophævelse - af forsikringsordningen i utide være skattefri, selv om  \r\n\r\n indskyderen ved udbetalingen er fuldt skattepligtig til Danmark? </P>  \r\n\r\n<P>Sagens omstændigheder var følgende: </P>  \r\n\r\n<P>En person, der siden 1984 havde været fast bosiddende i Spanien,  \r\n\r\n overvejede at flytte til Danmark. Forinden fuld skattepligt til Danmark  \r\n\r\n indtrådte, påtænkte personen at tegne en kapitalforsikring med et  \r\n\r\n engangsindskud i et på Guernsey hjemmehørende forsikringsselskab. Det var  \r\n\r\n hensigten at oprette en forsikring med personen som ejer og begunstiget og  \r\n\r\n med dennes i Danmark bosiddende guddatter som forsikrede. Indskuddet  \r\n\r\n forventedes at andrage ca. 3 mio. DKK. </P>  \r\n\r\n<P>Ligningsrådet svarede: </P>  \r\n\r\n<P>Ad 1) Under udtrykkelig forudsætning af, at der er tale om en  \r\n\r\n kapitalforsikring, således som dette begreb er fastlagt i danske  \r\n\r\n koncessionsregler og godkendt af Finanstilsynet, vil den skitserede ordning  \r\n\r\n være omfattet af pensionsbeskatningslovens § 50. Anvendelsen af  \r\n\r\n præmieafgiftsreglen i pensionsbeskatningslovens § 50, stk. 3 forudsætter, at  \r\n\r\n ejeren er fuldt skattepligtig her til landet. Under forudsætning af, at  \r\n\r\n ejeren ikke på tidspunktet for indskuddet er fuld skattepligtig til Danmark,  \r\n\r\n skal der ikke svares afgift ved indbetaling af det omhandlede engangsindskud.  \r\n\r\n</P>  \r\n\r\n<P>Ad 2) Idet der som forudsat er tale om en sædvanlig livsforsikring, der  \r\n\r\n indeholder det risikomoment, der ligger i forfaldstidens afhængighed af et  \r\n\r\n dødsfalds indtræden, skal værdien af forsikringen ikke medregnes ved  \r\n\r\n opgørelsen af den skattepligtige formue. Der henvises herved til  \r\n\r\n pensionsbeskatningslovens § 50, stk. 7, hvorefter formuen skal opgøres efter  \r\n\r\n statsskattelovens § 12. </P>  \r\n\r\n<P>Ad 3) I den udstrækning udbetalingen af forsikringssummen sker til ejeren  \r\n\r\n af ordningen, følger det af pensionsbeskatningslovens § 50, stk. 5 og 6, at  \r\n\r\n der ikke skal svares nogen form for skatter eller afgifter. Udbetales  \r\n\r\n forsikringssummen til en anden end ejeren eller ved ejerens død til en, som  \r\n\r\n ikke er berettiget dertil i henhold til bestemmelserne i policen, vil  \r\n\r\n udbetalingen være omfattet af pensionsbeskatningslovens § 56, stk. 2, således  \r\n\r\n at betalingen er skattepligtig indkomst som personlig indkomst for  \r\n\r\n modtageren. Tilvækst i form af renter m.v. og bonus, der tilskrives ordningen  \r\n\r\n efter forsikredes død eller efter selskabets forsikringsrisiko er udløbet,  \r\n\r\n vil være skattepligtig efter pensionsbeskatningslovens § 53, stk. 1. </P>  \r\n\r\n<P>Ad 4) Forsikringsordningen kan uden skattemæssige konsekvenser ophæves i  \r\n\r\n utide, dvs. før forsikringsbegivenheden indtræder enten ved død eller ved  \r\n\r\n udløb i henhold til oprindelig aftale, idet pensionsbeskatningslovens § 50,  \r\n\r\n stk. 5 fastslår, at andre udbetalinger end løbende livsbetingede  \r\n\r\n udbetalinger, såsom udbetaling af tilbagekøbsværdi ved ophævelse af en  \r\n\r\n kapitalforsikring ikke medregnes i den skattepligtige indkomst. NOTER (* 1)  \r\n\r\n Offentliggjort i skat nr. 10, 1990. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19901803901"
        },
        {
            "displayName": "Entydig dokumentidentifikation",
            "displayValue": "CA004280"
        },
        {
            "displayName": "Dato for indlæggelse",
            "displayValue": "20/11/2006"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18039"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "05/09/1990"
        },
        {
            "displayName": "Administrerende myndighed",
            "displayValue": "Told- og Skattestyrelsen"
        },
        {
            "displayName": "Ressortministeriets journalnummer",
            "displayValue": "T &amp; S 350-453"
        },
        {
            "displayName": "Stikord",
            "displayValue": "ENGANGSINDSKUD, KAPITALFORSIKRINGSORDNING, PERSON."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}