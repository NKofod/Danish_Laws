{
    "id": 37175,
    "title": "Kapitalpension, engangsindskud. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18753 af 11/11/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En assurandør, der i forvejen havde aftalt en pensionsordning - i form  \r\n\r\n af en livsforsikring - med sin arbejdsgiver, blev anset for berettiget til  \r\n\r\n fradrag af et senere aftalt engangsindskud på en kapitalpensionsordning. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kapitalpension, engangsindskud. (* 1) </H1>  \r\n\r\n<P></P>  \r\n\r\n<P>Assurandør A klagede for indkomståret 1983 over, at de stedlige  \r\n\r\n skattemyndigheder ikke havde godkendt hans fradrag for engangsindskud på en  \r\n\r\n kapitalpensionsordning. </P>  \r\n\r\n<P>Det var oplyst, at klageren, der arbejdede som assurandør i  \r\n\r\n forsikringsselskabet B, i 1976 havde indgået en pensionsaftale med sin  \r\n\r\n arbejdsgiver om en livsforsikring med sumudbetaling og invaliderente. Den  \r\n\r\n årlige præmie herfor var fastsat til 12.000 kr., som skulle reguleres efter  \r\n\r\n nærmere fastsatte retningslinier. Præmiebetalingen var fuldt ud afholdt af  \r\n\r\n klageren. I 1983 havde klageren og arbejdsgiveren indgået en tillægsaftale,  \r\n\r\n hvorefter selskabet som arbejdsgiver for klageren skulle foretage et  \r\n\r\n engangsindskud på 50.000 kr. på en kapitalpensionsordning. Ved  \r\n\r\n indkomstopgørelsen for 1983 havde klageren fratrukket indskuddet på 50.000  \r\n\r\n kr. </P>  \r\n\r\n<P>Som begrundelse for ansættelsen havde skattemyndighederne anført, at  \r\n\r\n indskuddet ikke kunne anses for omfattet af pensionsbeskatningslovens  \r\n\r\n bestemmelser, idet det omhandlede engangsbidrag ikke kunne anses for  \r\n\r\n foretaget af arbejdsgiveren som led i en af lovens kapitel 1 omfattet  \r\n\r\n ordning. Afgørelsen blev angivet at være i overensstemmelse med praksis,  \r\n\r\n således som denne var omtalt i Statsskattedirektoratets ligningsvejledning  \r\n\r\n for 1984, side 601. </P>  \r\n\r\n<P>Statsskattedirektoratet havde tilsluttet sig, at den foretagnee  \r\n\r\n indbetaling ikke kunne anses for foretaget af arbejdsgiveren som led i en af  \r\n\r\n lovens kapitel 1 omfattet ordning, henset til, at beløbet ikke var fastlagt  \r\n\r\n på et objektivt grundlag og var uden relation til størrelsen af indkomstårets  \r\n\r\n indkomst. Det fremgik af forarbejderne til pensionsbeskatningsloven, at det  \r\n\r\n ikke måtte være overladt til arbejdstageren ensidigt at bestemme, om der  \r\n\r\n skulle foretages indbetalinger, og hvor store beløb, der skulle indbetales år  \r\n\r\n for år. Klageren gjorde gældende, at skattemyndighedernes afgørelse,  \r\n\r\n hvorefter det omhandlede engangsindskud ikke kunne anses for omfattet af  \r\n\r\n reglerne i pensionsbeskatningsloven, ikke var i overensstemmelse med gældende  \r\n\r\n lovgivning på området. Tværtimod opfyldte såvel pensionsaftalen som  \r\n\r\n engangsindskuddet pensionsbeskatningslovens krav. De af  \r\n\r\n Statsskattedirektoratet opstillede krav rakte ud over de i loven anførte  \r\n\r\n betiingelser for, at indbetalinger til en kapitalpensionsordning kunne anses  \r\n\r\n for fradragsberettigede. </P>  \r\n\r\n<P>Landsskatteretten fandt ikke, at lovteksten eller forarbejderne til loven  \r\n\r\n gav støtte for en antagelse om, at den af sagen omhandlede engangsindbetaling  \r\n\r\n til en kapitalforsikring, som hvilede på en aftale mellem arbejdsgiveren og  \r\n\r\n arbejdstageren, og som indbetaltes af arbejdsgiveren, ikke kunne anses for  \r\n\r\n omfattet af bestemmelsen i pensionsbeskatningslovens § 10 om  \r\n\r\n kapitalforsikring i pensionsøjemed. Indskuddets størrelse i relation til  \r\n\r\n klagerens indkomst ville ikke kunne kritiseres. Indskuddet på 50.000 kr.  \r\n\r\n skulle herefter ikke medregnes ved opgørelsen af den skattepligtige indkomst,  \r\n\r\n jf. pensionsbeskatningslovens § 19, og den påklagede ansættelse blev nedsat  \r\n\r\n med 50.000 kr. </P>  \r\n\r\n<P>LV 1986, I 2.1.2. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1988, nr. 1, side 49"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19871875325"
        },
        {
            "displayName": "Entydig dokumentidentifikation",
            "displayValue": "CA005110"
        },
        {
            "displayName": "Dato for indlæggelse",
            "displayValue": "05/10/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18753"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "11/11/1987"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1987-5-457."
        },
        {
            "displayName": "Stikord",
            "displayValue": "ENGANGSINDSKUD., KAPITALPENSION"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}