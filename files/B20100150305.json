{
    "id": 135095,
    "title": "Bekendtgørelse om forretningsorden for Offshoresikkerhedsrådet",
    "documentTypeId": "60",
    "isSagsforlobPeriodValid": true,
    "shortName": "BEK nr 1503 af 15/12/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p><div class=\"bjelke\">Den fulde tekst</div><p class=\"Titel2\">Bekendtgørelse om forretningsorden for Offshoresikkerhedsrådet</p>\r\n<p class=\"Indledning2\">I medfør af § 58, stk. 4, i lov nr. 1424 af 21. december 2005 om sikkerhed m.v. for offshoreanlæg til efterforskning, produktion og transport af kulbrinter (offshoresikkerhedslov) fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Opgaver</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Offshoresikkerhedsrådet skal</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> medvirke ved udarbejdelse af regler i henhold til offshoresikkerhedsloven,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> følge den tekniske og sociale udvikling vedrørende offshoreanlæg og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> drøfte øvrige forhold, der er omfattet af loven.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Forinden der fastsættes regler i medfør af offshoresikkerhedsloven, skal der indhentes en udtalelse fra Offshoresikkerhedsrådet.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Sammensætning m.v.</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Offshoresikkerhedsrådet består af en formand og følgende andre medlemmer:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Fem medlemmer, som repræsenterer Landsorganisationen i Danmark.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Et medlem, som repræsenterer Funktionærernes og Tjenestemændenes Fællesråd.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> Et medlem, som repræsenterer Maskinmestrenes Forening og Dansk Formandsforening i forening).</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> Et medlem, som repræsenterer Søfartens Ledere.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num5\">5)</span> Otte medlemmer, som repræsenterer Dansk Arbejdsgiverforening og Danmarks Rederiforening i forening.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num6\">6)</span> Et medlem, som repræsenterer Energistyrelsen.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num7\">7)</span> Et medlem, som repræsenterer Søfartsstyrelsen.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num8\">8)</span> Et medlem, som repræsenterer Arbejdstilsynet.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num9\">9)</span> Et medlem, som repræsenterer Miljøstyrelsen.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num10\">10)</span> Et medlem, som repræsenterer Trafikstyrelsen</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Rådets formand og øvrige medlemmer samt stedfortrædere for disse udpeges af klima- og energiministeren for en periode af fire år og kan genudpeges. Udpegning af ny formand eller nye medlemmer og stedfortrædere i løbet af en periode gælder kun for den resterende del af perioden.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Formanden udpeges efter indstilling fra Energistyrelsen. Medlemmer, der udpeges som myndighedsrepræsentanter, og disses stedfortrædere indstilles af vedkommende myndighed. Medlemmer, der udpeges som repræsentanter for arbejdstager- og arbejdsgiverorganisationer, samt disses stedfortrædere indstilles af de organisationer, de skal repræsentere.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> En stedfortræder for formanden udpeges blandt rådets medlemmer efter indstilling fra Energistyrelsen. Stedfortræderen fungerer i formandens fravær og i tilfælde af, at der ikke er udpeget en formand.</p>\r\n<p class=\"Stk2\">\r\n   <span class=\"StkNr\" id=\"Par2_Stk5\">Stk. 5.</span> Et medlems stedfortræder kan deltage i rådets møder, men har kun stemmeret, når det pågældende medlem har forfald.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Arbejdsgrupper m.v.</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Offshoresikkerhedsrådet kan, i det omfang det skønnes hensigtsmæssigt, nedsætte arbejdsgrupper eller udvalg. Rådet fastsætter kommissorium for de arbejdsgrupper og udvalg, der nedsættes.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Arbejdsgrupper og udvalg bør være repræsentativt sammensat. Rådet kan udpege medlemmer til disse arbejdsgrupper og udvalg også uden for rådets medlemskreds. Rådet kan om nødvendigt tilkalde særligt sagkyndige til at deltage i en arbejdsgruppes eller et udvalgs arbejde.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Offshoresikkerhedsrådets formand udpeger formanden for den enkelte arbejdsgruppe eller det enkelte udvalg.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Arbejdsgrupperne eller udvalgene afgiver indstilling til rådet i de forelagte sager. Offshoresikkerhedsrådets formand kan fastsætte frister herfor.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Forretningsgang og mødevirksomhed</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Tid og sted for Offshoresikkerhedsrådets møder fastsættes af formanden, der indkalder til møde mindst fire gange årligt. Formanden kan herudover indkalde til ekstraordinært møde. Rådet skal endvidere indkaldes til møde inden en måned efter, at anmodning herom er fremsat, når mindst tre af rådets medlemmer retter skriftlig henvendelse til formanden herom med angivelse af det emne, der ønskes behandlet.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Indkaldelse til møde skal ske skriftligt med mindst syv arbejdsdages varsel. I særlige tilfælde kan indkaldelsen dog ske med kortere varsel.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Mødeindkaldelsen skal indeholde en dagsorden med angivelse af de sager, der kommer til behandling samt det materiale, der skønnes nødvendigt for behandlingen i rådet. Materiale kan om nødvendigt fremsendes med kortere varsel, hvis formanden skønner det rimeligt.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Formanden tilrettelægger Offshoresikkerhedsrådets arbejde og leder dets møder.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Efter formandens bestemmelse kan medlemmerne under rådets møder lade sig bistå af særligt sagkyndige.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Afstemninger kan anvendes i procedurespørgsmål. Rådet er beslutningsdygtigt, når formanden eller dennes stedfortræder og mindst halvdelen af de stemmeberettigede medlemmer er til stede. Hvert medlem har én stemme, og afgørelser træffes med simpelt flertal blandt de fremmødte. I tilfælde af stemmelighed gør formandens stemme udslaget.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Det skal tilstræbes, at rådets udtalelser, forinden fastsættelse af regler, jf. § 1, stk. 2, træffes i enighed. Ved uenighed skal de enkelte organisationers eller myndigheders synspunkter udtrykkeligt fremgå af udtalelsen.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Formanden påser, at Offshoresikkerhedsrådets forslag og udtalelser udfærdiges i overensstemmelse med medlemmernes tilkendegivelser på rådsmødet.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Formanden påser, at der udarbejdes et kortfattet referat af rådets møder. Referaterne udsendes til rådets medlemmer.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Energistyrelsen yder Offshoresikkerhedsrådet og de nedsatte arbejdsgrupper eller udvalg sekretariatsbistand.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Formanden kan bestemme, at en sag af særlig hastende karakter sendes til skriftlig behandling hos medlemmerne. Medlemmerne afgiver i så tilfælde indstilling skriftligt inden for en rimelig tidsfrist, der fastsættes af formanden.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Alle sager, der har været til skriftlig behandling, forelægges til orientering ved førstkommende ordinære møde.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Ikrafttræden</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Bekendtgørelsen træder i kraft den 1. januar 2011.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Samtidig ophæves bekendtgørelse nr. 690 af 22. juni 2006 om forretningsorden for Offshoresikkerhedsrådet.</p><div class=\"Givet\" id=\"Givet\"><p class=\"Givet\" align=\"center\">Energistyrelsen, den 15. december 2010</p><p class=\"Sign1\" align=\"center\">Ib Larsen</p><p class=\"Sign2\" align=\"right\">/ Dewi Dylander</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2010"
        },
        {
            "displayName": "Accession",
            "displayValue": "B20100150305"
        },
        {
            "displayName": "Entydig dokumentidentifikation",
            "displayValue": "BJ000355"
        },
        {
            "displayName": "Dato for førstegangsindlæggelse",
            "displayValue": "21/12/2010"
        },
        {
            "displayName": "Dato for indlæggelse",
            "displayValue": "21/12/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1503"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "15/12/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima- og Energimin.,<br />Energistyrelsen, j.nr. 1129/1079-0025"
        },
        {
            "displayName": "Stikord",
            "displayValue": "Offshorearbejdsmiljøråd"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}