{
    "id": 164095,
    "title": "Bekendtgørelse om ændring af valgfagsbekendtgørelsen\\n(Prøverne i arabisk A og psykologi C)",
    "documentTypeId": "80",
    "isSagsforlobPeriodValid": true,
    "shortName": "BEK nr 784 af 26/06/2014",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil2\">Bilag 2</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om ændring af valgfagsbekendtgørelsen</p>\r\n<p class=\"UnderTitel2\">(Prøverne i arabisk A og psykologi C)</p>\r\n<p class=\"CentreretParagraf\">§ 1</p>\r\n<p class=\"Tekst2\">I valgfagsbekendtgørelsen, bekendtgørelse nr. 693 af 23. juni 2010, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">Indledningen</span> affattes således</p>\r\n<p class=\"TekstGenerel\">»I medfør af § 15, stk. 3, i gymnasieloven, jf. lovbekendtgørelse nr. 1076 af 4. september 2013, § 14, stk. 2, i lov om uddannelserne til højere handelseksamen (hhx) og højere teknisk eksamen (htx), jf. lovbekendtgørelse nr. 1074 af 4. september 2013, og § 10, stk. 4, og § 11, stk. 2, i hf-loven, jf. lovbekendtgørelse nr. 1075 af 4. september 2013, fastsættes:«</p>\r\n<p class=\"AendringMedNummer\">\r\n   <span class=\"AendringNr\">2.</span> <span class=\"Italic\">Bilag 2</span> affattes som bilag 1 til denne bekendtgørelse.</p>\r\n<p class=\"AendringMedNummer\">\r\n   <span class=\"AendringNr\">3.</span> <span class=\"Italic\">Bilag 34</span> affattes som bilag 2 til denne bekendtgørelse.</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Bekendtgørelsen træder i kraft den 1. august 2014 og har virkning for elever, der følger undervisning og aflægger prøve i de omfattede fag efter denne dato, dog ikke for om- eller sygeprøve vedrørende sommerterminen 2014.</p><div class=\"Givet\" id=\"Givet\"><p class=\"Givet\" align=\"center\">Undervisningsministeriet, den 26. juni 2014</p><p class=\"Sign1\" align=\"center\">P.M.V.<br />E.B.<br />Annegrete Larsen</p><p class=\"Sign2\" align=\"right\">/ Mads Bentzen</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p style=\"text-align: right;\">»<span class=\"Bold\">Bilag 2</span></p>\r\n<p style=\"text-align: center;\">\r\n   <span class=\"Bold\">Arabisk A – valgfag, juni 2014</span>\r\n</p>\r\n<p class=\"TekstoverskriftVenstreN\">1. Identitet og formål</p>\r\n<p class=\"TekstoverskriftVenstreN\">1.1. Identitet</p>\r\n<p class=\"Bilagstekst\">Arabisk er et færdighedsfag, vidensfag og kulturfag. Dets genstandsområde er det arabiske sprog og i forlængelse heraf kendskab til og forståelse af historie, kultur og samfundsforhold i den arabiske verden og andre områder med arabisktalende befolkninger.</p>\r\n<p class=\"TekstoverskriftVenstreN\">1.2. Formål</p>\r\n<p class=\"Bilagstekst\">Gennem arbejdet med arabisk sprog udvikles elevernes evne til at kommunikere på arabisk. Studiet af arabisk sprog og kultur giver viden og indsigt, som bibringer eleven såvel forståelse af arabiske samfundsforhold og arabisk kultur som øget omverdensforståelse og interkulturel bevidsthed. Arabisk A giver kendskab til en kultur, som spiller en væsentlig rolle i den globaliserede verden, og skærper elevernes æstetiske opmærksomhed. Endelig sætter arabisk A eleverne i stand til gennem kulturmødet at reflektere over egen kultur i sammenligning med arabisk kultur.</p>\r\n<p class=\"TekstoverskriftVenstreN\">2. Faglige mål og fagligt indhold</p>\r\n<p class=\"TekstoverskriftVenstreN\">2.1. Faglige mål</p>\r\n<p class=\"Bilagstekst\">Eleverne skal kunne:</p>\r\n<p class=\"Liste1\">\r\n   <span class=\"Liste1Nr\">–</span> <span class=\"NotBold\">forstå hovedindholdet, når der tales standardarabisk om kendte såvel som almene emner formidlet gennem forskellige medier</span></p>\r\n<p class=\"Liste1\">\r\n   <span class=\"Liste1Nr\">–</span> deltage i samtale og diskussion på et sammenhængende og nogenlunde korrekt standardarabisk om kendte såvel som almene emner samt forstå og bruge almindelige vendinger på én af de vigtige dialekter</p>\r\n<p class=\"Liste1\">\r\n   <span class=\"Liste1Nr\">–</span> læse og forstå enkle moderne tekster, skønlitterære såvel som ikke-skønlitterære</p>\r\n<p class=\"Liste1\">\r\n   <span class=\"Liste1Nr\">–</span> mundtligt præsentere og redegøre for en kendt problemstilling på et sammenhængende og nogenlunde klart arabisk</p>\r\n<p class=\"Liste1\">\r\n   <span class=\"Liste1Nr\">–</span> udtrykke sig skriftligt på et enkelt og sammenhængende arabisk om en given problemstilling samt kunne oversætte en enkel tekst fra dansk til arabisk</p>\r\n<p class=\"Liste1\">\r\n   <span class=\"Liste1Nr\">–</span> analysere og fortolke tekster af forskellige genrer samt sætte den enkelte tekst ind i kulturelle, historiske og samfundsmæssige sammenhænge</p>\r\n<p class=\"Liste1\">\r\n   <span class=\"Liste1Nr\">–</span> anvende det erhvervede kendskab til arabisk kultur, historie og samfundsforhold i samtale på arabisk og i arbejdet med de studerede emner samt kunne perspektivere til andre kultur- og samfundsforhold</p>\r\n<p class=\"Liste1\">\r\n   <span class=\"Liste1Nr\">–</span> praktisere viden om, hvordan man lærer fremmedsprog, i det daglige arbejde med arabisk</p>\r\n<p class=\"Liste1\">\r\n   <span class=\"Liste1Nr\">–</span> anvende et- og tosprogede ordbøger og en arabisk grammatik samt være fortrolig med brug af it på arabisk.</p>\r\n<p class=\"TekstoverskriftVenstreN\">2.2. Kernestof</p>\r\n<p class=\"Bilagstekst\">Kernestoffet er:</p>\r\n<p class=\"Liste1\">\r\n   <span class=\"Liste1Nr\">–</span> <span class=\"NotBold\">udtale, intonation og oplæsning</span></p>\r\n<p class=\"Liste1\">\r\n   <span class=\"Liste1Nr\">–</span> lytte- og talefærdighed, herunder evnen til at indgå i dialog og til selvstændig fremlæggelse og præsentation af tekster eller emner på arabisk</p>\r\n<p class=\"Liste1\">\r\n   <span class=\"Liste1Nr\">–</span> lyd- og billedmedier som støtte for lytte- og læseforståelse samt tale- og skrivefærdighed</p>\r\n<p class=\"Liste1\">\r\n   <span class=\"Liste1Nr\">–</span> skønlitterære såvel som ikke-skønlitterære tekster af forskelligt omfang, som belyser den arabiske verdens kulturelle og samfundsmæssige udvikling med vægt på det 20. og 21. århundrede</p>\r\n<p class=\"Liste1\">\r\n   <span class=\"Liste1Nr\">–</span> fagets centrale hjælpemidler, herunder it</p>\r\n<p class=\"Liste1\">\r\n   <span class=\"Liste1Nr\">–</span> arabisk historie, kultur og samfundsforhold, der har relevans for de studerede emner, samt centrale samfundsmæssige forhold i den arabiske verden og blandt arabiske minoritetskulturer i Vesten.</p>\r\n<p class=\"TekstoverskriftVenstreN\">2.3. Supplerende stof</p>\r\n<p class=\"Bilagstekst\">Eleverne vil ikke kunne opfylde de faglige mål alene ved hjælp af kernestoffet. Det supplerende stof består af forskellige historiske, kulturelle og samfundsmæssige udtryk, som har udgangspunkt i den arabiske verden. Det skal uddybe og perspektivere kernestoffet samt udvide den faglige horisont, så eleverne opfylder de faglige mål.</p>\r\n<p class=\"TekstoverskriftVenstreN\">3. Tilrettelæggelse</p>\r\n<p class=\"TekstoverskriftVenstreN\">3.1. Didaktiske principper</p>\r\n<p class=\"Bilagstekst\">Fagets discipliner skal opleves som en helhed, der i overensstemmelse med de faglige mål primært fokuserer på anvendelsesaspektet. Undervisningen skal give eleverne mulighed for at erhverve sig den viden om sprog, der er nødvendig for at udvikle de kommunikative kompetencer.</p>\r\n<p class=\"Bilagstekst\">Centralt i undervisningen står elevernes mulighed for egen sprogproduktion og udfoldelse i forhold til de faglige mål. Sammenhængende sprogbrug prioriteres højere end sproglig præcision.</p>\r\n<p class=\"Bilagstekst\">Lytte-, læse- og kommunikationsstrategier skal give eleverne redskaber til at kunne igangsætte og opretholde kommunikation på trods af sproglige barrierer. Undervisning i grammatik, ordforråd, tekstanalyse og fremmedsprogstilegnelse inddrages i relevant omfang og under hensyntagen til den faglige progression.</p>\r\n<p class=\"Bilagstekst\">Undervisningen foregår i størst muligt omfang på arabisk.</p>\r\n<p class=\"TekstoverskriftVenstreN\">3.2. Arbejdsformer</p>\r\n<p class=\"Bilagstekst\">Centralt i undervisningen står den faglige progression.</p>\r\n<p class=\"Bilagstekst\">Begynderundervisningen omfatter alfabetisering og samtaleøvelser, der giver eleverne en elementær kommunikativ kompetence, som videreudvikles i friere dialoger og samtale. Den omfatter ligeledes regelmæssig lytte-, læse- og skrivetræning samt målrettet og systematisk arbejde med ordforråd.</p>\r\n<p class=\"Bilagstekst\">Efter begynderundervisningen organiseres arbejdet hovedsageligt gennem seks til otte emner, og det sikres, at de faglige mål integreres i dette arbejde.</p>\r\n<p class=\"Bilagstekst\">Arbejdsformer og metoder varieres og tilpasses løbende de faglige mål, der arbejdes hen imod i det pågældende emne. Undervisningen tilrettelægges med progression i valget af arbejdsformer, så eleverne opnår studiekompetence og selvstændighed i arbejdet. Der fokuseres på arbejdsformer, der udvikler såvel elevernes kommunikative kompetencer som deres evne til at læse og forstå tekster. Sprogforståelse sikres ved, at eleverne hører talt arabisk formidlet gennem forskellige medier.</p>\r\n<p class=\"Bilagstekst\">Skriftligt arbejde medtænkes i den daglige undervisning dels som støttedisciplin til den mundtlige dimension, dels som en selvstændig disciplin, hvor eleverne både får lejlighed til at træne og demonstrere deres sproglige viden og kunnen og til at udvikle evnen til at gøre rede for indholdet på et enkelt skriftligt arabisk. Det skriftlige arbejde planlægges, så der er progression, og så der er sammenhæng med skriftligt arbejde i andre fag.</p>\r\n<p class=\"Bilagstekst\">Arbejdet med arabisk kultur, historie og samfundsforhold integreres løbende i arbejdet med emnerne.</p>\r\n<p class=\"TekstoverskriftVenstreN\">3.3. It</p>\r\n<p class=\"Bilagstekst\">It er en integreret del af arabiskundervisningen og medtænkes i alle discipliner fra den første alfabetindlæring. It anvendes som redskab til støtte for tekstarbejdet og for arbejdet med den færdighedsmæssige side af sprogtilegnelsen, og der anvendes relevante programmer til interaktive øvelser og træningsprogrammer til styrkelse af sprogtilegnelsen, såvel den receptive som den produktive.</p>\r\n<p class=\"TekstoverskriftVenstreN\">3.4. Samspil med andre fag</p>\r\n<p class=\"Bilagstekst\">Arabisk A er omfattet af det generelle krav om samspil mellem fagene. I stx-uddannelsen indgår faget i almen studieforberedelse og almen sprogforståelse i overensstemmelse med de regler, der gælder for disse forløb.</p>\r\n<p class=\"Bilagstekst\">Når arabisk A indgår i en <span class=\"Italic\">studieretning</span>, skal det indgå i et samspil med andre fag om emner af sproglig, kulturel, interkulturel og historisk art. Dele af kernestoffet og af det supplerende stof vælges og behandles, så det bidrager til styrkelse af det faglige samspil i studieretningen.</p>\r\n<p class=\"Bilagstekst\">Når arabisk A optræder som <span class=\"Italic\">valgfag</span>, indgår det i samspil med andre sprogfag for derved at udvikle en generel sproglig bevidsthed og viden om, hvordan man lærer fremmedsprog.</p>\r\n<p class=\"TekstoverskriftVenstreN\">4. Evaluering</p>\r\n<p class=\"TekstoverskriftVenstreN\">4.1. Løbende evaluering</p>\r\n<p class=\"Bilagstekst\">Der foretages løbende individuelle evalueringssamtaler mellem underviser og elev. Større afsluttede forløb eller emner evalueres målrettet og fremadrettet af lærer og elever i fællesskab. Der evalueres bredt i forhold til de faglige mål. Evalueringen skal være fremadrettet.</p>\r\n<p class=\"Bilagstekst\">Eleverne udfører test til selvevaluering i forhold til de faglige mål.</p>\r\n<p class=\"TekstoverskriftVenstreN\">4.2. Prøveformer</p>\r\n<p class=\"Bilagstekst\">Der afholdes en skriftlig og en mundtlig prøve.</p>\r\n<p class=\"TekstoverskriftVenstre\">Den skriftlige prøve</p>\r\n<p class=\"Bilagstekst\">Der afholdes en centralt stillet skriftlig prøve af fem timers varighed.</p>\r\n<p class=\"Bilagstekst\">Prøvens væsentligste bestanddel er en opgave i fri skriftlig udtryksfærdighed på arabisk med udgangspunkt i et nutidigt arabisksproget tekstmateriale, eventuelt suppleret med billedmateriale.</p>\r\n<p class=\"Bilagstekst\">Eksaminanden må benytte alle hjælpemidler. Kommunikation med omverdenen er ikke tilladt. Endvidere er brug af oversættelsesprogrammer, dvs. software eller netbaserede programmer, der kan oversætte hele sætninger og hele tekster fra ét sprog til et andet, ikke tilladt.</p>\r\n<p class=\"TekstoverskriftVenstre\">Den mundtlige prøve</p>\r\n<p class=\"Bilagstekst\">Prøven består af tre dele.</p>\r\n<p class=\"Liste1\">\r\n   <span class=\"Liste1Nr\">1)</span> Tekstforståelse med udgangspunkt i en ukendt, ubearbejdet arabisksproget prosatekst af et omfang på mellem 2/3 og én normalside. Teksten skal være forsynet med en kort introduktion på dansk, og kun realkommentarer og særlige gloser anføres. Teksten refereres i hovedtræk på dansk.</p>\r\n<p class=\"Liste1\">\r\n   <span class=\"Liste1Nr\">2)</span> Samtale på arabisk med udgangspunkt i et ukendt billedmateriale om almene emner.</p>\r\n<p class=\"Liste1\">\r\n   <span class=\"Liste1Nr\">3)</span> Præsentation på arabisk af et ukendt, ubearbejdet arabisksproget tekstmateriale med et omfang på tre til fire normalsider. Tekstmaterialet, som glosseres i forhold til niveau og sværhedsgrad, skal have tilknytning til et af de studerede emner. De emner, der indgår som grundlag for prøven, skal tilsammen dække de faglige mål og kernestoffet. Det studerede emne inddrages i præsentationen, som efterfølges af en uddybende samtale. Tekstmaterialet udleveres dagen før prøven, og der gives ca. 24 timers forberedelsestid, dog ikke mindre end 24 timer. Alle hjælpemidler er tilladt.</p>\r\n<p class=\"Bilagstekst\">Til 1) og 2) gives en samlet forberedelsestid på ca. 30 minutter. Eksaminationstiden er ca. 30 minutter. Eksaminanden må benytte alle hjælpemidler. Kommunikation med omverdenen er ikke tilladt.</p>\r\n<p class=\"Bilagstekst\">En normalside er for prosa 1300 bogstaver, for lyrik 30 verslinjer. I normalsideberegningen af en arabisk tekst indgår korte vokaler, også selvom disse ikke er markeret i teksten.</p>\r\n<p class=\"Bilagstekst\">Det samme ukendte prøvemateriale må højst bruges tre gange på samme hold.</p>\r\n<p class=\"TekstoverskriftVenstreN\">4.3. Bedømmelseskriterier</p>\r\n<p class=\"Bilagstekst\">Ved både den skriftlige og den mundtlige prøve bedømmes det, i hvilket omfang eksaminandens præstation lever op til de faglige mål, som de er angivet i pkt. 2.1.</p>\r\n<p class=\"Bilagstekst\">Ved <span class=\"Italic\">den skriftlige prøve </span>lægges der vægt på, at eksaminanden kan uddrage det væsentlige af det udleverede tekstmateriale, udtrykke sig skriftligt på et enkelt og forståeligt arabisk, disponere og fremstille et indhold, samt på at eksaminanden viser sikkerhed i den relevante morfologi og syntaks og behersker et alment ordforråd samt idiomatik.</p>\r\n<p class=\"Bilagstekst\">Der gives én karakter ud fra en helhedsvurdering.</p>\r\n<p class=\"Bilagstekst\">Ved <span class=\"Italic\">den mundtlige prøve </span>lægges der vægt på, at eksaminanden på arabisk kan præsentere og perspektivere det ukendte tekstmateriale og inddrage relevante elementer af arabisk kultur, historie og samfundsforhold fra det studerede emne. Endvidere lægges der vægt på samtalefærdighed og tekstforståelse. Sammenhængende sprogbrug er vigtigere end korrekthed i detaljen. Den arabisksprogede del af eksaminationen vægtes højest.</p>\r\n<p class=\"Bilagstekst\">Der gives én karakter ud fra en helhedsvurdering.«</p>\r\n<a id=\"B2\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil2\">Bilag 2</span>\r\n</p>\r\n<p style=\"text-align: right;\">»<span class=\"Bold\">Bilag 34</span></p>\r\n<p style=\"text-align: center;\">\r\n   <span class=\"Bold\">Psykologi C – valgfag, juni 2014</span>\r\n</p>\r\n<p class=\"TekstoverskriftVenstreN\">1. Identitet og formål</p>\r\n<p class=\"TekstoverskriftVenstreN\">1.1. Identitet</p>\r\n<p class=\"Bilagstekst\">Psykologi er videnskaben om, hvordan mennesker sanser, tænker, lærer, føler, handler og udvikler sig universelt og under givne livsomstændigheder. Den videnskabelige psykologi bruger naturvidenskabelige, samfundsvidenskabelige og humanistiske metoder, og resultaterne fra forskningen anvendes i mange forskellige sammenhænge til forståelse af mennesket. Fagets historiske baggrund indeholder filosofisk og videnskabelig teoridannelse.</p>\r\n<p class=\"Bilagstekst\">Psykologi i de gymnasiale uddannelser omfatter nyere forskning og teoridannelse inden for socialpsykologi, udviklingspsykologi, områderne kognition og læring samt personlighed og identitet.</p>\r\n<p class=\"TekstoverskriftVenstreN\">1.2. Formål</p>\r\n<p class=\"Bilagstekst\">Faget psykologi C bidrager til uddannelsens overordnede målsætning, ved at eleverne får kundskaber i den videnskabeligt funderede psykologis kernestof og metoder. Formålet er at opnå evne til at analysere og reflektere over psykologiske forhold af såvel faglig som almen karakter samt kompetence i at forholde sig kritisk til psykologiske undersøgelser og teorier. Psykologi C indgår i faglige samspil med naturvidenskabelige, samfundsvidenskabelige og humanistiske fag og bidrager således til en helhedsforståelse. Psykologi C bidrager til udvikling af kompetencer, der gør eleverne i stand til at reflektere over egen studiepraksis og til at samarbejde med andre. Ligeledes får de gennem psykologi C muligheder for forståelse og respekt for menneskers forskellighed på baggrund af personlige, sociale og kulturelle faktorer, hvilket er med til at gøre dem kompetente til at navigere i en foranderlig og globaliseret verden.</p>\r\n<p class=\"TekstoverskriftVenstreN\">2. Faglige mål og fagligt indhold</p>\r\n<p class=\"TekstoverskriftVenstreN\">2.1. Faglige mål</p>\r\n<p class=\"Bilagstekst\">Eleverne skal kunne:</p>\r\n<p class=\"Liste1\">\r\n   <span class=\"Liste1Nr\">–</span> <span class=\"NotBold\">demonstrere et bredt kendskab til fagets stofområder, primært i forhold til det normalfungerende menneske</span></p>\r\n<p class=\"Liste1\">\r\n   <span class=\"Liste1Nr\">–</span> redegøre for centrale psykologiske teorier og undersøgelser</p>\r\n<p class=\"Liste1\">\r\n   <span class=\"Liste1Nr\">–</span> udvælge og anvende relevant psykologisk viden på konkrete problemstillinger og aktuelt stof og kunne forholde sig kritisk til denne viden på et fagligt grundlag</p>\r\n<p class=\"Liste1\">\r\n   <span class=\"Liste1Nr\">–</span> inddrage forskellige perspektiver til forklaring af psykologiske problemstillinger</p>\r\n<p class=\"Liste1\">\r\n   <span class=\"Liste1Nr\">–</span> demonstrere et elementært kendskab til fagets forskningsmetoder og etiske problemstillinger i psykologisk forskning samt kunne skelne mellem hverdagspsykologi og videnskabelig baseret psykologisk viden</p>\r\n<p class=\"Liste1\">\r\n   <span class=\"Liste1Nr\">–</span> vurdere betydningen af kulturelle faktorer i forhold til menneskers adfærd</p>\r\n<p class=\"Liste1\">\r\n   <span class=\"Liste1Nr\">–</span> formidle psykologisk viden med et fagligt begrebsapparat på en klar og præcis måde.</p>\r\n<p class=\"TekstoverskriftVenstreN\">2.2. Kernestof</p>\r\n<p class=\"Bilagstekst\">Kernestoffet er følgende:</p>\r\n<p class=\"TekstoverskriftVenstre\">Socialpsykologi</p>\r\n<p class=\"Liste1\">\r\n   <span class=\"Liste1Nr\">–</span> <span class=\"NotItalic\">gruppepsykologiske processer og social indflydelse</span></p>\r\n<p class=\"Liste1\">\r\n   <span class=\"Liste1Nr\">–</span> stereotyper og fordomme.</p>\r\n<p class=\"TekstoverskriftVenstre\">Udviklingspsykologi</p>\r\n<p class=\"Liste1\">\r\n   <span class=\"Liste1Nr\">–</span> <span class=\"NotItalic\">menneskets udvikling i et livslangt perspektiv, herunder betydningen af arv, miljø og kultur</span></p>\r\n<p class=\"Liste1\">\r\n   <span class=\"Liste1Nr\">–</span> omsorg, sårbarhed og resiliens.</p>\r\n<p class=\"TekstoverskriftVenstre\">Kognition og læring</p>\r\n<p class=\"Liste1\">\r\n   <span class=\"Liste1Nr\">–</span> <span class=\"NotItalic\">psykologiske, sociale og kulturelle forholds betydning for læring, intelligens og hukommelse</span></p>\r\n<p class=\"Liste1\">\r\n   <span class=\"Liste1Nr\">–</span> perceptionens og tænkningens betydning for menneskets forståelse af omverdenen.</p>\r\n<p class=\"TekstoverskriftVenstre\">Personlighed og identitet</p>\r\n<p class=\"Liste1\">\r\n   <span class=\"Liste1Nr\">–</span> <span class=\"NotBold\">selv, identitet og personlighed</span></p>\r\n<p class=\"Liste1\">\r\n   <span class=\"Liste1Nr\">–</span> individuelle forskelle i livsstil og håndteringen af udfordringer, herunder stress og coping<span class=\"Bold\">.</span></p>\r\n<p class=\"TekstoverskriftVenstreN\">2.3. Supplerende stof</p>\r\n<p class=\"Bilagstekst\">Eleverne vil ikke kunne opfylde de faglige mål alene ved hjælp af kernestoffet. Det supplerende stof i psykologi C, herunder det eventuelle samspil med andre fag, skal perspektivere og uddybe kernestoffet og i det hele taget udvide den faglige horisont, så eleverne kan leve op til de faglige mål, jf. pkt. 2.1.</p>\r\n<p class=\"Bilagstekst\">Afhængig af den enkelte uddannelses profil skal det supplerende stof, sammen med kernestoffet, tilrettelægges således, at det bidrager til realisering af den pågældende uddannelses formål. Der kan være tale om at vægte:</p>\r\n<p class=\"Liste1\">\r\n   <span class=\"Liste1Nr\">–</span> <span class=\"NotBold\">det praksis- og anvendelsesorienterede</span></p>\r\n<p class=\"Liste1\">\r\n   <span class=\"Liste1Nr\">–</span> arbejds- og erhvervsrelaterede perspektiver</p>\r\n<p class=\"Liste1\">\r\n   <span class=\"Liste1Nr\">–</span> videnskabelige og metodiske forhold.</p>\r\n<p class=\"TekstoverskriftVenstreN\">3. Tilrettelæggelse</p>\r\n<p class=\"Bilagstekst\">Undervisningen tilrettelægges således, at eleverne opnår en helhedsorienteret og sammenhængende forståelse af de psykologiske forhold, som undervisningen omfatter. Læreren er ansvarlig for undervisningens tilrettelæggelse, og for at den gennemføres i varierende former og læringsrum.</p>\r\n<p class=\"TekstoverskriftVenstreN\">3.1. Didaktiske principper</p>\r\n<p class=\"Bilagstekst\">Det bærende princip for tilrettelæggelsen er en temaorienteret undervisning, sådan at samtlige kernestoffets delområder er belyst ved undervisningens afslutning. De faglige mål er styrende for den pædagogiske tilrettelæggelse af de tematiske forløb. Eleverne skal sikres medindflydelse på undervisningens indhold og form, og de skal understøttes i deres selvstændighed og ansvarlighed ved brug af en bred vifte af undervisnings- og læringsformer. Disse og de metakognitive aspekter i faget skal inddrages, således at de medvirker til udvikling af personlige og sociale kompetencer baseret på et fagligt udgangspunkt, ligesom studiekompetencen skal udvikles gennem arbejdet med den kritiske tænkning og i samspil med andre fag.</p>\r\n<p class=\"TekstoverskriftVenstreN\">3.2. Arbejdsformer</p>\r\n<p class=\"Bilagstekst\">Undervisningen organiseres med henblik på variation og progression. Der skal varieres mellem lærercentrerede og elevcentrerede undervisningsformer, og der skal veksles mellem induktive og deduktive principper herunder mulighed for projektorganiserede arbejdsformer.</p>\r\n<p class=\"Bilagstekst\">Alt efter mulighed etableres der forbindelse til den praktiske verden. Forskellige medier og informationsteknologier inddrages.</p>\r\n<p class=\"TekstoverskriftVenstreN\">3.3. It</p>\r\n<p class=\"Bilagstekst\">It er et redskab til kommunikation, informationssøgning og formidling i undervisningen. Undervisningen omfatter desuden brug af og faglig stillingtagen til information fra diverse internetbaserede databaser og sider med psykologifagligt indhold.</p>\r\n<p class=\"TekstoverskriftVenstreN\">3.4. Samspil med andre fag</p>\r\n<p class=\"Bilagstekst\">Psykologi C er omfattet af det generelle krav om samspil mellem fagene og indgår i almen studieforberedelse/studieområdet i overensstemmelse med de regler, der gælder for disse forløb. Når psykologi C læses som <span class=\"Italic\">studieretningsfag</span>, behandles dele af kernestof og supplerende stof, så det bidrager til styrkelse af det faglige samspil i studieretningen. Fagets stofområder giver naturlige berøringsflader til samtlige fag, som på forskellige måder beskæftiger sig med mennesket, og samarbejdet med andre fag giver mulighed for fordybelse og større indsigt i de respektive fags bidrag til helheden.</p>\r\n<p class=\"TekstoverskriftVenstreN\">4. Evaluering</p>\r\n<p class=\"TekstoverskriftVenstreN\">4.1. Løbende evaluering</p>\r\n<p class=\"Bilagstekst\">Formålet med den løbende evaluering er at sikre kvaliteten af undervisningen samt styrke den enkelte elevs læring. Den løbende evaluering skal derudover vise elevens standpunkt i forhold til de i pkt. 2.1. angivne faglige mål. Samtidig giver den løbende evaluering mulighed for at understøtte fagets metakognitive aspekter.</p>\r\n<p class=\"Bilagstekst\">Evaluering gennemføres flere gange i løbet af undervisningen i skriftlig eller mundtlig form. Det skal sikres, at der ved undervisningens afslutning har været benyttet forskellige evalueringsformer.</p>\r\n<p class=\"TekstoverskriftVenstreN\">4.2. Prøveform</p>\r\n<p class=\"Bilagstekst\">Der afholdes en mundtlig prøve på grundlag af et ukendt bilagsmateriale, valgt af eksaminator.</p>\r\n<p class=\"Bilagstekst\">Eksaminationstiden er ca. 24 minutter.</p>\r\n<p class=\"Bilagstekst\">Forberedelsestiden er ca. 48 minutter.</p>\r\n<p class=\"Bilagstekst\">Bilagsmaterialet skal være forsynet med en overskrift og vejledende underspørgsmål. Bilagenes omfang afpasses forberedelsestiden, dog maksimalt tre sider.</p>\r\n<p class=\"Bilagstekst\">Det samlede prøvemateriale skal bredt dække de læste temaer, og den enkelte opgave må højst bruges tre gange. Bilag må bruges flere gange efter eksaminators valg.</p>\r\n<p class=\"Bilagstekst\">Det samlede prøvemateriale sendes til censor forud for prøvens afholdelse.</p>\r\n<p class=\"Bilagstekst\">Eksaminationen former sig som en samtale mellem eksaminand og eksaminator. Censor kan stille uddybende spørgsmål.</p>\r\n<p class=\"TekstoverskriftVenstreN\">4.3. Bedømmelseskriterier</p>\r\n<p class=\"Bilagstekst\">Bedømmelsen er en vurdering af, i hvilket omfang eksaminandens præstation lever op til de faglige mål, som de er angivet i pkt. 2.1.</p>\r\n<p class=\"Bilagstekst\">Der gives én karakter ud fra en helhedsvurdering.«</p>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/06/2014"
        },
        {
            "displayName": "Accession",
            "displayValue": "B20140078405"
        },
        {
            "displayName": "Entydig dokumentidentifikation",
            "displayValue": "AT004914"
        },
        {
            "displayName": "Dato for førstegangsindlæggelse",
            "displayValue": "27/06/2014"
        },
        {
            "displayName": "Dato for indlæggelse",
            "displayValue": "27/06/2014"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "784"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "26/06/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Undervisningsmin., j.nr. 033.55S.541"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}