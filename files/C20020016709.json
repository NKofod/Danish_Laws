{
    "id": 15647,
    "title": "Cirkulære om sambeskatning af selskaber m.v.",
    "documentTypeId": "150",
    "isSagsforlobPeriodValid": true,
    "shortName": "CIR nr 167 af 10/12/2002",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Cirkul&aelig;re om sambeskatning af selskaber  \r\n\r\n m.v.<A HREF=\"#SN501\" NAME=\"_SN501\"><SUP>1)</SUP></A> </P>  \r\n\r\n</FONT>  \r\n\r\n<P>&nbsp;</P>  \r\n\r\n<B><P>Indledning</P>  \r\n\r\n</B>  \r\n\r\n<P>Ligningsr&aring;det har &aelig;ndret vilk&aring;r 2.3., s&aring;ledes at  \r\n\r\n kravet til aktiebesiddelse stemmer overens med &aelig;ndringen af  \r\n\r\n selskabsskattelovens §&nbsp;13. Ligningsr&aring;det har herudover alene  \r\n\r\n foretaget visse redaktionelle &aelig;ndringer af cirkul&aelig;ret blandt  \r\n\r\n andet i form af &aelig;ndrede henvisninger m.v., og der er s&aring;ledes ikke  \r\n\r\n fastsat nye betingelser eller vilk&aring;r.</P>  \r\n\r\n<P>Cirkul&aelig;ret g&aelig;lder fra og med indkomst&aring;ret 2003.</P>  \r\n\r\n<P>Brugere, som &oslash;nsker en samlet vejledning om reglerne for  \r\n\r\n sambeskatning af selskaber henvises til Told- og Skattestyrelsens  \r\n\r\n Ligningsvejledning for Aktion&aelig;rer og Selskaber, afsnit S.D.4.</P>  \r\n\r\n<B><P>Sambeskatning af selskaber m.v.</P>  \r\n\r\n</B>  \r\n\r\n<P>Ligningsr&aring;det har i medf&oslash;r af bestemmelserne i  \r\n\r\n selskabsskattelovens §&nbsp;31 fastsat f&oslash;lgende vedr&oslash;rende  \r\n\r\n sambeskatning af selskaber, der har virkning fra og med indkomst&aring;ret  \r\n\r\n 2003:</P>  \r\n\r\n<P>Den skatteans&aelig;ttende myndighed er bemyndiget til at tillade  \r\n\r\n sambeskatning.</P>  \r\n\r\n<P>N&aring;r skattelovgivningens bestemmelser om sambeskatning er opfyldte,  \r\n\r\n og n&aring;r de under punkt 1 angivne betingelser er opfyldte, er selskaber  \r\n\r\n berettiget til sambeskatning p&aring; de vilk&aring;r, som er angivet under  \r\n\r\n punkt 2.</P>  \r\n\r\n<B><P>Betingelser:</P><DIR>  \r\n\r\n</B>  \r\n\r\n<FONT SIZE=2><P>1.&#9;</FONT>Selskaberne skal have samme  \r\n\r\n regnskabs&aring;r.</P>  \r\n\r\n<FONT SIZE=2><P>1.1.&#9;</FONT>Sambeskatning tillades, uanset at selskabernes  \r\n\r\n regnskabs&aring;r ikke begynder samtidigt, hvis blot de slutter samtidigt, og  \r\n\r\n moderselskabet tillige har ejet aktierne eller anparterne i datterselskabet i  \r\n\r\n s&aring;vel hele moderselskabets indkomst&aring;r som i hele datterselskabets  \r\n\r\n indkomst&aring;r.</P>  \r\n\r\n<FONT SIZE=2><P>&#9;</FONT>Ejer moderselskabet aktierne eller anparterne fra  \r\n\r\n datterselskabets stiftelse, tillades sambeskatning, hvis blot selskabernes  \r\n\r\n regnskabs&aring;r slutter samtidigt. Det samme g&aelig;lder, hvis  \r\n\r\n moderselskabet erhverver aktierne eller anparterne i et selskab, som har  \r\n\r\n v&aelig;ret uden aktivitet fra dets stiftelse, n&aring;r bortses fra  \r\n\r\n forrentning af indskudskapitalen.</P>  \r\n\r\n<FONT SIZE=2><P>&#9;</FONT>Ejer moderselskabet aktierne eller anparterne  \r\n\r\n indtil datterselskabets likvidation tillades sambeskatning, hvis blot  \r\n\r\n selskabernes regnskabs&aring;r begynder samtidigt.</P>  \r\n\r\n<FONT SIZE=2><P>1.2.&#9;</FONT>Ejerforholdet, jf. selskabsskattelovens  \r\n\r\n §&nbsp;31, skal have best&aring;et i hele moderselskabets indkomst&aring;r,  \r\n\r\n bortset fra tilf&aelig;lde hvor moderselskabet ejer aktierne eller anparterne  \r\n\r\n fra datterselskabets stiftelse, eller hvor moderselskabet erhverver aktierne  \r\n\r\n eller anparterne i et selskab, som har v&aelig;ret uden aktivitet fra dets  \r\n\r\n stiftelse, n&aring;r bortses fra forrentning af indskudskapitalen, eller hvor  \r\n\r\n moderselskabet ejer aktierne eller anparterne indtil datterselskabets  \r\n\r\n likvidation.</P>  \r\n\r\n<FONT SIZE=2><P>1.3.&#9;</FONT>Fornyet sambeskatning, efter at selskaberne  \r\n\r\n selv har foranlediget en tidligere sambeskatning oph&aelig;vet, tillades  \r\n\r\n normalt kun, hvis denne oph&aelig;velse samt genindtr&aelig;den er  \r\n\r\n forretningsm&aelig;ssigt begrundet. Ans&oslash;gning om fornyet sambeskatning  \r\n\r\n forel&aelig;gges Ligningsr&aring;det.</P>  \r\n\r\n<FONT SIZE=2><P>1.4.&#9;</FONT>Ans&oslash;gning om sambeskatning fra et givet  \r\n\r\n indkomst&aring;r og selvangivelserne for det p&aring;g&aelig;ldende  \r\n\r\n indkomst&aring;r skal indgives senest inden udl&oslash;bet af fristen for  \r\n\r\n rettidig selvangivelse. Henstand med indsendelse af ans&oslash;gning om  \r\n\r\n sambeskatning og dispensation ved fristoverskridelse af ans&oslash;gning om  \r\n\r\n sambeskatning f&oslash;lger de samme regler som henstand med indsendelse af  \r\n\r\n selvangivelse og eftergivelse af skattetill&aelig;g ved fristoverskridelse af  \r\n\r\n indsendelse af selvangivelse. Den skatteans&aelig;ttende myndighed er  \r\n\r\n bemyndiget til at tr&aelig;ffe afg&oslash;relse om dispensation ved  \r\n\r\n fristoverskridelse.</P>  \r\n\r\n<FONT SIZE=2><P>1.5.&#9;</FONT>Hvad ang&aring;r livsforsikringsselskabers  \r\n\r\n ejendomsdatterselskaber, der omfattes af selskabsskattelovens §&nbsp;3 A  \r\n\r\n (tidligere §&nbsp;3, stk.&nbsp;10) henvises der til SKM2001.521.DEP.</P>  \r\n\r\n<FONT SIZE=2><P>2.&#9;</FONT>Under sambeskatningen - og ved dennes  \r\n\r\n oph&oslash;r - er de sambeskattede selskaber undergivet de til enhver tid  \r\n\r\n g&aelig;ldende vilk&aring;r. For tiden g&aelig;lder  \r\n\r\n f&oslash;lgende:</P></DIR>  \r\n\r\n<B><P>Vilk&aring;r:</P><DIR>  \r\n\r\n</B>  \r\n\r\n<FONT SIZE=2><P>2.1.&#9;</FONT>Der skal hvert &aring;r i regnskab eller  \r\n\r\n s&aelig;rligt bilag til selvangivelsen afgives oplysning om moderselskabets  \r\n\r\n aktiebesiddelse i datterselskabet.</P>  \r\n\r\n<FONT SIZE=2><P>2.2.&#9;</FONT>For udbytte fra et af sambeskatningen omfattet  \r\n\r\n datterselskab, der er eller har v&aelig;ret hjemmeh&oslash;rende i udlandet,  \r\n\r\n g&aelig;lder - s&aring;fremt udbyttet ikke er omfattet af skattefritagelsen i  \r\n\r\n selskabsskattelovens §&nbsp;13, stk.&nbsp;1, nr. 2 - f&oslash;lgende:</P>  \r\n\r\n<FONT SIZE=2><P>&#9;</FONT>Udbyttet fradrages ved moderselskabets  \r\n\r\n indkomstopg&oslash;relse i det omfang, udbyttet kan indeholdes i  \r\n\r\n datterselskabets skattepligtige indkomst - opgjort efter danske regler - for  \r\n\r\n det regnskabs&aring;r, for hvilket udbyttet er deklareret. Kan udbyttefradrag  \r\n\r\n herefter ikke foretages, indr&oslash;mmes der moderselskabet lempelse efter  \r\n\r\n bestemmelserne i selskabsskattelovens §&nbsp;17, stk.&nbsp;2, eller efter  \r\n\r\n ligningslovens §&nbsp;33 vedr&oslash;rende betalt udbytteskat. For det  \r\n\r\n f&oslash;rste &aring;r under sambeskatningen indr&oslash;mmes dog ikke  \r\n\r\n udbyttefradrag.</P>  \r\n\r\n<FONT SIZE=2><P>2.3.&#9;</FONT>Det er en betingelse for anvendelse af  \r\n\r\n vilk&aring;r 2.2., at det enkelte selskab ejer mindst 20 % af aktiekapitalen  \r\n\r\n i datterselskabet.</P>  \r\n\r\n<FONT SIZE=2><P>&#9;</FONT>Vilk&aring;r 2.2. anvendes ikke i det omfang, der  \r\n\r\n efter bestemmelserne i selskabsskattelovens §&nbsp;32, stk.&nbsp;12 og 13,  \r\n\r\n sammenholdt med stk.&nbsp;14, er pligt til at f&oslash;re en  \r\n\r\n beskatningskonto.</P>  \r\n\r\n<FONT SIZE=2><P>2.4.&#9;</FONT>Underskud fordeles under sambeskatning efter  \r\n\r\n f&oslash;lgende retningslinier:</P>  \r\n\r\n<FONT SIZE=2><P>&#9;</FONT>Er der underskud i et eller flere af de  \r\n\r\n sambeskattede selskaber, fordeles disse underskud forholdsm&aelig;ssigt  \r\n\r\n p&aring; de selskaber, som har overskud for det p&aring;g&aelig;ldende  \r\n\r\n &aring;r. Underskud, der ikke kan indeholdes i de &oslash;vrige selskabers  \r\n\r\n overskud for dette &aring;r, fordeles forholdsm&aelig;ssigt mellem de  \r\n\r\n underskudsgivende selskaber til fradrag i de sambeskattede selskabers samlede  \r\n\r\n indkomst for de efterf&oslash;lgende &aring;r.</P>  \r\n\r\n<FONT SIZE=2><P>&#9;</FONT>Ubenyttede underskud fra tidligere &aring;r  \r\n\r\n fradrages i medf&oslash;r af ligningslovens §&nbsp;15 fortrinsvis i overskud  \r\n\r\n hos det selskab, der har haft underskuddet, idet &aelig;ldre underskud i de  \r\n\r\n &oslash;vrige sambeskattede selskaber dog fradrages forud for selskabets eget  \r\n\r\n underskud for et senere &aring;r. Et herudover ubenyttet underskud fra  \r\n\r\n tidligere &aring;r fremf&oslash;res forholdsm&aelig;ssigt til fradrag i de af  \r\n\r\n sambeskatningen i &oslash;vrigt omfattede selskaber, som har overskud.</P>  \r\n\r\n<FONT SIZE=2><P>&#9;</FONT>Ubenyttede underskud i et af selskaberne fra tiden  \r\n\r\n inden sambeskatning kan kun fradrages i overskud hos det selskab, der har  \r\n\r\n haft underskuddet, idet dog underskud fra de &oslash;vrige sambeskattede  \r\n\r\n selskaber for det p&aring;g&aelig;ldende &aring;r fradrages f&oslash;rst.</P>  \r\n\r\n<FONT SIZE=2><P>&#9;</FONT>Underskud i udenlandske datterselskaber fra tiden  \r\n\r\n f&oslash;r sambeskatningens indtr&aelig;den kan ikke fradrages i overskud  \r\n\r\n indtjent efter sambeskatningens indtr&aelig;den.</P>  \r\n\r\n<FONT SIZE=2><P>2.5.&#9;</FONT>Under sambeskatningen fordeles den p&aring; de  \r\n\r\n sambeskattede selskaber hvilende selskabsskat efter en af nedenn&aelig;vnte 3  \r\n\r\n fordelingsmetoder.</P>  \r\n\r\n<FONT SIZE=2><P>&#9;</FONT>Nettoskatten er skatten efter reduktion for  \r\n\r\n lempelse efter selskabsskattelovens §&nbsp;17, stk.&nbsp;2, ligningslovens  \r\n\r\n §&nbsp;33 eller efter dobbeltbeskatningsoverenskomster.</P>  \r\n\r\n<FONT SIZE=2><P>&#9;</FONT>Det er en foruds&aelig;tning for anvendelse af den  \r\n\r\n under 2.5.2. n&aelig;vnte fordelingsmetode, at der gives oplysning om  \r\n\r\n bel&oslash;b, som overf&oslash;res mellem selskaberne, enten i en note til  \r\n\r\n selskabernes regnskaber eller i et s&aelig;rligt bilag hertil.</P>  \r\n\r\n<FONT SIZE=2><P>&#9;</FONT>Den &eacute;n gang valgte metode kan kun  \r\n\r\n &aelig;ndres efter tilladelse fra skattemyndigheden.</P>  \r\n\r\n<FONT SIZE=2><P>2.5.1.&#9;</FONT>Nettoskatten af sambeskatningsindkomsten  \r\n\r\n fordeles forholdsm&aelig;ssigt p&aring; de her i landet hjemmeh&oslash;rende  \r\n\r\n selskaber, hvis indkomst er positiv.</P>  \r\n\r\n<FONT SIZE=2><P>2.5.2.&#9;</FONT>Nettoskatten af sambeskatningsindkomsten  \r\n\r\n fordeles forholdsm&aelig;ssigt p&aring; de her i landet hjemmeh&oslash;rende  \r\n\r\n selskaber, hvis indkomst er positiv, men herudover skal de her i landet  \r\n\r\n hjemmeh&oslash;rende selskaber, som har opn&aring;et en skattebesparelse som  \r\n\r\n f&oslash;lge af overf&oslash;rsel af underskud fra andre af sambeskatningen  \r\n\r\n omfattede selskaber, der er hjemmeh&oslash;rende her i landet, refundere  \r\n\r\n disse andre selskaber et bel&oslash;b svarende til den opn&aring;ede  \r\n\r\n skattebesparelse. Bel&oslash;bet beregnes ved at gange nettoskatteprocenten  \r\n\r\n med et bel&oslash;b svarende til det overf&oslash;rte underskud. Er  \r\n\r\n sambeskatningsindkomsten 0 eller negativ, anvendes den g&aelig;ldende  \r\n\r\n selskabsskatteprocent, som er anf&oslash;rt i selskabsskattelovens §&nbsp;17,  \r\n\r\n stk.&nbsp;1. Bel&oslash;bet skal ikke medregnes ved underskudsselskabets  \r\n\r\n indkomstopg&oslash;relse og kan ikke fradrages ved overskudsselskabets  \r\n\r\n indkomstopg&oslash;relse. </P>  \r\n\r\n<FONT SIZE=2><P>2.5.3.&#9;</FONT>Nettoskatten af sambeskatningsindkomsten  \r\n\r\n posteres i moderselskabet.</P>  \r\n\r\n<FONT SIZE=2><P>2.6.&#9;</FONT>Det p&aring;hviler et her i landet  \r\n\r\n hjemmeh&oslash;rende moderselskab, der &oslash;nsker et udenlandsk  \r\n\r\n datterselskab inddraget under sambeskatning, at drage omsorg for, at  \r\n\r\n bogf&oslash;ringen m.v. vedr&oslash;rende det udenlandske selskab  \r\n\r\n tilrettel&aelig;gges s&aring;ledes, at resultatopg&oslash;relse og balance  \r\n\r\n kan danne grundlag for ligningen af moderselskabet, og at regnskabsmateriale  \r\n\r\n m.v. vedr&oslash;rende det udenlandske selskab opbevares i overensstemmelse  \r\n\r\n med de her i landet g&aelig;ldende bestemmelser.</P>  \r\n\r\n<FONT SIZE=2><P>&#9;</FONT>S&aring;fremt det udenlandske regnskab ikke er  \r\n\r\n udarbejdet p&aring; en s&aring;dan m&aring;de, at det kan danne grundlag for  \r\n\r\n ligningen, p&aring;hviler det moderselskabet, at der vedl&aelig;gges  \r\n\r\n selvangivelsen et s&aelig;rligt bilag, hvorp&aring; resultatopg&oslash;relsen  \r\n\r\n i det udenlandske selskabs &aring;rsregnskab omformes til at udvise et  \r\n\r\n resultat opgjort efter dansk lovgivning.</P>  \r\n\r\n<FONT SIZE=2><P>&#9;</FONT>Det regnskab, der vedl&aelig;gges selvangivelsen,  \r\n\r\n skal v&aelig;re affattet p&aring; dansk, norsk, svensk, engelsk, tysk eller  \r\n\r\n fransk. Skattemyndigheden er berettiget til at kr&aelig;ve et regnskab  \r\n\r\n oversat til dansk.</P>  \r\n\r\n<FONT SIZE=2><P>&#9;</FONT>P&aring; beg&aelig;ring skal regnskabsmateriale,  \r\n\r\n dokumenter m.v., som har betydning for ligningen, indsendes til dansk  \r\n\r\n skattemyndighed, ligesom der p&aring; beg&aelig;ring skal meddeles  \r\n\r\n oplysninger i &oslash;vrigt, som har betydning for ligningen.</P>  \r\n\r\n<FONT SIZE=2><P>&#9;</FONT>S&aring;fremt dette vilk&aring;r ikke opfyldes,  \r\n\r\n kan tilladelse til sambeskatning med det p&aring;g&aelig;ldende udenlandske  \r\n\r\n datterselskab inddrages af skattemyndigheden som hovedregel med virkning for  \r\n\r\n det f&oslash;lgende indkomst&aring;r.</P>  \r\n\r\n<FONT SIZE=2><P>2.7.&#9;</FONT>Regnskaber for udenlandske selskaber, der er  \r\n\r\n aflagt i fremmed valuta, omregnes p&aring; statustidspunktet til kursen  \r\n\r\n p&aring; dette tidspunkt eller til en gennemsnitskurs. Det er den  \r\n\r\n skattepligtige indkomst for det udenlandske selskab - opgjort efter danske  \r\n\r\n regler - der omregnes til danske kroner. Tilladelse til &aelig;ndring af  \r\n\r\n princip fra gennemsnitskurs til anvendelse af kursen p&aring;  \r\n\r\n statustidspunktet tr&aelig;ffes af den skatteans&aelig;ttende myndighed.</P>  \r\n\r\n<FONT SIZE=2><P>2.8.&#9;</FONT>Reglerne i afskrivningslovens kapitel 4 om  \r\n\r\n forskudsafskrivning kan ikke anvendes p&aring; maskiner m.v. og skibe,  \r\n\r\n n&aring;r leveringsaftale eller kontrakt om bygning af skibe er indg&aring;et  \r\n\r\n af et udenlandsk datterselskab.</P>  \r\n\r\n<FONT SIZE=2><P>2.9.&#9;</FONT>Ved etablering af sambeskatning med et  \r\n\r\n udenlandsk datterselskab fasts&aelig;ttes indgangsv&aelig;rdierne efter  \r\n\r\n skattelovgivningens regler herom. Indgangsv&aelig;rdierne omregnes til  \r\n\r\n kontantv&aelig;rdi for s&aring; vidt ang&aring;r de aktiver, hvor der efter  \r\n\r\n dansk lovgivning er krav herom. Skattemyndigheden er berettiget til at  \r\n\r\n kr&aelig;ve indgangsv&aelig;rdien og handelsv&aelig;rdien dokumenteret.</P>  \r\n\r\n<FONT SIZE=2><P>2.10.&#9;</FONT>&Oslash;nskes sambeskatningen bragt til  \r\n\r\n oph&oslash;r, m&aring; selskaberne give meddelelse herom til  \r\n\r\n skattemyndigheden senest inden udl&oslash;bet af fristen for rettidig  \r\n\r\n selvangivelse for det indkomst&aring;r, i hvilket s&aelig;rbeskatning  \r\n\r\n &oslash;nskes p&aring;begyndt. Dispensation ved fristoverskridelse for  \r\n\r\n oph&oslash;r af sambeskatning f&oslash;lger de samme regler som henstand og  \r\n\r\n dispensation ved fristoverskridelse med indsendelse af selvangivelse, jf.  \r\n\r\n betingelse 1.4. Den skatteans&aelig;ttende myndighed er bemyndiget til at  \r\n\r\n tr&aelig;ffe afg&oslash;relse om dispensation ved fristoverskridelse.</P>  \r\n\r\n<FONT SIZE=2><P>2.11.&#9;</FONT>Oph&oslash;rer sambeskatningen ved  \r\n\r\n datterselskabets likvidation foretages der ikke afsluttende ans&aelig;ttelse  \r\n\r\n af datterselskabet, og datterselskabets eventuelle underskud i den  \r\n\r\n afsluttende regnskabsperiode kan s&aring;ledes bringes til fradrag efter de  \r\n\r\n almindelige regler herom, herunder fremf&oslash;res i medf&oslash;r af  \r\n\r\n ligningslovens §&nbsp;15.</P>  \r\n\r\n<FONT SIZE=2><P>&#9;</FONT>Ved oph&oslash;r af sambeskatning af andre  \r\n\r\n &aring;rsager end ved likvidation af datterselskabet kan fremf&oslash;rsel af  \r\n\r\n underskud efter ligningslovens §&nbsp;15 ikke ske i det omfang, underskuddene  \r\n\r\n har v&aelig;ret brugt til fradrag ved opg&oslash;relsen af de sambeskattede  \r\n\r\n selskabers skattepligtige indkomst, jf. vilk&aring;r 2.4.</P>  \r\n\r\n<FONT SIZE=2><P>3.&#9;</FONT>Ans&oslash;gning om sambeskatning skal indsendes  \r\n\r\n til den myndighed, som foretager skatteans&aelig;ttelsen af  \r\n\r\n moderselskabet.</P>  \r\n\r\n<FONT SIZE=2><P>3.1.&#9;</FONT>Klage over n&aelig;gtet sambeskatning stiles  \r\n\r\n til Ligningsr&aring;det og indsendes til den regionale told- og  \r\n\r\n skattemyndighed, hvorunder moderselskabet h&oslash;rer.</P>  \r\n\r\n<FONT SIZE=2><P>&#9;</FONT>Klage over afg&oslash;relser om n&aelig;gtet  \r\n\r\n sambeskatning truffet af Direktoratet for K&oslash;benhavns Skatte- og  \r\n\r\n Registerforvaltning og Frederiksberg &Oslash;konomidirektorat,  \r\n\r\n Skatteafdelingen, stiles til Ligningsr&aring;det og indsendes til ToldSkat  \r\n\r\n K&oslash;benhavn.</P>  \r\n\r\n<FONT SIZE=2><P>&#9;</FONT>Klage over afg&oslash;relser om n&aelig;gtet  \r\n\r\n sambeskatning truffet af en regional told- og skattemyndighed, der er  \r\n\r\n skatteans&aelig;ttende myndighed, eller af ToldSkat Selskabsrevisionen stiles  \r\n\r\n til Ligningsr&aring;det og indsendes til Told- og Skattestyrelsen.</P>  \r\n\r\n<FONT SIZE=2><P>3.2.&#9;</FONT>Skatteans&aelig;ttelsen for de sambeskattede  \r\n\r\n selskaber foretages af den myndighed, som foretager skatteans&aelig;ttelsen  \r\n\r\n af moderselskabet.</P>  \r\n\r\n<FONT SIZE=2><P>4.&#9;</FONT>Med n&aelig;rv&aelig;rende cirkul&aelig;re  \r\n\r\n oph&aelig;ves cirkul&aelig;re nr. 206 af 17. december 2001  \r\n\r\n (TSS-cirkul&aelig;re 2001-41), som g&aelig;lder for indkomst&aring;ret 2002.  \r\n\r\n Det skal fremh&aelig;ves, at &aelig;ndringer i retskilder med forrang fremfor  \r\n\r\n cirkul&aelig;ret, f.eks. love og retspraksis, kan medf&oslash;re  \r\n\r\n &aelig;ndringer i cirkul&aelig;ret, som ikke er indarbejdet.</P></DIR>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Told- og Skattestyrelsen, den 10. december  \r\n\r\n 2002</I></P>  \r\n\r\n<P CLASS=SIGN1 ALIGN=\"CENTER\">Ole Kjær</P>  \r\n\r\n<P CLASS=SIGN2 ALIGN=\"RIGHT\">/Niels Kristensen</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</FONT>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P><A NAME=\"SN501\" HREF=\"#_SN501\"><SUP>1)</SUP> </A>  </FONT>I Told- og  \r\n\r\n Skattestyrelsens interne nummerr&aelig;kke har cirkul&aelig;ret nr.  \r\n\r\n 2002-36</P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/01/2003"
        },
        {
            "displayName": "Accession",
            "displayValue": "C20020016709"
        },
        {
            "displayName": "Entydig dokumentidentifikation",
            "displayValue": "AN003246"
        },
        {
            "displayName": "Dato for førstegangsindlæggelse",
            "displayValue": "14/01/2003"
        },
        {
            "displayName": "Dato for indlæggelse",
            "displayValue": "16/06/2006"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "167"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "10/12/2002"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Ligningsmyndigheden og Ligningsrådet"
        },
        {
            "displayName": "Ressortministeriets journalnummer",
            "displayValue": "Skattemin.,<br />Told- og Skattestyrelsen, j.nr. 99/02-4312-00276"
        },
        {
            "displayName": "Stikord",
            "displayValue": "Indkomstopgørelse, Sambeskatning, Selskabsskat, Skat"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}