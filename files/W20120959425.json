{
    "id": 144319,
    "title": "Pressenævnets kendelse i sag nr. 12-70-00303",
    "documentTypeId": "240",
    "isSagsforlobPeriodValid": true,
    "shortName": "KEN nr 9594 af 26/11/2012",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 12-70-00303</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">\r\n      <span class=\"Bold\">Klager – en mor – klagede over en række artikler i BT og bt.dk.</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"BoldItalic\">Klagens rettidighed - presseetik</span>\r\n   </p>\r\n   <p class=\"TekstGenerel\">\r\n      <span class=\"Bold\">Det følger af medieansvarslovens § 34, stk. 2, at klager over god presseskik kan rettes til det pågældende massemedie selv eller direkte til Pressenævnet.</span> <span class=\"Bold\">I begge tilfælde er klagefristen fire uger efter offentliggørelsen.</span> <span class=\"Bold\">Massemediets afgørelse kan senest fire uger efter, at den er kommet frem til klageren, indbringes for Pressenævnet.</span></p>\r\n   <p class=\"TekstGenerel\">\r\n      <span class=\"Bold\">[Moderen] har rettet henvendelse til BT den 3. og 5. april samt 4. og 5. maj 2012.</span>\r\n   </p>\r\n   <p class=\"TekstGenerel\">\r\n      <span class=\"Bold\">Ifølge klager har [Person A] henvendt sig til BT på egne vegne, hvilket er i overensstemmelse med korrespondancen mellem [Person A] og BT, hvori det heller ikke er oplyst, at henvendelserne skete som klagers repræsentant.</span> <span class=\"Bold\">[Person A]s henvendelser tillægges derfor ikke betydning ved afgørelsen af klagens rettidighed.</span></p>\r\n   <p class=\"TekstGenerel\">\r\n      <span class=\"Bold\">Klagefristen vedrørende artiklerne bragt i perioden 3. april – 3. juli 2012 udløb senest den 31. juli 2012.</span> <span class=\"Bold\">Da Pressenævnet først har modtaget klagen over BT i august 2012, er klagen over artiklerne fra denne periode indgivet efter klagefristens udløb.</span></p>\r\n   <p class=\"TekstGenerel\">\r\n      <span class=\"Bold\">Indgår for sent påklagede artikler i en samlet reportage i en snæver indholds- og tidsmæssig sammenhæng med artikler, som er påklaget rettidigt (artiklen af 15. juli 2012), kan en sådan helhedsvurdering imidlertid i nogle tilfælde omfatte samtlige påklagede artikler.</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnet finder, at samtlige de påklagede artikler har en så nær indholds- og tidsmæssig sammenhæng med artiklen af 15. juli 2012, at der er grundlag for at behandle klagen over samtlige artikler.</span> <span class=\"Bold\">Nævnet har herudover lagt vægt på, at BT i artiklen henviser til oplysninger i den forudgående omtale og inddrager disse i omtalen samt, at klagefristen må anses for afbrudt ved klagen af 7. august 2012 til Pressenævnet.</span></p>\r\n   <p class=\"TekstGenerel\">\r\n      <span class=\"Bold\">Klagen over samtlige artikler realitetsbehandles, for så vidt angår spørgsmålet om god presseskik, jf. medieansvarslovens § 34.</span>\r\n   </p>\r\n   <p class=\"TekstGenerel\">\r\n      <span class=\"BoldItalic\">Klagens rettighed – genmæle</span>\r\n   </p>\r\n   <p class=\"TekstGenerel\">\r\n      <span class=\"Bold\">I medfør af medieansvarslovens § 36, stk. 3, skal en anmodning om genmæle sendes skriftligt til redaktøren senest fire uger efter offentliggørelsen af de faktiske oplysninger, der ønskes imødegået.</span>\r\n   </p>\r\n   <p class=\"TekstGenerel\">\r\n      <span class=\"Bold\">Ifølge lovens § 40, stk. 1, skal mediets afslag på genmæle snarest muligt skriftligt meddeles den, der har anmodet om genmælet, med oplysning om, at afslaget kan indbringes for Pressenævnet senest fire uger efter, at afslaget er kommet frem.</span> <span class=\"Bold\">Nævnets adresse skal samtidig oplyses.</span></p>\r\n   <p class=\"TekstGenerel\">\r\n      <span class=\"Bold\">[Moderen] anmodede ved e-mail af 4. maj 2012 BT om at få rettet artiklen af 3. maj 2012.</span> <span class=\"Bold\">Da BT ved sit svar af 5. maj 2012 ikke klagevejledte [Moderen], finder nævnet ikke grundlag for at afvise spørgsmålet om krav på genmæle over for artiklen </span><span class=\"BoldItalic\">”[Sønnen] går nu i en dansk børnehave” </span><span class=\"Bold\">i BT og </span><span class=\"BoldItalic\">”[Sønnen] er nu tilbage i dansk børnehave” </span><span class=\"Bold\">på bt.dk den 3. maj 2012.</span></p>\r\n   <p class=\"TekstGenerel\">\r\n      <span class=\"Bold\">De øvrige henvendelser har ikke karakter af anmodninger om genmæle.</span> <span class=\"Bold\">Nævnet behandler derfor alene spørgsmålet om krav på genmæle vedrørende artiklerne 3. maj 2012.</span></p>\r\n</div>\r\n<p class=\"Tekst\" style=\"text-align: left;\">[Moderen] har klaget til Pressenævnet over en række artikler i BT og på bt.dk i perioden 3. april – 15. juli 2012, idet hun mener, at god presseskik er tilsidesat. Klagen omfatter endvidere klagers anmodning om genmæle.</p>\r\n<p class=\"Tekst\" style=\"text-align: left;\">Denne kendelse angår alene spørgsmålet om klagens rettidighed.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">[Moderen] og [Faderen] har sønnen [Sønnen].</p>\r\n<p class=\"Tekst\" style=\"text-align: left;\">Moderen er bosiddende i Østrig efter, at hun i juli 2010 flyttede fra Danmark til Østrig med sønnen. Faderen fratog den 3. april 2012 moderen sønnen i Graz i Østrig, da hun var ved at aflevere sønnen i børnehave. Faderen kørte derefter sønnen til Danmark.</p>\r\n<p class=\"Tekst\" style=\"text-align: left;\">BT bragte i perioden 3. april – 15. juli 2012 en række artikler om udviklingen i sagen efter, at [Faderen] hentede sønnen i Østrig. Artiklerne er skrevet af forskellige skribenter. Det er derfor ikke den samme skribent klager har været i kontakt med, de gange hun har rettet henvendelse til BT.</p>\r\n<p class=\"Tekst\" style=\"text-align: left;\">Bt.dk bragte den <span class=\"Underline\">3. april 2012</span> artiklerne <span class=\"Italic\">”[Sønnen]s mor:</span> <span class=\"Italic\">Han har bortført min søn”</span>, <span class=\"Italic\">”Desperat far:</span> <span class=\"Italic\">[Sønnen] har det godt”</span> og <span class=\"Italic\">”Fem-årige [Sønnen] er født i Danmark”</span>.</p>\r\n<p class=\"Tekst\" style=\"text-align: left;\">[Moderen] skrev samme dag følgende til BTs journalist:</p>\r\n<p class=\"Tekst\" style=\"text-align: left;\">”[…]</p>\r\n<p class=\"Tekst\" style=\"text-align: left;\">Hvis du vil lave en ordentlig reportage er du velkommen til at kontakte mig.</p>\r\n<p class=\"Tekst\" style=\"text-align: left;\">[…]”</p>\r\n<p class=\"Tekst\" style=\"text-align: left;\">Bt.dk bragte den <span class=\"Underline\">4. april 2012</span> artiklerne <span class=\"Italic\">”[Sønnen]s mor:</span> <span class=\"Italic\">Jeg føler mig magtesløs”</span>, <span class=\"Italic\">”Skaarup om [Sønnen]-sagen:</span> <span class=\"Italic\">Der skal handles hurtigere”</span>, <span class=\"Italic\">”Efter dramatisk døgn:</span> <span class=\"Italic\">Nu taler [Sønnen] dansk igen”</span>, <span class=\"Italic\">”Dansk politi ind i [Sønnen]-sag”</span>, <span class=\"Italic\">”Sagen kort:</span> <span class=\"Italic\">Hvem kidnappede først [Sønnen]?”</span>, <span class=\"Italic\">”[Sønnen]s far:</span> <span class=\"Italic\">Bortførelsen er det bedste for [Sønnen]”</span>, <span class=\"Italic\">”Bortfører har meldt sig til dansk politi”</span> og <span class=\"Italic\">”[Sønnen]s far:</span> <span class=\"Italic\">Det var ikke en desperat handling”</span>.</p>\r\n<p class=\"Tekst\" style=\"text-align: left;\">BT sendte ved e-mail af <span class=\"Underline\">5. april 2012</span> brødteksten til artiklen <span class=\"Italic\">”Mor:</span> <span class=\"Italic\">Det er dybt traumatisk for [Sønnen]”</span> til [Moderen]. Klager svarede samme dag følgende:</p>\r\n<p class=\"Tekst\" style=\"text-align: left;\">”du [BTs journalist] har ikke rettet noget og jeg kan ikke godkende en artikel som ikke indeholder korrekte oplysninger. Desværre.”</p>\r\n<p class=\"Tekst\" style=\"text-align: left;\">Den <span class=\"Underline\">6. april 2012</span> bragte bt.dk artiklen <span class=\"Italic\">”Juraekspert:</span> <span class=\"Italic\">[Sønnen]s far har sit på det tørre”</span>, den <span class=\"Underline\">7. april 2012</span> artiklen <span class=\"Italic\">”[Sønnen] må vente med at komme i børnehave”</span>, den <span class=\"Underline\">8. april 2012</span> artiklen <span class=\"Italic\">”Østrigske fædre:</span> <span class=\"Italic\">Rigtigt at hente [Sønnen] til Danmark”</span> og den <span class=\"Underline\">10. april 2012</span> artiklen <span class=\"Italic\">”Nu har [Sønnen] talt med sin mor”</span>, som den <span class=\"Underline\">11. april 2012</span> også blev bragt i papirudgaven BT.</p>\r\n<p class=\"Tekst\" style=\"text-align: left;\">En bekendt af klager, [Person A], skrev ved e-mail af <span class=\"Underline\">11. april 2012</span> til BTs journalist. Det fremgik ikke af korrespondancen, om [Person A] var klagers repræsentant.</p>\r\n<p class=\"Tekst\" style=\"text-align: left;\">Bt.dk bragte den <span class=\"Underline\">17. april 2012</span> artiklen <span class=\"Italic\">”Hækkerup:</span> <span class=\"Italic\">Danmark gjorde alt rigtigt i [Sønnen]-sagen”</span> (af Infomedias database fremgår det, at artiklen oprindeligt havde overskriften <span class=\"Italic\">”Hækkerup frikender Ankestyrelsen i [Sønnen]sagen”</span>) og <span class=\"Italic\">”Ekspert:</span> <span class=\"Italic\">Danmark har sit på det rene i [Sønnen]-sag”</span>. Samme dag skrev [Person A] til BTs journalist.</p>\r\n<p class=\"Tekst\" style=\"text-align: left;\">Papirudgaven BT bragte den <span class=\"Underline\">3. maj 2012</span> artiklen <span class=\"Italic\">”[Sønnen] går nu i en dansk børnehave”</span>.</p>\r\n<p class=\"Tekst\" style=\"text-align: left;\">Artiklen blev samme dag bragt på hjemmesiden bt.dk under overskriften <span class=\"Italic\">”[Sønnen] er tilbage i dansk børnehave”.</span> Samme dag skrev [Person A] til BTs journalist.</p>\r\n<p class=\"Tekst\" style=\"text-align: left;\">Ved e-mail af <span class=\"Underline\">4. maj 2012</span> kl. 09.05 (og senere samme dag) anmodede [Moderen] journalisten om at få rettet artiklen af 3. maj 2012. Der er i klagers e-mail til journalisten henvist til følgende:</p>\r\n<p class=\"Tekst\" style=\"text-align: left;\">”[…]</p>\r\n<p class=\"Tekst\" style=\"text-align: left;\">Hvis du ikke med det samme retter dine forkerte påstande i din artikel fra i går, angående at jeg skulle have bortført [Sønnen] på noget som helst tidspunkt og at der skulle findes en arrestordre på mig, så får du klage hos Pressenævnet men også hos politiet, der du bedriver ryskadigelse af værste karakter, desuden er alle påstande lavet af [Person B] ukorrekte og bare ”farens påstande”.</p>\r\n<p class=\"Tekst\" style=\"text-align: left;\">Jeg antager, at du som de fleste andre danske aviser arbejder sammen med [Person B] og Foreningen fædre og derfor kommer der nu klage for alle der skriver usandheder i denne sag, hvis det ikke rettes. Både politiet og hos Pressenævnet, som alligevel allerede har skullet lave kendelse mod Aftenshowet [Pressenævnets kendelse af 5. december 2011 i sag nr. 11-70-00147] og 180 Grader [Pressenævnets kendelse af 7. maj 2012 i sag nr. 12-70-00218].</p>\r\n<p class=\"Tekst\" style=\"text-align: left;\">Familiestyrelsen har aldrig været i kontakt med mig angående et mæglingsmøde […]”</p>\r\n<p class=\"Tekst\" style=\"text-align: left;\">Journalisten videresendte klagers e-mail til sin redaktør. Ved e-mail af <span class=\"Underline\">5. maj 2012</span> svarede BTs nyhedschef følgende:</p>\r\n<p class=\"Tekst\" style=\"text-align: left;\">”Jeg kan se, at du er inde i en god dialog med [journalisten].</p>\r\n<p class=\"Tekst\" style=\"text-align: left;\">Du bliver selvfølgelig hørt – præcis som du er blevet det lige fra begyndelsen af.</p>\r\n<p class=\"Tekst\" style=\"text-align: left;\">Vi har nu præciseret i net-artiklen, at diverse oplysninger er ifølge [Person B] og at du er uenig i hans beretning.</p>\r\n<p class=\"Tekst\" style=\"text-align: left;\">Hvis du kommer til Danmark på et tidspunkt, vil vi meget gerne tale mere indgående med dig.</p>\r\n<p class=\"Tekst\" style=\"text-align: left;\">[…]”</p>\r\n<p class=\"Tekst\" style=\"text-align: left;\">[Moderen] skrev herefter tilbage:</p>\r\n<p class=\"Tekst\" style=\"text-align: left;\">”jeg er ikke inde i en god dialog med [journalisten] og når man holder musen på [Sønnen]s billede, så står der at jeg har bortført [Sønnen] i 2010!!! samt andet ukorrekt.</p>\r\n<p class=\"Tekst\" style=\"text-align: left;\">I har heller ikke rettet de andre forkerte oplysninger i artiklen og derfor vil jeg have på skrift fra dig at du ikke har påtænkt dig at rette det. Dette til brug for anmeldelse hos presseamt [det tyske ord for pressebureau eller informationstjeneste] og politi.”</p>\r\n<p class=\"Tekst\" style=\"text-align: left;\">Denne e-mail henstår ubesvaret.</p>\r\n<p class=\"Tekst\" style=\"text-align: left;\">Bt.dk bragte den <span class=\"Underline\">11. juni 2012</span> artiklen <span class=\"Italic\">”Faderen til [Sønnen] bliver ikke udleveret til Østrig”</span>, den <span class=\"Underline\">24. juni 2012</span> artiklen <span class=\"Italic\">”Uskyldige danskere kræves udleveret i EU”</span> og den <span class=\"Underline\">3. juli 2012</span><span class=\"Italic\">”Bortførte [Sønnen]s far bryder tavsheden:</span> <span class=\"Italic\">Sådan har han det i dag”</span>.</p>\r\n<p class=\"Tekst\" style=\"text-align: left;\">[Person A] sendte den <span class=\"Underline\">14. og 15. juli 2012</span> en e-mail til flere medier, herunder bt@bt.dk.</p>\r\n<p class=\"Tekst\" style=\"text-align: left;\">Den <span class=\"Underline\">15. juli 2012</span> bragte bt.dk artiklen <span class=\"Italic\">”[Sønnen]-sagen:</span> <span class=\"Italic\">Far tiltalt for bortførelse”</span></p>\r\n<p class=\"Tekst\" style=\"text-align: left;\">[Person A] opfordrede ved e-mails af <span class=\"Underline\">17. juli 2012</span> BT til at kontakte hende.</p>\r\n<p class=\"Tekst\" style=\"text-align: left;\">[Moderen]s klage over artiklen søndag den 15. juli 2012 er modtaget i Pressenævnet tirsdag den <span class=\"Underline\">7. august 2012</span>. Pressenævnet anmodede samme dag klager om at indsende sin korrespondance med BT. Klager indsendte ved e-mails af mandag den <span class=\"Underline\">13. august 2012</span> kl. 20.31 – 20.42 herefter klagen over artiklerne i perioden 3. april – 3. juli 2012.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 [Moderen]s synspunkter</span>\r\n</p>\r\n<p class=\"Tekst\" style=\"text-align: left;\">[Moderen] har vedrørende klagefristen anført, at klagen er indbragt, før fristens udløb. Fire uger fra offentliggørelsen af seneste artikel af 15. juli 2012 i en hel serie.</p>\r\n<p class=\"Tekst\" style=\"text-align: left;\">[Moderen] har videre anført, at [Person A] henvendte sig til BT på egne vegne, men at klager er indforstået med, at hun også henvender sig på klagers vegne, så klager slipper for at sende samme kommentarer og kan bruge sin tid på at få sønnen tilbage til Østrig. [Person A] har orienteret klager om sine henvendelser til medier.</p>\r\n<p class=\"Tekst\" style=\"text-align: left;\">BT blev den 3. og 4. maj 2012 – ikke kun af klager – opfordret til at korrigere artiklen <span class=\"Italic\">”[Sønnen] går nu i en dansk børnehave” (</span><span class=\"Italic\">”[Sønnen] er tilbage i dansk børnehave”)</span>af 3. maj 2012. Det er ikke sket.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 BTs synspunkter</span>\r\n</p>\r\n<p class=\"Tekst\" style=\"text-align: left;\">BT har anført, at avisen udover artiklen publiceret 15. juli 2012 har modtaget klage over en række andre artikler bragt på bt.dk i perioden 3. april - 3. juli 2012. Af det modtagne materiale fremgår det, at sidstnævnte del af klagen er tilsendt Pressenævnet pr. mail den 13. august 2012. Nævnets klagefrist på fire uger fra artiklernes offentliggørelsestidspunkt må således være overskredet.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget:</p>\r\n<p class=\"Tekst\" style=\"text-align: left;\">Jytte Scharling, Inger Bach, Ulrik Holmstrup og John Meinert Jacobsen.</p>\r\n<p class=\"Tekst\" style=\"text-align: left;\">\r\n   <span class=\"Italic\">Klagens rettidighed - presseetik</span>\r\n</p>\r\n<p class=\"Tekst\" style=\"text-align: left;\">Det følger af medieansvarslovens § 34, stk. 2, at klager over god presseskik kan rettes til det pågældende massemedie selv eller direkte til Pressenævnet. I begge tilfælde er klagefristen fire uger efter offentliggørelsen. Massemediets afgørelse kan senest fire uger efter, at den er kommet frem til klageren, indbringes for Pressenævnet.</p>\r\n<p class=\"Tekst\" style=\"text-align: left;\">[Moderen] har rettet henvendelse til BT den 3. og 5. april samt 4. og 5. maj 2012.</p>\r\n<p class=\"Tekst\" style=\"text-align: left;\">Ifølge klager har [Person A] henvendt sig til BT på egne vegne, hvilket er i overensstemmelse med korrespondancen mellem [Person A] og BT, hvori det heller ikke er oplyst, at henvendelserne skete som klagers repræsentant. [Person A]s henvendelser tillægges derfor ikke betydning ved afgørelsen af klagens rettidighed.</p>\r\n<p class=\"Tekst\" style=\"text-align: left;\">Klagefristen vedrørende artiklerne bragt i perioden 3. april – 3. juli 2012 udløb senest den 31. juli 2012. Da Pressenævnet først har modtaget klagen over BT i august 2012, er klagen over artiklerne fra denne periode indgivet efter klagefristens udløb.</p>\r\n<p class=\"Tekst\" style=\"text-align: left;\">Indgår for sent påklagede artikler i en samlet reportage i en snæver indholds- og tidsmæssig sammenhæng med artikler, som er påklaget rettidigt (artiklen af 15. juli 2012), kan en sådan helhedsvurdering imidlertid i nogle tilfælde omfatte samtlige påklagede artikler.</p>\r\n<p class=\"Tekst\" style=\"text-align: left;\">Pressenævnet finder, at samtlige de påklagede artikler har en så nær indholds- og tidsmæssig sammenhæng med artiklen af 15. juli 2012, at der er grundlag for at behandle klagen over samtlige artikler. Nævnet har herudover lagt vægt på, at BT i artiklen henviser til oplysninger i den forudgående omtale og inddrager disse i omtalen samt, at klagefristen må anses for afbrudt ved klagen af 7. august 2012 til Pressenævnet.</p>\r\n<p class=\"Tekst\" style=\"text-align: left;\">Klagen over samtlige artikler realitetsbehandles, for så vidt angår spørgsmålet om god presseskik, jf. medieansvarslovens § 34.</p>\r\n<p class=\"Tekst\" style=\"text-align: left;\">\r\n   <span class=\"Italic\">Klagens rettighed – genmæle</span>\r\n</p>\r\n<p class=\"Tekst\" style=\"text-align: left;\">I medfør af medieansvarslovens § 36, stk. 3, skal en anmodning om genmæle sendes skriftligt til redaktøren senest fire uger efter offentliggørelsen af de faktiske oplysninger, der ønskes imødegået.</p>\r\n<p class=\"Tekst\" style=\"text-align: left;\">Ifølge lovens § 40, stk. 1, skal mediets afslag på genmæle snarest muligt skriftligt meddeles den, der har anmodet om genmælet, med oplysning om, at afslaget kan indbringes for Pressenævnet senest fire uger efter, at afslaget er kommet frem. Nævnets adresse skal samtidig oplyses.</p>\r\n<p class=\"Tekst\" style=\"text-align: left;\">[Moderen] anmodede ved e-mail af 4. maj 2012 BT om at få rettet artiklen af 3. maj 2012. Da BT ved sit svar af 5. maj 2012 ikke klagevejledte [Moderen], finder nævnet ikke grundlag for at afvise spørgsmålet om krav på genmæle over for artiklen <span class=\"Italic\">”[Sønnen] går nu i en dansk børnehave” </span>i BT og <span class=\"Italic\">”[Sønnen] er nu tilbage i dansk børnehave” </span>på bt.dk den 3. maj 2012.</p>\r\n<p class=\"Tekst\" style=\"text-align: left;\">De øvrige henvendelser har ikke karakter af anmodninger om genmæle. Nævnet behandler derfor alene spørgsmålet om krav på genmæle vedrørende artiklerne 3. maj 2012.</p>\r\n<p class=\"Tekst\" style=\"text-align: left;\">Afgjort den 26. november 2012</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/12/2012"
        },
        {
            "displayName": "Accession",
            "displayValue": "W20120959425"
        },
        {
            "displayName": "Entydig dokumentidentifikation",
            "displayValue": "AA006853"
        },
        {
            "displayName": "Dato for indlæggelse",
            "displayValue": "04/12/2012"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9594"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "26/11/2012"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "12-70-00303"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}