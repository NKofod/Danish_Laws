{
    "id": 49121,
    "title": "Cirkulære om ændring af miljøgodkendelser vedrørende affaldsforbrændingsanlæg (Til samtlige kommuner, amtskommuner og Hovedstadsrådet) ",
    "documentTypeId": "170",
    "isSagsforlobPeriodValid": false,
    "shortName": "CIR nr 218 af 14/12/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af miljøgodkendelser  \r\n\r\n vedrørende affaldsforbrændingsanlæg </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommuner, amtskommuner og  \r\n\r\n Hovedstadsrådet) </P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>I den handlingsplan vedrørende dioxinforurening, som miljøministeren  \r\n\r\n fremsendte til folketingets miljø- og planlægningsudvalg den 27. november  \r\n\r\n 1985, tilkendegav ministeren bl.a. at miljøministeriet ville udsende nærmere  \r\n\r\n regler med henblik på at sikre, at de miljømæssige krav til allerede  \r\n\r\n godkendte affaldsforbrændingsanlæg blev taget op til revision. </P>  \r\n\r\n<P CLASS=PUNKT> <B>2.</B> Ny bekendtgørelse om godkendte  \r\n\r\n affaldsforbrændingsanlæg </P>  \r\n\r\n<P>På denne baggrund har Miljøministeriet udstedt bekendtgørelse nr. 783 af  \r\n\r\n 10. december 1987 om adgang til at foretage indgreb efter  \r\n\r\n miljøbeskyttelseslovens § 44, stk. 4 og 5 over for godkendte  \r\n\r\n affaldsforbrændingsanlæg. Bekendtgørelsen nedsætter den  \r\n\r\n retsbeskyttelsesperiode på 8 år, der normalt gælder for virksomheder m.v.,  \r\n\r\n der er godkendt efter reglerne i miljøbeskyttelseslovens kapitel 5. Ifølge  \r\n\r\n bekendtgørelsen gælder de særlige betingelser i lovens § 44, stk. 4, for at  \r\n\r\n foretage ændringer i meddelte godkendelser kun i 4 år, når der er tale om  \r\n\r\n godkendelser af affaldsforbrændingsanlæg, jf. punkt G.1. på listen over  \r\n\r\n virksomheder, anlæg og indretninger, der er omfattet af lovens kapitel 5.  \r\n\r\n</P>  \r\n\r\n<P>Med bekendtgørelsen sikres det, at der af tilsynsmyndigheden kan  \r\n\r\n gennemføres en revision af kravene i de enkelte godkendelser, på linie med  \r\n\r\n den revurdering af kravene til de ikke godkendte anlæg, der finder sted i  \r\n\r\n henhold til reglerne i miljøministeriets bekendtgørelse nr. 397 af 2.  \r\n\r\n september 1985 om godkendelse af ældre affaldsforbrændingsanlæg. </P>  \r\n\r\n<P CLASS=PUNKT> <B>3.</B> Den nye bekendtgørelses anvendelsesområde </P>  \r\n\r\n<P>Bekendtgørelsen gælder for anlæg til forbrænding af husholdnings- eller  \r\n\r\n erhvervsaffald, der er omfattet af punkt G.1. - tidligere punkt G.2. - på  \r\n\r\n listen over virksomheder, anlæg og indretninger, der er omfattet af  \r\n\r\n godkendelsesordningen i lovens kapitel 5. Der henvises til bekendtgørelse nr.  \r\n\r\n 783 af 21. november 1986 om godkendelse af særligt forurenende virksomheder  \r\n\r\n m.v., hvori listen er optrykt som bilag. </P>  \r\n\r\n<P>De nye regler omfatter således de samme typer anlæg, som bekendtgørelsen  \r\n\r\n om godkendelse af ældre affaldsforbrændingsanlæg, idet der dog i denne af  \r\n\r\n administrative grunde var fastsat en mindstestørrelse på 30 kw indfyret  \r\n\r\n effekt. En sådan grænse er ikke fundet nødvendig i den nye bekendtgørelse,  \r\n\r\n idet de pågældende anlæg i relation til denne umiddelbart lader sig  \r\n\r\n identificere ved den meddelte godkendelse. </P>  \r\n\r\n<P>Omfattet af bekendtgørelsen er først og fremmest de ca. 25 godkendte  \r\n\r\n affaldsforbrændingsanlæg, der modtager affald fra kommunale  \r\n\r\n renovationsordninger. Herudover vil bestemmelserne omfatte et antal mindre  \r\n\r\n forbrændingsanlæg i boligforeningsområder, på skoler, mindre  \r\n\r\n erhvervsvirksomheder m.v. </P>  \r\n\r\n<P>Opmærksomheden henledes på at fyringsanlæg, herunder varmecentraler, der  \r\n\r\n anvender affaldsbriketter eller lignende brændsel fremstillet på grundlag af  \r\n\r\n husholdnings- eller erhvervsaffald, af miljømæssige årsager må betragtes som  \r\n\r\n affaldsforbrændingsanlæg og dermed som omfattet af listens punkt G.1. </P>  \r\n\r\n<P>Bekendtgørelsen omfatter ikke slamforbrændingsanlæg og  \r\n\r\n sygehusforbrændingsanlæg eller anlæg til forbrænding af erhvervsaffald, der  \r\n\r\n er omfattet af andre punkter på listen over særligt forurenende virksomheder,  \r\n\r\n f.eks. anlæg for destruktion af kemikalier, jf. listens punkt D.10. </P>  \r\n\r\n<P>Opmærksomheden henledes endvidere på, at forbrændingsanlæg, der indgår som  \r\n\r\n bivirksomhed på virksomheder, der er omfattet af andre punkter på listen,  \r\n\r\n behandles under det punkt på listen, hvorunder hovedvirksomheden hører, jf.  \r\n\r\n herved godkendelsesbekendtgørelsens § 2, stk. 4-6. Forbrændingsanlægget vil  \r\n\r\n derfor ikke være omfattet af reglerne om nedsættelse af beskyttelsesperioden  \r\n\r\n i den nye bekendtgørelse, på samme måde som de ældre anlæg i disse tilfælde  \r\n\r\n heller ikke har været omfattet af godkendelsespligten efter bekendtgørelsen  \r\n\r\n om godkendelse af ældre affaldsforbrændingsanlæg. </P>  \r\n\r\n<P CLASS=PUNKT> <B>4.</B> Revision af godkendelser </P>  \r\n\r\n<P>Den ved bekendtgørelsen skete forkortelse af retsbeskyttelsesperioden til  \r\n\r\n 4 år er som anført ensbetydende med, at tilsynsmyndigheden, d.v.s.  \r\n\r\n amtsrådet/Hovedstadsrådet, med virkning fra dette tidspunkt vil kunne  \r\n\r\n foretage ændringer i de vilkår, der er fastsat i de enkelte godkendelser.  \r\n\r\n</P>  \r\n\r\n<P>Bekendtgørelsen omfatter godkendelser meddelt såvel før som efter  \r\n\r\n bekendtgørelsens ikrafttræden. </P>  \r\n\r\n<P>4-års perioden skal ifølge § 3, hvor der har været tale om godkendelse af  \r\n\r\n et ikke etableret anlæg, beregnes fra tidspunktet for anlæggets  \r\n\r\n idrifttagelse, hvorved forstås ibrugtagning i form af endelig idriftsættelse  \r\n\r\n ved bygherrens overtagelse af anlægget. </P>  \r\n\r\n<P>Ved godkendelser af eksisterende anlæg beregnes perioden fra datoen for  \r\n\r\n godkendelsens meddelelse eller hvis afgørelsen har været påklaget, fra datoen  \r\n\r\n for klagemyndighedens afgørelse. </P>  \r\n\r\n<P>Miljøstyrelsen skal anmode amtsrådene og Hovedstadsrådet om at tage  \r\n\r\n allerede meddelte godkendelser op til behandling med henblik på at  \r\n\r\n tilvejebringe den forudsatte revision af vilkårene med virkning fra 1. juni  \r\n\r\n 1988. For så vidt angår de anlæg, hvis retsbeskyttelsesperiode udløber efter  \r\n\r\n dette tidspunkt - d.v.s. hvor idriftsættelsen er sket/godkendelsen er meddelt  \r\n\r\n efter 1. juni 1984 - skal Miljøstyrelsen henstille, at sagsbehandingen  \r\n\r\n gennemføres således, at de ændrede vilkår kan meddeles med virkning fra  \r\n\r\n tidspunktet for retsbeskyttelsesperiodens udløb for det enkelte anlæg, jf.  \r\n\r\n ovenfor. </P>  \r\n\r\n<P>Miljøstyrelsen skal endvidere henstille, at revisionen af godkendelserne  \r\n\r\n sker på grundlag af retningslinierne for godkendelse af eksisterende anlæg i  \r\n\r\n afsnit 4 i Miljøstyrelsens vejledning nr. 3/1986 om begrænsning af forurening  \r\n\r\n fra affaldsforbrændingsanlæg. Dette indebærer, at de af revurderingen  \r\n\r\n omfattede anlæg inden for en periode på 4 år fra 1. juni  \r\n\r\n 1988/retsbeskyttelsesperiodens udløb som udgangspunkt skal overholde de samme  \r\n\r\n krav, som efter vejledningen stilles til nye anlæg. </P>  \r\n\r\n<P>Er idriftsættelsen sket/godkendelsen meddelt før 1. juni 1984 skal  \r\n\r\n anlægget således kunne overholde kravene til nye anlæg senest 4 år efter 1.  \r\n\r\n juni 1988 d.v.s. 1. juni 1992. Der henvises til cirkulærets bilag, som  \r\n\r\n indeholder en skematisk oversigt over kravene i vejledningens punkt 4,  \r\n\r\n anvendt på et konkret eksempel. </P>  \r\n\r\n<P>Er idriftsættelsen sket/godkendelsen meddelt efter 1. juni 1984, skal de  \r\n\r\n omhandlede krav være overholdt senest 4 år efter retsbeskyttelsesperiodens  \r\n\r\n udløb, d.v.s. 8 år efter idriftsættelen/godkendelsens endelige meddelelse.  \r\n\r\n</P>  \r\n\r\n<P>I forbindelse med opfyldelsen af vejledningens emissionskrav bør der som  \r\n\r\n nævnt i vejledningens punkt 4 gives mulighed for et års indkøring af nyt  \r\n\r\n rensningsudstyr med tilhørende orienterende emissionsmålinger. </P>  \r\n\r\n<P>Ved vurdering af et eksisterende miljøgodkendt anlægs udformning og drift  \r\n\r\n bør godkendelsesmyndigheden være opmærksom på, at anlægget inden for den  \r\n\r\n tidsramme, der er angivet i vejledningen skal leve op til krav og  \r\n\r\n bestemmelser for nye anlæg. Vejledningens punkt 4 retter sig derimod ikke  \r\n\r\n imod anlæg, der alene ønsker at fortsætte driften uden større ændringer i en  \r\n\r\n kortere periode. Det er Miljøstyrelsens opfattelse, at der for sådanne anlæg  \r\n\r\n i medfør af lovens § 44 bør fastsættes en frist for anlæggets afvikling og  \r\n\r\n eventuelt krav vedrørende forureningsbegrænsende foranstaltninger i  \r\n\r\n afviklingsperioden. </P>  \r\n\r\n<P>Ved fastsættelse af afviklingsperiodens længde bør der tages hensyn til  \r\n\r\n det konkrete anlægs udformning og drift, til anlæggets beliggenhed i forhold  \r\n\r\n til de omboende samt til affaldsplanlægningen i regionen. </P>  \r\n\r\n<P>På baggrund af de nye regler om godkendelsesmyndighedens adgang til at  \r\n\r\n foretage indgreb vil det ikke længere være nødvendigt at tidsbegrænse  \r\n\r\n godkendelser i overensstemmelse med retningslinierne i Miljøstyrelsens  \r\n\r\n vejledning nr. 3/1986 om begrænsning af forurening fra  \r\n\r\n affaldsforbrændingsanlæg, afsnit 3.15. </P>  \r\n\r\n<P>Miljøstyrelsen skal derfor henstille, at godkendelsesmyndigheden i  \r\n\r\n fremtidige godkendelser af nye forbrændingsanlæg i stedet henleder  \r\n\r\n opmærksomheden på, at godkendelsen vil blive taget op til fornyet vurdering  \r\n\r\n ved retsbeskyttelsesperiodens udløb i overensstemmelse med retningslinierne i  \r\n\r\n bekendtgørelsen og nærværende cirkulære. </P>  \r\n\r\n<P>Det forudsættes at godkendelsesmyndigheden herefter hvert 4. år vurderer  \r\n\r\n meddelte godkendelser med henblik på gennemførelse af eventuelle ændringer i  \r\n\r\n vilkårene. I forbindelse med gennemførelsen af de omhandlede vilkårsændringer  \r\n\r\n bør der iøvrigt tages forudgående kontakt med anlægsejeren, jf. herved  \r\n\r\n princippet i lovens § 68. Ændringen bør endvidere annonceres jf. § 65, stk.  \r\n\r\n 2. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøstyrelsen, den 14. december 1987  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>JENS KAMPMANN </P>  \r\n\r\n<P CLASS=MINISTER ALIGN=RIGHT>/Per B. Suhr </P>  \r\n\r\n<PRE>  \r\n\r\n                                                                Bilag  \r\n\r\n          Skematisk fremstilling af punkt 4 i Miljøstyrelsens  \r\n\r\n        vejledning nr. 3/1986, anvendt på et konkret eksempel  \r\n\r\n</PRE>  \r\n\r\n<P>1/9-1983 </P>  \r\n\r\n<P>Anlægget godkendt </P>  \r\n\r\n<P>1/6-1984 </P>  \r\n\r\n<P>Anlægget ibrugtaget </P>  \r\n\r\n<P>1/6-1988 </P>  \r\n\r\n<P>Retsbeskyttelsen udløber </P>  \r\n\r\n<P>1/6-1988 </P>  \r\n\r\n<P>Nye vilkår meddeles af amtskommunen for en 4 årig periode efter  \r\n\r\n forudgående kontakt til anlægsejeren. </P>  \r\n\r\n<P>Ifølge disse vilkår skal følgende krav overholdes til nedennævnte  \r\n\r\n tidspunkter: </P>  \r\n\r\n<P>pr. 1/1-1989 </P>  \r\n\r\n<P>- en ugentlig opstart, medmindre der er installeret støttefyr. </P>  \r\n\r\n<P>- installering af instrumentering til registrering af: </P>  \r\n\r\n<P>- temperaturer i - ovnrum </P>  \r\n\r\n<PRE>  \r\n\r\n                  - efterforbrændingszone  \r\n\r\n                  - skorsten  \r\n\r\n</PRE>  \r\n\r\n<P>- CO-konc. i røggas </P>  \r\n\r\n<P>- luftoverskud </P>  \r\n\r\n<P>- endvidere skal der ske frasortering jf. vejledningens punkt 3.1. </P>  \r\n\r\n<P>- på hvert vagthold skal der være mindst 1 person med et dokumenteret nøje  \r\n\r\n kendskab til anlæggets indretning og drift. </P>  \r\n\r\n<P>pr. 1/6-1989 </P>  \r\n\r\n<P>- krav til CO-konc. i røggas v. 10pct. O2: </P>  \r\n\r\n<P>200 mg/Nm3 - døgnmiddelværdi </P>  \r\n\r\n<P>kan dette krav ikke opfyldes lukkes/ændres/ombygges anlægget inden  \r\n\r\n 1/6-1990 </P>  \r\n\r\n<P>pr. 1/6-1990 </P>  \r\n\r\n<P>skærpet krav til CO-konc. i røggassen v. 10pct. O2: 200 mg/Nm3 -  \r\n\r\n døgnmiddelværdi 750 mg/Nm3 - 10 min. middelværdi </P>  \r\n\r\n<P>1000 mg/Nm3 - 1 min. middelværdi </P>  \r\n\r\n<P>pr. 1/12-1990 </P>  \r\n\r\n<P>Dioxinmåleprogram gennemført med henblik på vurdering af iværksættelse af  \r\n\r\n yderligere foranstaltninger til begrænsning af dioxin især vedrørende: </P>  \r\n\r\n<P>- forbedret automatisk regulering og styring </P>  \r\n\r\n<P>- ændret affaldshåndtering </P>  \r\n\r\n<P>- ombygning/ændring af anlægget. </P>  \r\n\r\n<P>Disse forhold indgår i ny ansøgning, der indsendes, såfremt anlægget  \r\n\r\n ønsker at fortsætte efter 1/6-1992, se nedenfor. </P>  \r\n\r\n<P>Øvrige vilkår meddelt pr. 1/6-1988 vedrørende: </P>  \r\n\r\n<P>- emission </P>  \r\n\r\n<P>- lugt </P>  \r\n\r\n<P>- støj </P>  \r\n\r\n<P>- slagge, flyveaske, restprodukter </P>  \r\n\r\n<P>- spildevand </P>  \r\n\r\n<P>fastsættes efter konkret vurdering eventuelt i overensstemmelse med  \r\n\r\n eksisterende forhold, hvis det skønnes miljømæssigt acceptabelt. </P>  \r\n\r\n<P>Såfremt anlægget ønsker at fortsætte udover 1/6-1992 indsendes ansøgning  \r\n\r\n inden 1/12-1990. </P>  \r\n\r\n<P>pr. 1/6-1991 </P>  \r\n\r\n<P>- Nye vilkår meddeles med udgangspunkt i vejledningens punkt 3 vedrørende  \r\n\r\n nye anlæg. </P>  \r\n\r\n<P>pr. 1/6-1992 </P>  \r\n\r\n<P>- Nye vilkår skal overholdes. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/01/1988"
        },
        {
            "displayName": "Accession",
            "displayValue": "C19870021809"
        },
        {
            "displayName": "Entydig dokumentidentifikation",
            "displayValue": "CM007930"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "218"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "14/12/1987"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Miljøstyrelsen, j. nr. M 86-1012-32"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}