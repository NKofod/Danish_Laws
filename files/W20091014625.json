{
    "id": 129990,
    "title": "Nævnet har kompetence, hvis klager over sagsbehandlingen kan have betydning for en afgørelses indhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10146 af 27/11/2009",
    "documentHtml": "<div class=\"bjelke\">Den fulde tekst</div><p class=\"Titel2\">Nævnet har kompetence, hvis klager over sagsbehandlingen kan have betydning for en afgørelses indhold</p>\n      <div class=\"Resume\">\n        <p class=\"Tekst2\">\n          <div>Resumé</div>\n        </p>\n        <p class=\"Tekst2\">\n          <div>Arbejdstilsynet havde givet en virksomhed en række påbud.</div>\n        </p>\n        <p class=\"Tekst2\">\n          <div>Virksomheden havde klaget efter klagefristen på 4 uger og anført, at Arbejdstilsynet ikke havde foretaget partshøring inden afgørelsen.</div>\n        </p>\n        <p class=\"Tekst2\">\n          <div>Arbejdsmiljøklagenævnet fandt, at nævnet har kompetence til at behandle klager over sagsbehandlingen, hvis manglen kan have betydning for afgørelsens materielle indhold. Det gælder fx klager over manglende partshøring.</div>\n        </p>\n      </div>\n      <p class=\"TekstV\">[Adressat udeladt]</p>\n      <p class=\"TekstV\"><span class=\"Bold\">[Overskrift udeladt]</span></p>\n      <p class=\"TekstV\">Arbejdsmiljøklagenævnet har på møde den 24. november 2009 behandlet spørgsmålet om klagen skal behandles. Klagen er fremsat i forbindelse med påbud den 11. december 2008 til virksomheden [virksomhedens navn udeladt]. [Navn udeladt] har anført, at klagen drejer sig om sagsbehandlingen i forbindelse med tilsyn.</p>\n      <p class=\"TekstV\">Nævnet traf følgende</p>\n      <p class=\"TekstV\" style=\"text-align: Center;\"><span class=\"Bold\">A F G Ø R E L S E</span></p>\n      <p class=\"TekstV\">Arbejdsmiljøklagenævnet vil behandle klagen.</p>\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\n      <p class=\"TekstV\"><span class=\"Bold\">Nævnets kompetence</span></p>\n      <p class=\"TekstV\">Arbejdsmiljøklagenævnet har ved afgørelsen lagt vægt på, at nævnet har kompetence til at behandle forvaltningsretlige spørgsmål, som efter sin art har betydning for afgørelsens indhold.</p>\n      <p class=\"TekstV\">Arbejdsmiljøklagenævnet behandler klager over afgørelser truffet i henhold til arbejdsmiljøloven, mens klager over Arbejdstilsynets myndighedsudøvelse behandles af Arbejdstilsynets direktør/Beskæftigelsesministeriet.</p>\n      <p class=\"TekstV\">Nævnet tager stilling til fx manglende partshøring, når dette rejses i forbindelse med en klage over sagens materielle indhold, fordi dette især er tæt knyttet til spørgsmålet om, hvorvidt afgørelsens materielle indhold er korrekt.</p>\n      <p class=\"TekstV\"><span class=\"Bold\">For sen klage</span></p>\n      <p class=\"TekstV\">Arbejdsmiljøklagenævnet har lagt vægt på, at klagen drejer sig om, hvorvidt Arbejdstilsynet skal foretage partshøringen, herunder i hvilket omfang man ved en underskrift kan fratage sagens part/parter mulighed for at blive partshørt. Sagen har således principiel karakter.</p>\n      <p class=\"TekstV\">Når særlige grunde taler for det, kan Arbejdsmiljøklagenævnet behandle en klage, selv om klagen ikke er fremkommet rettidigt.</p>\n      <p class=\"TekstV\"><span class=\"Bold\">De oplysninger, der er lagt til grund for afgørelsen</span></p>\n      <p class=\"TekstV\">Arbejdsmiljøklagenævnet har lagt til grund for afgørelsen, at Arbejdstilsynet den 11. december 2008 gav virksomheden [virksomhedens navn udeladt] påbud om</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> at indrette lager hensigtsmæssigt</p>\n        <p class=\"Liste1\"><span class=\"Liste1Nr\" id=\"\">2)</span> at minimere den ergonomiske belastning ved håndtering af hjul</p>\n        <p class=\"Liste1\"><span class=\"Liste1Nr\" id=\"\">3)</span> at akustikregulere pladeværksted</p>\n        <p class=\"Liste1\"><span class=\"Liste1Nr\" id=\"\">4)</span> at akustikregulere mekanisk værksted</p>\n        <p class=\"Liste1\"><span class=\"Liste1Nr\" id=\"\">5)</span> at bruge autoriseret arbejdsmiljørådgiver til at løse de arbejdsmiljøproblemer, virksomheden havde modtaget påbud om.</p>\n      </p>\n      <p class=\"TekstV\">I afgørelsen har Arbejdstilsynet anført, at klagen skulle sendes til Arbejdstilsynet senest den 10. januar 2009.</p>\n      <p class=\"TekstV\">Når klagen er modtaget i virksomheden den 15. december 2008, var sidste frist for at klage rettidigt den 12. januar 2009.</p>\n      <p class=\"TekstV\">Den første klage fra [navn udeladt] er sendt den 3. februar 2009. [Navn udeladt] har henholdt sig til, at der var tale om en klage over sagsbehandlingen, hvor det ikke er et krav, at klagen er indsendt 4 uger efter modtagelse af afgørelsen.</p>\n      <p class=\"TekstV\">I breve af den 3. februar 2009 og den 17. marts 2009 klager [navn udeladt] primært over manglende skriftlige partshøring af virksomheden ved Arbejdstilsynets afgørelse. I brev af 10. marts 2009 har [navn udeladt] også anført, at det er tvivlsomt, om der foreligger en sundhedsskadelig påvirkning af de ansatte for så vidt angår de 4 materielle påbud. (nr. 1 til nr. 4 ovenfor).</p>\n      <p class=\"TekstV\" style=\"text-align: Center;\">R E G L E R</p>\n      <p class=\"TekstV\">Arbejdsmiljøklagenævnet ved afgørelsen anvendt disse regler:</p>\n      <p class=\"TekstV\">Om nævnets kompetence</p>\n      <p>\n        <p class=\"Liste1\"><span class=\"Liste1Nr\" id=\"\">–</span> § 81, stk. 1, i lov om arbejdsmiljø, jf. lovbekendtgørelse nr. 268 af 18. marts 2005</p>\n        <p class=\"Liste1\"><span class=\"Liste1Nr\" id=\"\">–</span> § 1, stk. 1, i Beskæftigelsesministeriets bekendtgørelse nr. 825 af 13. november 1998 om forretningsorden for Arbejdsmiljøklagenævnet og i Beskæftigelsesministeriets bekendtgørelse nr. 767 af 30. juni 2009 om forretningsorden for Arbejdsmiljøklagenævnet.</p>\n      </p>\n      <p class=\"TekstV\">Om klagefrist</p>\n      <p>\n        <p class=\"Liste1\"><span class=\"Liste1Nr\" id=\"\">–</span> § 81, stk. 1, og stk. 4, i lov om arbejdsmiljø, jf. lovbekendtgørelse nr. 268 af 18. marts 2005.</p>\n      </p>\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\n      <p class=\"TekstV\">Sagen er afgjort på grundlag af de dokumenter, som klagenævnet har modtaget fra Arbejdstilsynet samt brev af 16. oktober 2009 fra Arbejdsmiljøklagenævnets sekretariat til [navn udeladt].</p>\n      <p class=\"TekstV\" style=\"text-align: Center;\">B E M Æ R K N I N G E R I Ø V R I G T</p>\n      <p class=\"TekstV\">Sekretariatet for Arbejdsmiljøklagenævnet har i dag anmodet Arbejdstilsynet om at sende udtalelser om de 5 påbud, herunder eventuelle supplerende kommentarer om Arbejdstilsynets partshøring, i det omfang Arbejdstilsynet ved genvurderingen fastholder påbuddene.</p>\n      <p class=\"TekstV\"><span class=\"Bold\">På klagenævnets vegne</span></p>\n      <p class=\"TekstV\">Kopi til</p>\n      <p>\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\n        <p class=\"Liste1\"><span class=\"Liste1Nr\" id=\"\">–</span> Arbejdstilsynet, Tilsynscenter, Postboks 1228, 0900 København C J.nr.</p>\n      </p>\n      <p class=\"TekstV\">Afgørelsens retlige grundlag kan læses på de følgende sider.</p>\n      <p class=\"TekstV\"><span class=\"Bold\">Regler</span></p>\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005</span></p>\n      <p class=\"TekstV\"><span class=\"Bold\">§ 81.</span> Klage over en afgørelse truffet af Arbejdstilsynet i henhold til denne lov, jf. dog stk. 6, kan indbringes for Arbejdsmiljøklagenævnet inden fire uger efter, at afgørelsen er meddelt den pågældende.</p>\n      <p class=\"TekstV\"><span class=\"Italic\">Stk. 2.</span> …</p>\n      <p class=\"TekstV\"><span class=\"Italic\">Stk. 3.</span> …</p>\n      <p class=\"TekstV\"><span class=\"Italic\">Stk. 4.</span> Når særlige grunde taler derfor, kan Arbejdsmiljøklagenævnet behandle en klage og tillægge denne opsættende virkning, selv om klagen ikke er fremkommet rettidigt.</p>\n      <p class=\"TekstV\">…</p>\n      <p class=\"TekstV\" style=\"text-align: Left;\">Beskæftigelsesministeriets bekendtgørelse nr. 825 af 13. november 1998 om forretningsorden for Arbejdsmiljøklagenævnet</p>\n      <p class=\"TekstV\"><span class=\"Bold\">§ 1.</span> Arbejdsmiljøklagenævnet behandler klager over afgørelser truffet af Arbejdstilsynet i medfør af lov om arbejdsmiljø (arbejdsmiljøloven), herunder forvaltningsretlige spørgsmål der knytter sig hertil.</p>\n      <p class=\"TekstV\"><span class=\"Italic\">Stk. 2.</span> Arbejdsmiljøklagenævnets afgørelser kan ikke indbringes for anden administrativ myndighed.</p>\n      <p class=\"TekstV\">…</p>\n      <p class=\"TekstV\"><span class=\"Bold\">Beskæftigelsesministeriets bekendtgørelse nr. 767 af 30. juni 2009 om forretningsorden for Arbejdsmiljøklagenævnet</span></p>\n      <p class=\"TekstV\"><span class=\"Bold\">§ 1.</span> Arbejdsmiljøklagenævnet behandler klager over afgørelser truffet af Arbejdstilsynet i medfør af lov om arbejdsmiljø (arbejdsmiljøloven), herunder forvaltningsretlige spørgsmål der knytter sig hertil.</p>\n      <p class=\"TekstV\"><span class=\"Italic\">Stk. 2.</span> Arbejdsmiljøklagenævnets afgørelser kan ikke indbringes for anden administrativ myndighed.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/02/2010"
        },
        {
            "displayName": "Accession",
            "displayValue": "W20091014625"
        },
        {
            "displayName": "Entydig dokumentidentifikation",
            "displayValue": "BE003942"
        },
        {
            "displayName": "Dato for indlæggelse",
            "displayValue": "26/02/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10146"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "27/11/2009"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Arbejdsmiljøklagenævnet, j.nr. 5900362-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}