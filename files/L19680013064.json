{
    "id": 71981,
    "title": "Bekendtgørelse af overenskomst af 28. juni 1968 med Kenya om udsendelse af danske frivillige til Kenya. ",
    "documentTypeId": "220",
    "isSagsforlobPeriodValid": false,
    "shortName": "BKI nr 130 af 11/12/1968",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 28. juni 1968  \r\n\r\n med Kenya om udsendelse af danske frivillige til Kenya. </H1>  \r\n\r\n<P></P>  \r\n\r\n<BR>  \r\n\r\n<P>Den 28. juni 1968 er der i Nairobi undertegnet følgende overenskomst  \r\n\r\n mellem Danmark og Kenya om udsendelse af danske frivillige til Kenya: </P>  \r\n\r\n<P> Oversættelse </P>  \r\n\r\n<P>OVERENSKOMST </P>  \r\n\r\n<P> <B>mellem den kongelige danske regering og Republikken Kenyas regering om  \r\n\r\n udsendelse af danske frivillige til Kenya.</B>  </P>  \r\n\r\n<P>Den kongelige danske regering og Republikken Kenyas regering, som ønsker  \r\n\r\n at samarbejde om Kenyas udvikling gennem udveksling af kundskaber og faglig  \r\n\r\n viden, er blevet enige om følgende: </P>  \r\n\r\n<P>Artikel I </P>  \r\n\r\n<UL CLASS=PLAIN-LIST>  \r\n\r\n<LI>(a) Danmarks regering udsender på anmodning fra og efter aftale med  \r\n\r\n Kenyas regering og på betingelse af tilstedeværelsen af midler, frivillige  \r\n\r\n fra Mellemfolkeligt Samvirke (i det følgende benævnt MS) til tjeneste ved  \r\n\r\n nærmere angivne projekter i Kenya, som er udvalgt til at modtage bistand.  \r\n\r\n Aftale om antallet af frivillige og nærmere enkeltheder vedrørende deres  \r\n\r\n arbejde i Kenya træffes ved særskilt brevveksling mellem Kenyas regering og  \r\n\r\n MS. </LI>  \r\n\r\n<LI>(b) Frivillige stilles til rådighed på de vilkår, som anføres i denne  \r\n\r\n overenskomst, og i overensstemmelse med særlige ordninger, hvorom aftale  \r\n\r\n træffes, efterhånden som der opstår behov herfor. Ethvert forhold, som ikke  \r\n\r\n omtales i denne overenskomst, skal gøres til genstand for særskilt  \r\n\r\n noteveksling. </LI>  \r\n\r\n</UL>  \r\n\r\n<P>Artikel II </P>  \r\n\r\n<UL CLASS=PLAIN-LIST>  \r\n\r\n<LI>(a) Kenyas regering yder de frivillige al den bistand, de måtte behøve  \r\n\r\n for at udføre deres arbejde på tilfredsstillende måde, og sikrer, at der ydes  \r\n\r\n dem og deres ejendom den samme beskyttelse, som kenyanske borgere nyder.  \r\n\r\n</LI>  \r\n\r\n<LI>(b) De frivillige er under deres ophold i Kenya undergivet de i Kenya  \r\n\r\n gældende love og forordninger, og er i arbejdsmæssig henseende undergivet de  \r\n\r\n regeringsmyndigheder og andre organisationer, som de er stillet til rådighed  \r\n\r\n for. </LI>  \r\n\r\n<LI>(c) De frivillige gør tjeneste i Kenya i et tidsrum af 2 år, medmindre  \r\n\r\n andet aftales mellem de to parter. Under deres udsendelse er de berettiget  \r\n\r\n til tre ugers ferie årligt. </LI>  \r\n\r\n<LI>(d) Under forbehold af forudgående høring af Kenyas regering og dennes  \r\n\r\n indforståelse vil repræsentanter for den danske regering og for MS kunne  \r\n\r\n følge arbejdet på særskilte projekter, der iværksættes i henhold til denne  \r\n\r\n overenskomst. </LI>  \r\n\r\n</UL>  \r\n\r\n<P>Artikel III </P>  \r\n\r\n<P>For at sætte MS i stand til at opfylde sine forpligtelser i Kenya i  \r\n\r\n henhold til dette program, er Kenyas regering rede til at modtage en  \r\n\r\n regionalleder (med fornødne medarbejdere) fra MS. </P>  \r\n\r\n<P>Artikel IV </P>  \r\n\r\n<P>MS skal: </P>  \r\n\r\n<UL CLASS=PLAIN-LIST>  \r\n\r\n<LI>(a) være ansvarlig for en forberedende uddannelse af de frivillige før  \r\n\r\n deres ankomst til Kenya; </LI>  \r\n\r\n<LI>(b) dække udgifter til social forsikring, arbejdsvederlag og  \r\n\r\n international transport for hver frivillig; </LI>  \r\n\r\n<LI>(c) udstyre de frivillige med sådant personligt og fagligt udstyr,  \r\n\r\n herunder motorkøretøjer og motorcykler, som anses for nødvendigt for effektiv  \r\n\r\n gennemførelse af de projekter, hvortil de frivillige knyttes. Der skal på  \r\n\r\n forhånd træffes aftale mellem de to regeringer om omfanget af disse  \r\n\r\n forsendelser og om den måde, hvorpå de skal leveres. Det pågældende udstyr  \r\n\r\n forbliver MS's ejendom, medmindre det efter fælles overenskomst overdrages  \r\n\r\n til Kenyas regering. </LI>  \r\n\r\n</UL>  \r\n\r\n<P>Artikel V </P>  \r\n\r\n<P>Kenyas regering skal: </P>  \r\n\r\n<UL CLASS=PLAIN-LIST>  \r\n\r\n<LI>(a) fritage de frivillige for betaling af direkte skatter og  \r\n\r\n socialforsikringsbidrag af alle lønindtægter, de modtager fra danske kilder  \r\n\r\n for deres tjeneste under denne overenskomst; </LI>  \r\n\r\n<LI>(b) fritage de frivillige for betaling af told på nye og brugte  \r\n\r\n personlige effekter, som de importerer inden tre måneder efter deres ankomst  \r\n\r\n til Kenya; </LI>  \r\n\r\n<LI>(c) fritage MS for alle import- og eksportafgifter og andre offentlige  \r\n\r\n afgifter på pengebeløb, udstyr, materialer og forsyninger, som leveres i  \r\n\r\n forbindelse med den heldige gennemførelse af de projekter, hvortil de  \r\n\r\n frivillige er udsendt; </LI>  \r\n\r\n<LI>(d) tillade at de i denne artikels stk. (a) og (c) omhandlede beløb  \r\n\r\n omveksles til den højeste kurs, der er tilladt ifølge gældende kenyansk  \r\n\r\n lovgivning; </LI>  \r\n\r\n<LI>(e) være ansvarlig for indklarering og foreløbig opbevaring i  \r\n\r\n ankomsthavnen i Kenya af det udstyr, som stilles til rådighed af MS, samt for  \r\n\r\n forsikring og transport af dette udstyr fra ankomsthavnen til de pågældende  \r\n\r\n frivilliges tjenestested; </LI>  \r\n\r\n<LI>(f) sørge for, at MS toldfrit kan importere eller fra frilager indkøbe et  \r\n\r\n begrænset antal motorkøretøjer, som de frivillige, regionallederen og hans  \r\n\r\n medarbejdere måtte behøve for at kunne udføre deres arbejde. Opfyldelsen af  \r\n\r\n denne indrømmelse skal i hvert enkelt tilfælde drøftes mellem Kenyas regering  \r\n\r\n og MS's bemyndigede repræsentant. Hvor denne indrømmelse ydes i henhold til  \r\n\r\n gensidig overenskomst, skal køretøjet ejes, beskattes og forsikres af MS, som  \r\n\r\n endvidere vil påtage sig ansvaret for dets vedligeholdelse og istandsættelse.  \r\n\r\n Hvis køretøjet afhændes i Østafrika, vil told være at erlægge til de på  \r\n\r\n salgstidspunktet gældende satser, medmindre det drejer sig om videresalg til  \r\n\r\n en person eller en organisation med tilsvarende privilegier; </LI>  \r\n\r\n<LI>(g) i samråd med MS's regionalleder koordinere og på fyldestgørende måde  \r\n\r\n forberede de frivilliges arbejde, hvorunder opmærksomheden især må være  \r\n\r\n henvendt på den lokale støtte, som vil være nødvendig for at sikre et  \r\n\r\n projekts heldige gennemførelse. </LI>  \r\n\r\n</UL>  \r\n\r\n<P>Artikel VI </P>  \r\n\r\n<P>Kenyas regering yder de frivillige: </P>  \r\n\r\n<UL CLASS=PLAIN-LIST>  \r\n\r\n<LI>(a) Gratis indrejse-, arbejds- og opholdstilladelse, hvor sådanne  \r\n\r\n tilladelser er nødvendige for programmets udførelse. </LI>  \r\n\r\n<LI>(b) Fribolig med nødvendig møblering på de steder, hvor de skal udføre  \r\n\r\n deres arbejde. Alternativt indvilliger Kenyas regering i at betale hver  \r\n\r\n frivillig en direkte godtgørelse på shs. 300,- pr. måned, dersom regeringen  \r\n\r\n ikke kan stille passende bolig til rådighed. </LI>  \r\n\r\n<LI>(c) Samme lægehjælp som ydes kenyanske tjenestemænd. </LI>  \r\n\r\n<LI>(d) Transport under tjenesten eller kørselsgodtgørelse til samme satser  \r\n\r\n som de, der til enhver tid er gældende for regeringens embedsmænd på  \r\n\r\n tjenesterejser. </LI>  \r\n\r\n<LI>(e) Indenlandsk transport i Kenya mellem ankomst- og afgangssted og  \r\n\r\n tjenestested. </LI>  \r\n\r\n</UL>  \r\n\r\n<P>Artikel VII </P>  \r\n\r\n<UL CLASS=PLAIN-LIST>  \r\n\r\n<LI>(a) Såfremt en frivillig i forbindelse med udførelsen af sit arbejde i  \r\n\r\n henhold til denne overenskomst forvolder tredjepart skade, bærer Republikken  \r\n\r\n Kenya ansvaret på den pågældendes vegne. Krav mod en frivillig skal i dette  \r\n\r\n omfang udelukkes. </LI>  \r\n\r\n<LI>(b) Et erstatningskrav skal ikke, uanset det retsgrundlag, hvorpå det  \r\n\r\n hviler, af Republikken Kenya gøres gældende over for en frivillig, medmindre  \r\n\r\n der foreligger overlagt hensigt eller grov forsømmelse fra den frivilliges  \r\n\r\n side. </LI>  \r\n\r\n<LI>(c) Såfremt Kenyas regering har påtaget sig at dække krav mod en  \r\n\r\n frivillig i overensstemmelse med denne artikels bestemmelser, har den ret til  \r\n\r\n at udøve og hævde enhver ret til modregning, modkrav, erstatning, bidrag,  \r\n\r\n garanti, forsvar eller forsikring, der tilkommer den frivillige. </LI>  \r\n\r\n<LI>(d) Danmarks regering skal stille alle oplysninger eller enhver anden  \r\n\r\n hjælp, som er nødvendig for behandling af enhver sag, der falder ind under  \r\n\r\n denne artikels bestemmelser, til rådighed for Kenyas regering. </LI>  \r\n\r\n</UL>  \r\n\r\n<P>Artikel VIII </P>  \r\n\r\n<P>Såfremt en frivillig, hans ægtefælle eller andre, for hvem han er  \r\n\r\n ansvarlig, arresteres eller tilbageholdes eller kriminel sigtelse rejses imod  \r\n\r\n dem, skal Danmarks ambassadør og MS's regionalleder øjeblikkeligt  \r\n\r\n underrettes. </P>  \r\n\r\n<P>Artikel IX </P>  \r\n\r\n<UL CLASS=PLAIN-LIST>  \r\n\r\n<LI>(a) Kenyas regering har ret til at kræve tilbagekaldelse af enhver  \r\n\r\n frivillig, hvis arbejde eller adfærd er utilfredsstillende i Kenyas regerings  \r\n\r\n øjne og vil i så tilfælde rådføre sig med regionallederen med henblik på den  \r\n\r\n frivilliges hjemsendelse. </LI>  \r\n\r\n<LI>(b) Tilsvarende har MS ret til at tilbagekalde enhver frivillig efter  \r\n\r\n rådslagning med Kenyas regering. </LI>  \r\n\r\n<LI>(c) I overensstemmelse med kontrakten mellem den frivillige og MS har den  \r\n\r\n frivillige ret til at fratræde sin stilling efter at have rådført sig med  \r\n\r\n regionallederen og givet den institution, hvortil han er udsendt, rimeligt  \r\n\r\n varsel. </LI>  \r\n\r\n</UL>  \r\n\r\n<P>Artikel X </P>  \r\n\r\n<P>Denne overenskomsts bestemmelser finder ligeledes anvendelse på  \r\n\r\n frivillige, der sendes til University College, Nairobi, eller til andre  \r\n\r\n halvofficielle eller private organisationer i henhold til gensidig aftale  \r\n\r\n mellem Kenyas regering og MS. </P>  \r\n\r\n<P>Artikel XI </P>  \r\n\r\n<P>De i denne overenskomsts artikel V, stk. (a), (b), (d) og (f) og artikel  \r\n\r\n VI, stk. (a) indeholdte bestemmelser og indrømmelser finder ligeledes  \r\n\r\n anvendelse på regionallederen i Kenya og på to af hans udsendte  \r\n\r\n administrative medarbejdere. </P>  \r\n\r\n<P>Artikel XII </P>  \r\n\r\n<UL CLASS=PLAIN-LIST>  \r\n\r\n<LI>(a) Denne overenskomst træder i kraft den dag, den underskrives og  \r\n\r\n forbliver gyldig indtil 90 dage efter den dato, på hvilken den ene af  \r\n\r\n regeringerne giver skriftlig meddelelse til den anden om, at den ønsker at  \r\n\r\n bringe den til ophør. </LI>  \r\n\r\n<LI>(b) Denne overenskomst finder ligeledes anvendelse på frivillige, der på  \r\n\r\n underskrivelsestidspunktet allerede arbejder i Kenya. </LI>  \r\n\r\n<LI>(c) Parterne skal frigøres fra denne overenskomsts forpligtelser i  \r\n\r\n tilfælde af force majeure. Dette skal forstås som opståelse af uforudsete  \r\n\r\n omstændigheder, som parterne ingen forbindelse har med og er uden kontrol  \r\n\r\n over, og som gør det fysisk umuligt for dem at opfylde deres forpligtelser  \r\n\r\n under denne overenskomst. Sådanne omstændigheder kan være en uafvendelig  \r\n\r\n katastrofe, blokade, krig eller lignende hændelser. </LI>  \r\n\r\n</UL>  \r\n\r\n<P>Udfærdiget i Nairobi den 28.juni 1968 i to eksemplarer på engelsk. </P>  \r\n\r\n<P>For Republikken Kenyas regering </P>  \r\n\r\n<P> <B>T. J. Mboya.</B>  </P>  \r\n\r\n<P>For den kongelige danske regering </P>  \r\n\r\n<P> <B>K. Helveg Petersen.</B>  </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 11. december  \r\n\r\n 1968. </I> </P>  \r\n\r\n<P CLASS=UNDERSKREVET-AF ALIGN=CENTER> <B>K.Helveg Petersen.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/02/1969"
        },
        {
            "displayName": "Accession",
            "displayValue": "L19680013064"
        },
        {
            "displayName": "Entydig dokumentidentifikation",
            "displayValue": "CM031172"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "130"
        },
        {
            "displayName": "År for udstedelse",
            "displayValue": "1968"
        },
        {
            "displayName": "Dato for underskrift",
            "displayValue": "11/12/1968"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin.j.nr.104.N.27."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}