{
    "id": 115819,
    "title": "Bekendtgørelse om på- og afmønstring af søfarende, om indberetning af besætningsoplysninger til Søfartstyrelsen og om søfartsbøger",
    "documentTypeId": "60",
    "isSagsforlobPeriodValid": true,
    "shortName": "BEK nr 254 af 17/04/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om på- og afmønstring af søfarende, om indberetning af besætningsoplysninger til Søfartstyrelsen og om søfartsbøger</p>\r\n      <p class=\"Indledning2\">I medfør af § 64 a, stk. 1, § 64 b, stk. 2, og § 70 i sømandsloven, jf. lovbekendtgørelse nr. 742 af 18. juli 2005, og efter bemyndigelse fra økonomi- og erhvervsministeren fastsættes:</p>\r\n      <p class=\"Paragraf\"><span class=\"ParagrafNr\">§ 1. </span> Bekendtgørelsen finder anvendelse på alle danske skibe, bortset fra følgende skibe:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Fiskeskibe med en længde på under 45 meter.</p>\r\n          <p class=\"Liste1\"><span class=\"Liste1Nr\">2)</span> Andre skibe end fiskeskibe med en bruttotonnage under 20.</p>\r\n          <p class=\"Liste1\"><span class=\"Liste1Nr\">3)</span> Passagerskibe, der ikke er søgående.</p>\r\n          <p class=\"Liste1\"><span class=\"Liste1Nr\">4)</span> Pramme, lægtere, uddybningsmaskiner og flydekraner.</p>\r\n          <p class=\"Liste1\"><span class=\"Liste1Nr\">5)</span> Fartøjer, der er erklæret bevaringsværdige.</p>\r\n          <p class=\"Liste1\"><span class=\"Liste1Nr\">6)</span> Træfartøjer af primitiv konstruktion.</p>\r\n          <p class=\"Liste1\"><span class=\"Liste1Nr\">7)</span> Fritidsfartøjer.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 2. </span> Skibsføreren skal sikre, at der inden for 12 timer efter en på- eller afmønstring sker indberetning af følgende oplysninger til Søfartsstyrelsen:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Den søfarendes navn, personnummer og stilling om bord.</p>\r\n          <p class=\"Liste1\"><span class=\"Liste1Nr\">2)</span> Skibets navn og kendingsbogstav.</p>\r\n          <p class=\"Liste1\"><span class=\"Liste1Nr\">3)</span> Om sømanden er rederiansat.</p>\r\n          <p class=\"Liste1\"><span class=\"Liste1Nr\">4)</span> Datoen for på- eller afmønstringen.</p>\r\n          <p class=\"Liste1\"><span class=\"Liste1Nr\">5)</span> Ved afmønstringer grunden til tjenestens ophør.</p>\r\n          <p class=\"Liste1\"><span class=\"Liste1Nr\">6)</span> Fartsområde, som den søfarende skal gøre eller har gjort tjeneste i.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Ved på- eller afmønstring af en skibsfører påhviler forpligtelsen til at indberette oplysningerne efter stk. 1 rederiet.</p>\r\n      <p class=\"Stk2\"><span class=\"StkNr\">Stk. 3.</span> Søfartsstyrelsen opbevarer og behandler de oplysninger, der indberettes efter stk. 1 og 2.</p>\r\n      <p class=\"Stk2\"><span class=\"StkNr\">Stk. 4.</span> Indberetning efter stk. 1 og 2 skal ske ved anvendelsen af Søfartsstyrelsens system til digital indberetning af besætningsoplysninger, som kan findes på internettet på hjemmesiden, www.virk.dk, eller ved anvendelse af en af Søfartsstyrelsen godkendt formular. Formularen og vejledning i udfyldelsen findes på Søfartsstyrelsens hjemmeside på internettet, www.sofartsstyrelsen.dk.</p>\r\n      <p class=\"Stk2\"><span class=\"StkNr\">Stk. 5.</span> Stk. 1-4 finder ikke anvendelse for passagerskibe, der sejler i fast rutefart, eller for skibe til særligt formål, der udelukkende sejler mellem danske havne.</p>\r\n      <p class=\"Paragraf\"><span class=\"ParagrafNr\">§ 3. </span> En dansk søfarende, der påmønstrer i en stilling omfattet af skibets besætningsfastsættelse, skal være i besiddelse af en søfartsbog.</p>\r\n      <p class=\"Stk2\"><span class=\"StkNr\">Stk. 2.</span> Er en dansk søfarende som nævnt i stk. 1 ikke i besiddelse af søfartsbog ved påmønstring, skal den pågældende snarest muligt sørge for at erhverve en søfartsbog, og de nødvendige påtegninger om tjenesteforholdet skal herefter af rederen eller skibsføreren indføres i søfartsbogen.</p>\r\n      <p class=\"Stk2\"><span class=\"StkNr\">Stk. 3.</span> Søfartsbøger udstedt af Færøernes Landsstyre kan benyttes i danske skibe.</p>\r\n      <p class=\"Paragraf\"><span class=\"ParagrafNr\">§ 4.</span> Skibets fører skal ved på- og afmønstring udfylde og underskrive de i § 3, stk. 1, nævnte søfarendes søfartsbøger.</p>\r\n      <p class=\"Stk2\"><span class=\"StkNr\">Stk. 2.</span> Udfyldelse af søfartsbog skal ske på tydelig måde. Navne på skibe og byer må ikke forkortes.</p>\r\n      <p class=\"Stk2\"><span class=\"StkNr\">Stk. 3.</span> Som stillingsbetegnelser må for stillinger omfattet af skibets besætningsfastsættelse kun benyttes de i besætningsfastsættelsen anførte.</p>\r\n      <p class=\"Stk2\"><span class=\"StkNr\">Stk. 4.</span> For søfarende, som ikke er omfattet af § 3, stk. 1, skal skibsføreren på anmodning bekræfte tjenesteforholdet ved påtegning i vedkommendes søfartsbog eller på anden måde.</p>\r\n      <p class=\"Stk2\"><span class=\"StkNr\">Stk. 5.</span> I tilfælde, hvor en søfarende ikke befinder sig om bord ved skibets afsejling, skal afmønstringsrubrikken i søfartsbogen, uanset udeblivelsesårsagen, forsynes med datoen for udeblivelsen som ved en normal afmønstring. Anden påtegning må ikke benyttes.</p>\r\n      <p class=\"Paragraf\"><span class=\"ParagrafNr\">§ 5.</span> Søfartsbøger udstedes af Søfartsstyrelsen.</p>\r\n      <p class=\"Paragraf\"><span class=\"ParagrafNr\">§ 6.</span> Søfartsbøger må kun udstedes til personer, som</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> har dansk indfødsret, og</p>\r\n          <p class=\"Liste1\"><span class=\"Liste1Nr\">2)</span> er fyldt 16 år.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Søfartsbøger må kun udstedes til personer under 18 år, der ikke har indgået ægteskab, når vedkommende foreviser skriftlig tilladelse fra forældremyndighedens indehaver til at tage beskæftigelse til søs.</p>\r\n      <p class=\"Paragraf\"><span class=\"ParagrafNr\">§ 7.</span> Anmodning om udstedelse af søfartsbog fremsættes på en særlig formular, hvis form og indhold fastsættes af Søfartsstyrelsen.</p>\r\n      <p class=\"Stk2\"><span class=\"StkNr\">Stk. 2</span> . Søfartsbogen skal være forsynet med et vellignende foto af den pågældende.</p>\r\n      <p class=\"Stk2\"><span class=\"StkNr\">Stk. 3.</span> Ansøgeren skal godtgøre sin identitet ved forevisning eller indsendelse af både</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> personnummerbevis eller sygesikringsbevis, og</p>\r\n          <p class=\"Liste1\"><span class=\"Liste1Nr\">2)</span> pas.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 8.</span> Prisen for erhvervelse af en søfartsbog er 155,00 kr. Skal søfartsbogen tilsendes opkræver Søfartsstyrelsen ud over bogens pris 55,00 kr. til dækning af omkostningerne ved forsendelsen.</p>\r\n      <p class=\"Paragraf\"><span class=\"ParagrafNr\">§ 9.</span> Overtrædelse af § 2, stk. 1-4, og § 4, stk. 1-4, straffes med bøde.</p>\r\n      <p class=\"Paragraf\"><span class=\"ParagrafNr\">§ 10.</span> Bekendtgørelsen træder i kraft den 1. maj 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 1029 af 4. december 1996 om på- og afmønstring af søfarende, om besætningsskemaer og om søfartsbøger.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Søfartsstyrelsen, den 17. april 2008</I></P><P CLASS=SIGN1 ALIGN=\"CENTER\">Jan Gabrielsen</P><P CLASS=SIGN2 ALIGN=\"RIGHT\">/ Jørgen Løje</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/04/2008"
        },
        {
            "displayName": "Accession",
            "displayValue": "B20080025405"
        },
        {
            "displayName": "Entydig dokumentidentifikation",
            "displayValue": "AU003205"
        },
        {
            "displayName": "Dato for førstegangsindlæggelse",
            "displayValue": "22/04/2008"
        },
        {
            "displayName": "Dato for indlæggelse",
            "displayValue": "22/04/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "254"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "17/04/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Økonomi- og Erhversmin.,<br />Søfartsstyrelsen, j.nr. 200702576"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}