{
    "id": 63884,
    "title": "Vejledning til den mellem Danmark og Ungarn den 24. oktober 1978 undertegnede overenskomst til undgåelse af dobbeltbeskatning for så vidt angår indkomst- og formueskat ",
    "documentTypeId": "180",
    "isSagsforlobPeriodValid": false,
    "shortName": "VEJ nr 54 af 17/03/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til den mellem Danmark og Ungarn den  \r\n\r\n 24. oktober 1978 undertegnede overenskomst til undgåelse af dobbeltbeskatning  \r\n\r\n for så vidt angår indkomst- og formueskat </H1>  \r\n\r\n<P></P>  \r\n\r\n<BR>  \r\n\r\n<P>Indledning </P>  \r\n\r\n<P CLASS=PUNKT> <B>1.</B> Overenskomsten, jfr. udenrigsministeriets  \r\n\r\n bekendtgørelse nr. 131 af 12. november 1979 (Lovtidende C), indeholder en  \r\n\r\n række bestemmelser, som medfører afvigelser fra skattelovgivningens  \r\n\r\n almindelige regler i de tilfælde, hvor en skatteyder ellers ville blive udsat  \r\n\r\n for dobbeltbeskatning på grund af sammenstødende skattekrav fra Danmark og  \r\n\r\n Ungarn. </P>  \r\n\r\n<P>Overenskomsten bygger på OECD's modelkonvention af 1977. Nærværende  \r\n\r\n vejledning angår fortrinsvis afvigelser herfra samt vigtigere bestemmelser.  \r\n\r\n</P>  \r\n\r\n<P>Ikrafttræden (Artikel 28) </P>  \r\n\r\n<P CLASS=PUNKT> <B>2.</B> Overenskomsten trådte i kraft den 28. september  \r\n\r\n 1979 og har virkning for indkomster, der erhverves fra og med den 1. januar  \r\n\r\n 1980, og for formue, der ansættes pr. 31. december 1980 og følgende år. </P>  \r\n\r\n<P>Anvendelsesområde (Artikel 2) </P>  \r\n\r\n<P CLASS=PUNKT> <B>3.</B> De skatter, der omfattes af overenskomsten, er for  \r\n\r\n Danmarks vedkommende især indkomstskatterne til staten (herunder  \r\n\r\n folkepensionsbidragene og bidrag til dagpengefonden), de kommunale og  \r\n\r\n amtskommunale indkomstskatter og kirkeskatten samt formueskatten til staten.  \r\n\r\n</P>  \r\n\r\n<P>For Ungarns vedkommende omfattes især indkomstskatterne, skatterne af  \r\n\r\n fortjeneste, den særlige selskabsskat (a tarsasagi kueloenado), bidraget til  \r\n\r\n offentlig udvikling og skat af handelsselskabers udbytter og udlodninger af  \r\n\r\n overskud. </P>  \r\n\r\n<P>Efter overenskomstens undertegnelse er den ovennævnte ungarnske særlige  \r\n\r\n selskabsskat ved dekret Nr. 35/1978/XII.22./PM./- trådt i stedet for den  \r\n\r\n særlige virksomhedsskat, anført i artikel 2, stk. 3 b), 3). Dette er sket med  \r\n\r\n hjemmel i artiklens stk. 4. </P>  \r\n\r\n<P>Definitioner (Artikel 3-5) </P>  \r\n\r\n<P CLASS=PUNKT> <B>4.</B> Udtrykket &quot;Kongeriget Danmark&quot; omfatter  \r\n\r\n kontinentalsoklen. Færøerne og Grønland er ikke omfattet af overenskomsten.  \r\n\r\n</P>  \r\n\r\n<P CLASS=PUNKT> <B>5.</B> Udtrykket &quot;international trafik&quot; omfatter  \r\n\r\n også transport med vejbefordringsmidler. </P>  \r\n\r\n<P CLASS=PUNKT> <B>6.</B> Udtrykket &quot;fast driftssted&quot; er for så  \r\n\r\n vidt angår et bygnings-, anlægs- eller monteringsarbejde ændret i forhold til  \r\n\r\n modelkonventionen, idet der kræves en varighed af mere end 24 måneder, for at  \r\n\r\n der foreligger et fast driftssted. Monteringsvirksomhed i forbindelse med  \r\n\r\n leverancer af maskiner og udstyr anses dog slet ikke for at være omfattet af  \r\n\r\n begrebet &quot;fast driftssted&quot;, jfr. artikel 5, stk. 4, f). </P>  \r\n\r\n<P>Fordelingen af beskatningsretten mellem kildestat og bopælsstat (Artikel  \r\n\r\n 6-22) </P>  \r\n\r\n<P CLASS=PUNKT> <B>7.</B> I artikel 7 (fortjeneste ved forretningsvirksomhed)  \r\n\r\n er det i forhold til OECD's modelkonvention præciseret i stk. 5, at levering  \r\n\r\n til det faste driftssted af varer til dets eget brug ikke kan være grundlag  \r\n\r\n for henførelse af fortjeneste til det faste driftssted. </P>  \r\n\r\n<P CLASS=PUNKT> <B>8.</B> I henhold til artikel 8 (international transport)  \r\n\r\n beskattes fortjeneste ved driften af vejbefordringsmidler efter samme regler  \r\n\r\n som gælder for skibe og luftfartøjer. </P>  \r\n\r\n<P CLASS=STK> <I>Stk. 4 </I> indeholder den for Danmark sædvanlige  \r\n\r\n bestemmelse om SAS. </P>  \r\n\r\n<P CLASS=STK> <I>Stk. 5 </I> indeholder en speciel bestemmelse med sigte på  \r\n\r\n agenturer, hvorefter artikel 8's bestemmelser også gælder et kontor, som et  \r\n\r\n foretagende har i det andet land med henblik på befordring af varer og  \r\n\r\n personer. Bestemmelsen gælder kun virksomhed, der er direkte knyttet til  \r\n\r\n skibsfart, luftfart og vejbefordring. </P>  \r\n\r\n<P CLASS=PUNKT> <B>9.</B> Udbytter beskattes ifølge artikel 10 i modtagerens  \r\n\r\n bopælsstat; dog kan kildestaten beskatte det udloddede beløb med henholdsvis  \r\n\r\n 5 pct. (moder- datter-selskabsforhold) og 15 pct. i andre tilfælde. </P>  \r\n\r\n<P CLASS=PUNKT> <B>10.</B> Såvel renter som royalties, jfr. artiklerne 11 og  \r\n\r\n 12, beskattes kun i modtagerens bopælsstat. </P>  \r\n\r\n<P CLASS=PUNKT> <B>11.</B> Indkomst ved personlige tjenesteydelser kan ifølge  \r\n\r\n artikel 15 som hovedregel beskattes i den stat, hvori arbejdet udføres. </P>  \r\n\r\n<P>Herfra gælder de sædvanlige undtagelser, nemlig ifølge stk. 2 den såkaldte  \r\n\r\n 183-dages-regel, og ifølge stk. 3 særreglen om vederlag for arbejde, som  \r\n\r\n udføres på et skib, et luftfartøj eller i et </P>  \r\n\r\n<P>vejbefordringsmiddel. Endvidere bestemmes, at SAS-fly-personale  \r\n\r\n hjemmehørende i Danmark kun kan beskattes her. </P>  \r\n\r\n<P CLASS=PUNKT> <B>12.</B> Kunstnere og sportsfolks honorarer kan ifølge  \r\n\r\n artikel 17 beskattes i den stat, hvori aktiviteten udøves. Dette gælder dog  \r\n\r\n ikke, såfremt aktiviteten udøves i henhold til en kulturaftale mellem de to  \r\n\r\n stater, idet indtægten i så fald kun kan beskattes i udsendelsesstaten. </P>  \r\n\r\n<P CLASS=PUNKT> <B>13.</B> Private pensioner kan kun beskattes i  \r\n\r\n bopælsstaten, jfr. artikel 18, stk. 1, medens udbetalinger i henhold til  \r\n\r\n sociallovgivningen, f. eks. folkepension, ifølge bestemmelsens stk. 2 kun kan  \r\n\r\n beskattes i den stat, hvorfra ydelserne hidrører. </P>  \r\n\r\n<P CLASS=PUNKT> <B>14.</B> Artikel 19 om offentlige lønninger og pensioner  \r\n\r\n svarer til modelkonventionen, dvs. at udbetalingsstaten som hovedregel har  \r\n\r\n beskatningsretten. Det fremhæves i denne forbindelse, at spørgsmålet om  \r\n\r\n beskatningen af personer, der er ansat af ungarske erhvervsdrivende  \r\n\r\n statsforetagender, skal afgøres efter reglerne i artiklerne 15, 16 og 18  \r\n\r\n (artikel 19, stk. 3). </P>  \r\n\r\n<P CLASS=PUNKT> <B>15.</B> Ifølge artikel 20 er studerende fritaget for  \r\n\r\n beskatning i studielandet af beløb, som de modtager fra kilder udenfor dette  \r\n\r\n til deres underhold, studium eller uddannelse. </P>  \r\n\r\n<P CLASS=PUNKT> <B>16.</B> Beskatningsretten til formue, som omhandlet i  \r\n\r\n artikel 22, er fordelt i overensstemmelse med modelkonventionens bestemmelser  \r\n\r\n herom. </P>  \r\n\r\n<P>Bestemmelsen om skibe og luftfartøjer i stk. 3 er udvidet til også at  \r\n\r\n omfatte vejbefordringsmidler. </P>  \r\n\r\n<P>Metoder til ophævelse af dobbeltbeskatning </P>  \r\n\r\n<P CLASS=PUNKT> <B>17.</B> Danmark skal som bopælsstat i de tilfælde, hvor  \r\n\r\n indkomst eller formue kan beskattes i Ungarn, ophæve en foreliggende  \r\n\r\n dobbeltbeskatning ved anvendelse af creditreglen i artikel 23, stk. 1, der  \r\n\r\n svarer til bestemmelsen i ligningslovens § 33. I de tilfælde, hvor indkomst  \r\n\r\n eller formue kun kan beskattes i Ungarn som kildestat, ophæves  \r\n\r\n dobbeltbeskatningen efter den såkaldte &quot;nye exemtionsmetode&quot;, der  \r\n\r\n svarer til den i ligningslovens § 33A anviste beregningsmetode. Metoden  \r\n\r\n anvendes i forbindelse med artikel 19 (offentlige erhverv). </P>  \r\n\r\n<P>Ungarn skal som bopælsstat ophæve dobbeltbeskatning i alle tilfælde ved  \r\n\r\n anvendelse af den nævnte &quot;nye exemptions-metode&quot;, idet dog  \r\n\r\n creditreglen anvendes for så vidt angår udbytteskat indeholdt i Danmark i  \r\n\r\n overensstemmelse med artikel 10. </P>  \r\n\r\n<P>Forskellige bestemmelser </P>  \r\n\r\n<P CLASS=PUNKT> <B>18.</B> Artikel 24 om ikke-diskriminering gælder skatter  \r\n\r\n af enhver art og betegnelse, jfr. stk. 5, således også indirekte skatter.  \r\n\r\n</P>  \r\n\r\n<P CLASS=PUNKT> <B>19.</B> Fremgangsmåden ved indgåelse af gensidige aftaler  \r\n\r\n mellem landene er foreskrevet i artikel 25, herunder hvorledes en person, der  \r\n\r\n mener sig beskattet i strid med overenskomsten, skal forholde sig. </P>  \r\n\r\n<P CLASS=PUNKT> <B>20.</B> Gensidig bistand som omhandlet i artikel 26  \r\n\r\n omfatter kun udveksling af oplysninger. Overenskomsten indeholder således  \r\n\r\n ingen regler om inddrivelse af skatter. Henvendelser til Ungarn om  \r\n\r\n oplysninger skal ske gennem skattedepartementet. Endelig indeholder artikel  \r\n\r\n 27 en regel om privilegier for diplomater m.fl. </P>  \r\n\r\n<P>Overenskomstens praktisering </P>  \r\n\r\n<P CLASS=PUNKT> <B>21.</B> Overenskomsten skal praktiseres ved selve  \r\n\r\n skatteligningen. Forskudsregistreringer for indkomståret 1980 vil på begæring  \r\n\r\n kunne ændres, jfr. kildeskattelovens § 53, for så vidt de ikke er foretaget i  \r\n\r\n overensstemmelse med overenskomstens regler. </P>  \r\n\r\n<P CLASS=PUNKT> <B>22.</B> Tvivlsspørgsmål om overenskomstens praktisering  \r\n\r\n skal forelægges for skattedepartementet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 17. marts 1980  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>JENS ROSMAN </P>  \r\n\r\n<P CLASS=MINISTER ALIGN=RIGHT>/ Erik Møller </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/06/1980"
        },
        {
            "displayName": "Accession",
            "displayValue": "C19800005460"
        },
        {
            "displayName": "Entydig dokumentidentifikation",
            "displayValue": "CM022904"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "54"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "17/03/1980"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skd. 7. 38-14/1976"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}