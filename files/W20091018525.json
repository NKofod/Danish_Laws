{
    "id": 133201,
    "title": "Afgørelse af klage - Servering i træningscenter krævede personaletoilet",
    "documentTypeId": "240",
    "isSagsforlobPeriodValid": true,
    "shortName": "KEN nr 10185 af 20/05/2009",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse af klage – Servering i træningscenter krævede personaletoilet</p>\n      <div class=\"Resume\">\n        <p class=\"Tekst2\">\n          <div>Resumé</div>\n        </p>\n        <p class=\"Tekst2\">\n          <div>Fødevareregion Syd påbød et træningscenter at etablere et personaletoilet, fordi der for kunderne blev serveret overskårne rundstykker, udskåret frugt og shakes/energidrikke, som centret selv tilberedte. Kunderne smurte selv rundstykkerne med smør fra en almindelig smørpakke, centret havde åbnet, og der blev anvendt genbrugsservice.</div>\n        </p>\n        <p class=\"Tekst2\">\n          <div>Sekretariatet for Fødevare- og Veterinærklager fastholdt påbuddet.</div>\n        </p>\n      </div>\n      <p>\n        <div style=\"width:100%\">\n          <Table class=\"Containertable\" style=\"border-style: none; border-collapse: collapse; padding: 0px;\">\n            <Tr>\n              <Td style=\"border-style: none; padding: 0px; vertical-align: top;\">\n                <Table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 425 169;\" width=\"594\">\n                  <tr>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"425\">\n                      <div class=\"TabelTekst\">Træningscenter XX</div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"169\">\n                      <div class=\"TabelTekst\">Den 20. maj 2009</div>\n                      <div class=\"TabelTekst\">Sagsnr.: 204/12823</div>\n                      <div class=\"TabelTekst\">Ref.: mora</div>\n                      <div class=\"TabelTekst\">Tlf.: 33 95 14 30</div>\n                    </td>\n                  </tr>\n                </Table>\n              </Td>\n            </Tr>\n          </Table>\n        </div>\n      </p>\n      <p class=\"Tekst\"><span class=\"Bold\">Indskærpelse vedrørende personaletoilet fastholdes</span></p>\n      <p class=\"Tekst\">I har i e-mail af 1. juli 2008 klaget over indskærpelse af 9. juni 2008 fra Fødevareregion Syd vedrørende etablering af et personaletoilet. Til indskærpelsen var knyttet en afgørelse om en gebyrbelagt ekstra kontrol.</p>\n      <p class=\"Tekst\">Sekretariatet for Fødevare- og Veterinærklager har behandlet klagen og fastholder afgørelsen.</p>\n      <p class=\"Tekst\">I skal derfor følge fødevareregionens indskærpelse.</p>\n      <p class=\"Tekst\"><span class=\"Bold\">Sammendrag</span></p>\n      <p class=\"Tekst\">Jeres servering af fødevarer har en karakter og et omfang, som medfører, at I skal have et separat personaletoilet.</p>\n      <p class=\"Tekst\">I kan læse mere om afgørelsen nedenfor.</p>\n      <p class=\"Tekst\"><span class=\"Bold\">Oplysninger i sagen</span></p>\n      <p class=\"Tekst\">Under tilsyn hos jer den 9. juni 2008 konstaterede fødevareregionen, at I for jeres kunder serverede overskårne rundstykker, udskåret frugt og shakes/energidrikke, som I selv lavede. Kunderne smurte selv rundstykkerne med smør fra en almindelig smørpakke, I havde åbnet. I anvendte genbrugsservice.</p>\n      <p class=\"Tekst\">Fødevareregionen indskærpede jer, at I skulle etablere et personaletoilet, hvis I ville fortsætte med at servere fødevarer på denne måde.</p>\n      <p class=\"Tekst\">I e-mail af 1. juli 2008 klagede I over fødevareregionens indskærpelse. I jeres klage skriver I, at det eneste, I gør, er at stille smørret på en nedkølet plads i jeres cafeområde, hvorefter kunderne selv smører rundstykkerne.</p>\n      <p class=\"Tekst\">Den 17. juli 2008 oversendte fødevareregionen jeres klage til Sekretariatet for Fødevare- og Veterinærklager for behandling.</p>\n      <p class=\"Tekst\">I oversendelsesbrevet anbefalede fødevareregionen, at indskærpelsen blev fastholdt. Dog kunne I fortsætte med at servere rundstykker, hvis I lader kunderne overskære rundstykkerne selv. Desuden skal I bruge engangsservice og portionspakket smør, medmindre I dagligt kasserer pakken med restindholdet af smør.</p>\n      <p class=\"Tekst\"><span class=\"Bold\">Sekretariatet for Fødevare- og Veterinærklagers begrundelse for afgørelsen</span></p>\n      <p class=\"Tekst\"><span class=\"Italic\">Jeres nuværende servering af fødevarer kræver et personaletoilet</span></p>\n      <p class=\"Tekst\">Vi lægger til grund, at jeres servering af rundstykker og smør alene foregår indenfor et begrænset tidsrum om morgenen, men at jeres servering af udskåret frugt og shakes/energidrikke foregår gennem hele åbningstiden.</p>\n      <p class=\"Tekst\">Ud fra en samlet vurdering af jeres servering af fødevarer finder vi, at den har en karakter og et omfang, som medfører, at I skal opfylde kravet om et særskilt personaletoilet.</p>\n      <p class=\"Tekst\">Hos jeres lokale fødevareregion kan I søge vejledning om, hvorvidt det vil være muligt at fortsætte med at servere fødevarer i et vist omfang uden etablering af et separat personaletoilet, såfremt I ændrer serveringsformen, fx ved ikke selv at overskære rundstykkerne og ved at gå over til engangsservice og smør i portionspakninger.</p>\n      <p class=\"Tekst\"><span class=\"Italic\">Reglerne</span></p>\n      <p class=\"Tekst\">Fødevarelokaler skal have et tilstrækkeligt antal toiletter (hygiejneforordningens<a class=\"FodnoteHenvisning\" name=\"Henvisning_Not1\" href=\"#Not1\">1)</a> bilag II, kapitel I, pkt. 3). Fødevarelokaler skal desuden være indrettet sådan, at luftbåren kontaminering undgås eller begrænses til det mindst mulige (hygiejneforordningens bilag II, kapitel I, pkt. 1, litra a), og at der er mulighed for god hygiejnemæssig praksis (hygiejneforordningens bilag II, kapitel I, pkt. 1, litra c).</p>\n      <p class=\"Tekst\">I praksis fortolkes disse regler sådan, at der som udgangspunkt skal være særskilte toiletter til personale og gæster (Fødevarestyrelsens vejledning om fødevarehygiejne<a class=\"FodnoteHenvisning\" name=\"Henvisning_Not2\" href=\"#Not2\">2)</a>, kap. 11).</p>\n      <p class=\"Tekst\">Undtaget fra dette krav er fødevarevirksomheder med en så begrænset åbningstid, at det ikke er nødvendigt at etablere toiletter. Undtaget er desuden virksomheder, hvor der kun serveres drikkevarer, eller hvor der kun i meget begrænset omfang behandles eller serveres fødevarer.</p>\n      <p class=\"Tekst\" style=\"text-align: Center;\">***</p>\n      <p class=\"Tekst\">I kan ikke klage over sekretariatets afgørelse til anden administrativ myndighed.</p>\n      <p class=\"Tekst\">Venlig hilsen</p>\n      <p class=\"Tekst\">Morten Rathsack</p>\n      <p class=\"Tekst\">Fuldmægtig, cand.jur.</p>\n      <p class=\"Tekst\">Fødevareregion Syd modtager kopi af denne afgørelse.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Europa-Parlamentets og Rådets forordning (EF) nr. 852 af 29. april 2004 om fødevarehygiejne (med senere ændringer)</p>\n      <p class=\"Fodnote\"><a class=\"FodnoteNr\" name=\"Not2\" href=\"#Henvisning_Not2\">2)</a> Vejledning nr. 9440 af 25. juli 2008 om fødevarehygiejne</p>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/08/2010"
        },
        {
            "displayName": "Accession",
            "displayValue": "W20091018525"
        },
        {
            "displayName": "Entydig dokumentidentifikation",
            "displayValue": "AH003986"
        },
        {
            "displayName": "Dato for indlæggelse",
            "displayValue": "24/08/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10185"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "20/05/2009"
        },
        {
            "displayName": "Administrerende myndighed",
            "displayValue": "Sekretariatet for Fødevare- og Veterinærklager"
        },
        {
            "displayName": "Ressortministeriets journalnummer",
            "displayValue": "Fødevaremin.,<br /> Sekretariatet for Fødevare- og Veterinærklager, Sagsnr. 204/12823"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}