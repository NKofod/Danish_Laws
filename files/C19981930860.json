{
    "id": 87274,
    "title": "Vejledning om arbejdsbetingede armlidelser",
    "documentTypeId": "180",
    "isSagsforlobPeriodValid": false,
    "shortName": "VEJ nr 19308 af 02/03/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om arbejdsbetingede armlidelser </H1>  \r\n\r\n<P></P>  \r\n\r\n<BR>  \r\n\r\n<P>Erhvervssygdomsfortegnelsens </P>  \r\n\r\n<P>Gruppe E, punkt 6 </P>  \r\n\r\n<P>Indholdsfortegnelse </P>  \r\n\r\n<PRE>  \r\n\r\n 1.  INDLEDNING  \r\n\r\n     1.1. Fortegnelsen over erhvervssygdomme, Gruppe E, punkt 6  \r\n\r\n     1.2. Erhvervssygdomsudvalget  \r\n\r\n     1.3. Vejledningen  \r\n\r\n 2.  GENERELLE OG SÆRLIGE  \r\n\r\n     BETINGELSER FOR ANERKENDELSE  \r\n\r\n     2.1. Generelle betingelser  \r\n\r\n     2.2. Særlige betingelser  \r\n\r\n     2.3. Forudbestående og konkurrerende lidelser  \r\n\r\n 3.  DE ENKELTE SYGDOMME  \r\n\r\n     3.1. Senelidelser i underarme og hænde  \r\n\r\n     3.2. Tennisalbue  \r\n\r\n     3.3. Forandringer i skulderleddets rotatorsener  \r\n\r\n 4.  BELASTNINGSKRAV  \r\n\r\n     4.1. Varieret arbejde  \r\n\r\n     4.2. Uvant arbejde  \r\n\r\n     4.3. Kraftbetonet arbejde  \r\n\r\n     4.4. Opstået inden for 6 måneder  \r\n\r\n     4.5. Hurtigt gentagne og betydeligt kraftbetonede  \r\n\r\n          arbejdsbevægelser  \r\n\r\n     4.6. Længere tids statisk belastning med armene  \r\n\r\n          hævet over skulderhøjde  \r\n\r\n 5.  SKULDERLIDELSER DER IKKE OPFYLDER BETINGELSERNE  \r\n\r\n     I FORTEGNELSENS GRUPPE E, PUNKT 6C  \r\n\r\n 6.  KRAV TIL ANMELDELSEN  \r\n\r\n 7.  MEN OG ERHVERVSEVNETAB  \r\n\r\n     7.1. Godtgørelse for varigt men  \r\n\r\n     7.2. Erstatning for tab af erhvervsevne  \r\n\r\n</PRE>  \r\n\r\n<P>BILAG </P>  \r\n\r\n<P CLASS=PUNKT> <B>1.</B> INDLEDNING </P>  \r\n\r\n<P>1.1. Fortegnelsen over erhvervssygdomme, Gruppe E, punkt 6 </P>  \r\n\r\n<P>I Arbejdsskadestyrelsens fortegnelse over erhvervssygdomme, senest  \r\n\r\n bekendtgørelse nr. 820 af 3. november 1997, er de sygdomme nævnt, som efter  \r\n\r\n medicinsk og teknisk erfaring er forårsaget af særlige påvirkninger, som  \r\n\r\n bestemte persongrupper i højere grad end andre er udsat for på grund af deres  \r\n\r\n arbejde eller de forhold, hvorunder det foregår. </P>  \r\n\r\n<P>Bekendtgørelsen indeholder dels generelle betingelser, som skal være  \r\n\r\n opfyldt for, at en lidelse kan anerkendes som arbejdsskade efter  \r\n\r\n fortegnelsen, dels særlige betingelser for anerkendelse af de enkelte  \r\n\r\n lidelser. </P>  \r\n\r\n<P>Denne vejledning omhandler de lidelser, som er optaget på fortegnelsens  \r\n\r\n bilag 1, Gruppe E, punkt 6: </P>  \r\n\r\n<P> <B>I underarm og/eller hånd:</B>  </P>  \r\n\r\n<P>Seneskedehindebetændelse og betændelse i sener og i vævet umiddelbart  \r\n\r\n omkring senerne (tendovaginitis, tendinitis og peritendinitis) </P>  \r\n\r\n<P> <B>I albue:</B>  </P>  \r\n\r\n<P>Tennisalbue (lateral epicondylitis) </P>  \r\n\r\n<P> <B>I skulder:</B>  </P>  \r\n\r\n<P>Forandringer i skulderleddets rotatorsener </P>  \r\n\r\n<P>Sygdommene kan anerkendes som arbejdsbetingede lidelser, når både de  \r\n\r\n generelle betingelser og betingelserne under de enkelte punkter i Gruppe E,  \r\n\r\n punkt 6, er opfyldt. </P>  \r\n\r\n<P>Arbejdsskadestyrelsen forhandler mindst hvert andet år med  \r\n\r\n Erhvervssygdomsudvalget om, hvilke sygdomme der opfylder betingelserne for at  \r\n\r\n blive optaget på fortegnelsen over erhvervssygdomme. Erhvervssygdomsudvalget  \r\n\r\n har med andre ord taget stilling til de særlige betingelser for anerkendelse,  \r\n\r\n der er nævnt under de enkelte punkter i fortegnelsen. </P>  \r\n\r\n<P> <B>1.2. Erhvervssygdomsudvalget</B>  </P>  \r\n\r\n<P>Arbejdsskadestyrelsen anerkender anmeldte sygdomme, som er nævnt på  \r\n\r\n fortegnelsen, hvis de særlige beingelser på fortegnelsen er opfyldt. </P>  \r\n\r\n<P>Hvis en lidelse er på fortegnelsen, men de særlige betingelser for  \r\n\r\n anerkendelse ikke er opfyldt, vil den anmeldte lidelse som hovedregel blive  \r\n\r\n afvist af Arbejdsskadestyrelsen uden forelæggelse for  \r\n\r\n Erhvervssygdomsudvalget. </P>  \r\n\r\n<P>Der kan imidlertid forekomme tilfælde, hvor de særlige betingelser ikke er  \r\n\r\n opfyldt, men hvor Arbejdsskadestyrelsen alligevel vurderer, at belastningen  \r\n\r\n har været så omfattende eller speciel, at Erhvervssygdomsudvalget bør tage  \r\n\r\n stilling til sagen, selvom lidelsen er nævnt på fortegnelsen. </P>  \r\n\r\n<P>For så vidt angår lidelser under Gruppe E, punkt 6, i fortegnelsen, har  \r\n\r\n det i praksis vist sig, at specielt skulderlidelser forelægges  \r\n\r\n Erhvervssygdomsudvalget, når der i det enkelte tilfælde har været tale om  \r\n\r\n skulderbelastende arbejde igennem mange år. </P>  \r\n\r\n<P>For at sagen kan anerkendes efter forelæggelse for  \r\n\r\n Erhvervssygdomsudvalget, skal lidelsen anses for udelukkende eller i  \r\n\r\n overvejende grad at være forårsaget af arbejdets særlige art, jf. § 10, stk.  \r\n\r\n 1, nr. 2, i lov om forsikring mod følger af arbejdsskade. </P>  \r\n\r\n<P>Skulderlidelser bliver jævnligt anerkendt efter indstilling fra  \r\n\r\n Erhvervssygdomsudvalget, for eksempel hvis lidelsen er opstået i forbindelse  \r\n\r\n med slagteriarbejde som udbening mv., som har været specielt  \r\n\r\n skulderbelastende. </P>  \r\n\r\n<P>Hvis en anmeldt lidelse ikke er omfattet af fortegnelsen, skal sagen  \r\n\r\n forelægges Erhvervssygdomsudvalget, før den kan anerkendes af  \r\n\r\n Arbejdsskadestyrelsen. </P>  \r\n\r\n<P> <B>1.3. Vejledningen</B>  </P>  \r\n\r\n<P>Denne vejledning er udarbejdet på baggrund af Arbejdsskadestyrelsens og  \r\n\r\n Den Sociale Ankestyrelses praksis på området. </P>  \r\n\r\n<P>Vejledningen henvender sig først og fremmest til styrelsens sagsbehandlere  \r\n\r\n og lægekonsulenter. Den er imidlertid søgt udformet således, at den kan  \r\n\r\n anvendes med udbytte også af fagforeninger, forsikringsselskaber og ikke  \r\n\r\n mindst anmeldende og erklæringsudstedende læger og speciallæger. </P>  \r\n\r\n<P>I kapitel 2 beskrives de generelle betingelser, som skal opfyldes, for at  \r\n\r\n en lidelse kan anerkendes som en arbejdsskade på grundlag af fortegnelsen.  \r\n\r\n Kapitlet omhandler desuden forudbestående eller konkurrerende lidelser. </P>  \r\n\r\n<P>Kapitel 3 indeholder dels en beskrivelse af de lidelser, </P>  \r\n\r\n<P>der kan anerkendes, dels af de konkurrerende lidelser, der kan være tale  \r\n\r\n om. Endvidere beskrives de subjektive symptomer og objektive lægelige fund,  \r\n\r\n der skal være til stede for, at Arbejdsskadestyrelsen kan acceptere de  \r\n\r\n enkelte diagnoser. </P>  \r\n\r\n<P>De særlige krav til arten og omfanget af arbejdsmæssige belastninger, som  \r\n\r\n er betingelser for anerkendelse af de enkelte lidelser, bliver behandlet i  \r\n\r\n kapitel 4. Disse illustreres med eksempler på anerkendelse eller afvisning af  \r\n\r\n de enkelte lidelser. Eksemplerne bygger på konkrete afgørelser og belyser  \r\n\r\n gældende praksis. Der er ved afgørelsen altid tale om en konkret vurdering.  \r\n\r\n De vægtangivelser mv., der fremgår af eksemplerne, kan ikke i sig selv  \r\n\r\n begrunde en anerkendelse eller afvisning af en lidelse, men må ses i  \r\n\r\n sammenhæng med de øvrige oplysninger, der har betydning for vurderingen af  \r\n\r\n belastningen. </P>  \r\n\r\n<P>Kapitel 5 omhandler praksis vedrørende anerkendelse af skulderlidelser,  \r\n\r\n som ikke opfylder de særlige betingelser for anerkendelse efter fortegnelsen.  \r\n\r\n</P>  \r\n\r\n<P>I kapitel 6 beskrives kort, hvilke oplysninger der skal fremgå af  \r\n\r\n anmeldelsen, for at belastningen kan vurderes. </P>  \r\n\r\n<P>Endelig er varigt men og erhvervsevnetab kort omtalt i kapitel 7. </P>  \r\n\r\n<P CLASS=PUNKT> <B>2.</B> GENERELLE OG SÆRLIGE BETINGELSER FOR ANERKENDELSE  \r\n\r\n</P>  \r\n\r\n<P> <B>2.1. Generelle betingelser</B>  </P>  \r\n\r\n<P>De sygdomme, der er nævnt i fortegnelsen, kan kun anerkendes, når de  \r\n\r\n generelle betingelser er opfyldt. Efter § 1 i fortegnelsen er der følgende  \r\n\r\n generelle betingelser for anerkendelse: </P>  \r\n\r\n<P>* Den skadelige påvirkning skal styrkemæssigt og tidsmæssigt svare til de  \r\n\r\n påvirkninger, for hvilke der er godtgjort en årsagsmæssig sammenhæng mellem  \r\n\r\n påvirkning og sygdom. </P>  \r\n\r\n<P>* Den skadelige påvirkning skal styrkemæssigt og tidsmæssigt svare til de  \r\n\r\n påvirkninger, for hvilke der er godtgjort en årsagsmæssig sammenhæng mellem  \r\n\r\n påvirkning og sygdom. </P>  \r\n\r\n<P>* Der skal være tale om et sygdomsbillede, der svarer til det  \r\n\r\n sygdomsbillede, for hvilket der er godtgjort en årsagsmæssig sammenhæng  \r\n\r\n mellem påvirkning og sygdom. </P>  \r\n\r\n<P>* Der må ikke være oplyst forhold, der gør det overvejende sandsynligt, at  \r\n\r\n sygdommen skyldes andre forhold end de arbejdsmæssige. </P>  \r\n\r\n<P>I en række tilfælde er det nærmere specificeret under de enkelte punkter,  \r\n\r\n hvilke påvirkninger der skal være tale om, for at en lidelse kan anerkendes.  \r\n\r\n Først når de generelle betingelser er opfyldt, og der er dokumenteret en  \r\n\r\n belastning svarende til beskrivelserne under fortegnelsens Gruppe E, punkt 6,  \r\n\r\n for de enkelte lidelser, er der en formodning for, at lidelserne er  \r\n\r\n arbejdsbetingede. </P>  \r\n\r\n<P> <B>2.2. Særlige betingelser</B>  </P>  \r\n\r\n<P>Gruppe E, punkt 6, indeholder de særlige betingelser, der skal være  \r\n\r\n opfyldt, for at senelidelser på underarme og hænder, tennisalbue og  \r\n\r\n forandringer i skulderleddets rotatorsener kan anerkendes som  \r\n\r\n erhvervssygdomme. </P>  \r\n\r\n<P>For seneskedehindebetændelse, tennisalbue og forandringer i skulderleddets  \r\n\r\n rotatorsener gælder som fælles særlig betingelse, at der ikke må være tale om  \r\n\r\n varieret arbejde med kvalitativt forskellige arbejdsfunktioner. Der skal være  \r\n\r\n tale om monotont arbejde. </P>  \r\n\r\n<P>For seneskedehindebetændelse (Gruppe E, punkt 6a) og tennisalbue (Gruppe  \r\n\r\n E, punkt 6bi) gælder derudover, at arbejdet skal være uvant og kraftbetonet,  \r\n\r\n og at lidelsen skal være opstået inden for 6 måneder efter det uvante  \r\n\r\n arbejdes påbegyndelse. </P>  \r\n\r\n<P>Tennisalbue kan også anerkendes (efter fortegnelsens Gruppe E, punkt  \r\n\r\n 6bii), hvis der har været tale om hurtigt gentagne og betydeligt  \r\n\r\n kraftbetonede arbejdsbevægelser i lighed med det arbejde, som  \r\n\r\n slagteriarbejdere udfører under udskæringsarbejde. </P>  \r\n\r\n<P>De særlige betingelser for anerkendelse af forandringer i skulderleddets  \r\n\r\n rotatorsener er, at der skal være tale om længere tids statisk belastning, og  \r\n\r\n at armene skal være hævet over skulderhøjde. </P>  \r\n\r\n<P>Der er ikke altid enighed blandt læger om, hvordan diagnoserne for  \r\n\r\n lidelserne kan stilles, eller om, hvilke undersøgelser der er nødvendige og  \r\n\r\n tilstrækkelige. </P>  \r\n\r\n<P>Også andre spørgsmål giver anledning til uenighed. Det gælder således  \r\n\r\n årsagen til lidelsernes opståen og indholdet af begreber som  \r\n\r\n &#187;kraftbetonet arbejde&#171;, &#187;uvant arbejde&#171; og &#187;hurtigt  \r\n\r\n gentagne og betydeligt kraftbetonede arbejdsbevægelser&#171;. Betydningen af  \r\n\r\n indaddrejning (pronation) og udaddrejning (supination) af underarmen i  \r\n\r\n forbindelse med arbejdet giver også anledning til diskussion. </P>  \r\n\r\n<P>Styrelsen træffer konkrete afgørelser om betydningen af disse begreber i  \r\n\r\n hver enkelt sag på baggrund af de aktuelle sagsakter, som blandt andet  \r\n\r\n omfatter de lægelige oplysninger. Afgørelserne bygger på den praktiske  \r\n\r\n erfaring og viden, som styrelsen har opnået i denne type sager, og den nyeste  \r\n\r\n lægevidenskabelige forskning og litteratur på området. </P>  \r\n\r\n<P>Kravene til de enkelte belastninger er nærmere beskrevet i kapitel 4. </P>  \r\n\r\n<P> <B>2.3. Forudbestående og konkurrerende lidelser</B>  </P>  \r\n\r\n<P>De lidelser i håndled, arm og skulder, som er omfattet af fortegnelsens  \r\n\r\n Gruppe E, punkt 6, kan skyldes andre forhold end arbejdet. De kan for  \r\n\r\n eksempel være betinget af alder, eller de kan skyldes påvirkninger i  \r\n\r\n fritiden. Der er i så fald tale om enten forudbestående lidelse, som har  \r\n\r\n været til stede før den arbejdsmæssige påvirk-ning, eller konkurrerende  \r\n\r\n lidelse, det vil sige en anden lidelse end den anmeldte, som giver samme  \r\n\r\n symptomer. </P>  \r\n\r\n<P>Er der tale om en konkurrerende eller forudbestående lidelse, der stort  \r\n\r\n set giver de samme symptomer som den anmeldte lidelse, må det i det konkrete  \r\n\r\n tilfælde vurderes, om det er denne lidelse, der er den eneste eller den  \r\n\r\n væsentlige årsag til symptomerne. Hvis det er tilfældet, kan lidelsen ikke  \r\n\r\n anerkendes, jf. ovenfor under afsnit 2.1. </P>  \r\n\r\n<P>Det er meget sjældent, at en forudbestående eller konkurrerende lidelse  \r\n\r\n beskrives i speciallægeerklæringerne. En af årsagerne kan være, at de  \r\n\r\n objektive fund vedrørende disse lidelser ofte er sparsomme. </P>  \r\n\r\n<P>I afsnit 3.1.3., 3.2.3. og 3.3.3. om de enkelte lidelser, er de typiske  \r\n\r\n konkurrerende lidelser nævnt. </P>  \r\n\r\n<P>Hvis de generelle og særlige betingelser for anerkendelse er opfyldt, og  \r\n\r\n der ikke er konkurrerende eller forudbestående lidelser, vil den anmeldte  \r\n\r\n lidelse blive anerkendt uden forbehold. Er der konkurrerende eller  \r\n\r\n forudbestående lidelser, som ikke udelukker anerkendelse men er medvirkende  \r\n\r\n til skadelidtes gener, vil den anmeldte lidelse blive anerkendt med  \r\n\r\n forbehold. Dette kan få betydning for størrelsen af godtgørelse og/eller  \r\n\r\n erstatning, jf. kapitel 7. </P>  \r\n\r\n<P CLASS=PUNKT> <B>3.</B> DE ENKELTE SYGDOMME </P>  \r\n\r\n<P> <B>3.1. Senelidelser i underarme og hænder</B>  </P>  \r\n\r\n<P>Det er præciseret i fortegnelsen, at det kun er senelidelser på hænder og  \r\n\r\n underarme, der kan anerkendes efter Gruppe E, punkt 6a. Senelidelser andre  \r\n\r\n steder vil derfor ikke blive anerkendt efter dette punkt. </P>  \r\n\r\n<P> <B>3.1.1. Anatomi og patologi</B>  </P>  \r\n\r\n<P>Højre håndled set forfra med </P>  \r\n\r\n<P>ud-addrejet hånd </P>  \r\n\r\n<P><IMG SRC=\"/image.aspx?id=87274&img=CR47086_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P> <B>Begreber:</B>  </P>  \r\n\r\n<PRE>  \r\n\r\n  Tendo            Sene.  \r\n\r\n  Inflammation     Betændelsesforandringer med eller uden  \r\n\r\n                   mikroorganismer.  \r\n\r\n  Infektion        Betændelsesforandringer forårsaget af  \r\n\r\n                   mikroorganismer.  \r\n\r\n  Endelsen -itis   Betændelse forårsaget af mikroorganismer eller  \r\n\r\n                   betændelseslignende forandringer uden  \r\n\r\n                   mikroorganismer.  \r\n\r\n                   Ved arbejdsbetingede lidelser er der altid tale om  \r\n\r\n                   betændelsesforandringer uden mikroorganismer.  \r\n\r\n  Tendovaginitis   Betændelseslignende forandringer i en seneskede.  \r\n\r\n  Tendinitis       Betændelseslignende forandringer i en sene.  \r\n\r\n  Peritendinitis   Betændelseslignende forandringer i vævet  \r\n\r\n                   umiddelbart omkring en sene.  \r\n\r\n</PRE>  \r\n\r\n<P>Lidelserne kan være uspecifikke som ved overanstrengelse eller specifikke  \r\n\r\n som ved leddegigt. </P>  \r\n\r\n<P> <B>3.1.2. Diagnostiske kriterier </B></P>  \r\n\r\n<P>Symptomer: </P>  \r\n\r\n<P>Ved tendovaginitis, tendinitis og peritendinitis er der smerter, ømhed og  \r\n\r\n måske hævelse, varme og rødme på det angrebne område. </P>  \r\n\r\n<P>Symptomerne på infektion og inflammation er følgende: dolor = smerte,  \r\n\r\n rubor = rødme, calor = varme, tumor = hævelse og funktio laesia = nedsat  \r\n\r\n bevægelighed. </P>  \r\n\r\n<P> <B>Objektivt:</B>  </P>  \r\n\r\n<P>Direkte ømhed og smerter ved gennemføling af området, hævelse og knitren,  \r\n\r\n som når man presser en pose kartoffelmel sammen. </P>  \r\n\r\n<P>Indirekte ømhed og smerteforværrelse ved modstandsbevægelser og strækning  \r\n\r\n af senen. </P>  \r\n\r\n<P>Hævelse af sener og seneskeder på bøjesiden af håndleddet kan medføre  \r\n\r\n pladsmangel i den kanal, som senerne løber gennem ved håndleddet  \r\n\r\n (karpaltunnelen). Det kan give et tryk på midternerven (nervus medianus), der  \r\n\r\n løber gennem samme tunnel. Derved kan der opstå et karpaltunnelsyndrom. </P>  \r\n\r\n<P>Et karpaltunnelsyndrom kan derfor anerkendes som en komplikation til en  \r\n\r\n seneskedehindebetændelse, som opfylder betingelserne for anerkendelse efter  \r\n\r\n Gruppe E, punkt 6a, på erhvervssygdomsfortegnelsen. </P>  \r\n\r\n<P> <B>3.1.3. Typiske konkurrerende lidelser</B>  </P>  \r\n\r\n<P>Slidgigt (arthrose) i fingre og/eller håndled </P>  \r\n\r\n<P>Leddegigt (rheumatoid artrit) i fingre og/eller håndled </P>  \r\n\r\n<P>Aldersbetingede seneforandringer (degenerative forandringer) </P>  \r\n\r\n<P>Følger efter håndledsbrud (Colles' fraktur) </P>  \r\n\r\n<P>Systemiske sygdomme (for eksempel sukkersyge) </P>  \r\n\r\n<P> <B>3.2. Tennisalbue </B></P>  \r\n\r\n<P>3.2.1. Anatomi og patologi </P>  \r\n\r\n<P>Venstre underarm set forfra </P>  \r\n\r\n<P>med udad-drejet hånd </P>  \r\n\r\n<P><IMG SRC=\"/image.aspx?id=87274&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P> <B>Begreber:</B>  </P>  \r\n\r\n<PRE>  \r\n\r\n  Epi             Over  \r\n\r\n  Condyl          Omdrejningskno  \r\n\r\n  Lateral         Udvendig  \r\n\r\n  Inflammation    Betændelseslignende forandringer med eller uden  \r\n\r\n                  mikroorganismer.  \r\n\r\n  Infektion       Betændelsesforandringer forårsaget af  \r\n\r\n                  mikroorganismer.  \r\n\r\n  Endelsen -itis  Betændelse forårsaget af mikroorganismer eller  \r\n\r\n                  betændelseslignende forandringer uden  \r\n\r\n                  mikroorganismer.  \r\n\r\n                  Ved arbejdsbetingede lidelser er der altid tale om  \r\n\r\n                  betændelsesforandringer uden mikroorganismer.  \r\n\r\n  Tendinitis      Betændelseslignende forandringer i en sene.  \r\n\r\n  Peritendinitis  Betændelseslignende forandringer i vævet  \r\n\r\n                  umiddelbart omkring en sene.  \r\n\r\n</PRE>  \r\n\r\n<P>Epicondylitis er betændelseslignende forandringer i vævet og senernes  \r\n\r\n udspring ved epicondylen, antageligt som følge af små bristninger. </P>  \r\n\r\n<P>Epicondylitis lateralis = tennisalbue </P>  \r\n\r\n<P>Den laterale epicondyl er et knoglefremspring på overarmsknoglen lidt oven  \r\n\r\n over albueleddets udvendige side, hvorfra underarmens strækkemuskler til  \r\n\r\n håndled og fingre udspringer som sener. </P>  \r\n\r\n<P> <B>3.2.2. Diagnostiske </B></P>  \r\n\r\n<P>kriterier </P>  \r\n\r\n<P>Symptomer: </P>  \r\n\r\n<P>Ved tennisalbue er der smerter og udtalt ømhed svarende til den laterale  \r\n\r\n epicondyl. </P>  \r\n\r\n<P>Smerterne forværres ved brug af armen, specielt opadbøjning af håndleddet  \r\n\r\n mod modstand, og smerterne kan stråle opad eller nedad i armen. </P>  \r\n\r\n<P>Symptomerne på infektion og inflammation er følgende: dolor = smerte,  \r\n\r\n rubor = rødme, calor = varme, tumor = hævelse og funktio laesia = nedsat  \r\n\r\n bevægelighed. </P>  \r\n\r\n<P> <B>Objektivt:</B>  </P>  \r\n\r\n<P>Passiv bevægelse = en bevægelse, undersøgeren udfører med den undersøgtes  \r\n\r\n muskler, uden at den undersøgte medvirker til bevægelsen. </P>  \r\n\r\n<P>Aktiv bevægelse = en bevægelse, som udføres af den undersøgte ved brug af  \r\n\r\n den undersøgtes egen muskelkraft. </P>  \r\n\r\n<P>Direkte ømhed og smerter ved gennemføling af området og eventuel hævelse.  \r\n\r\n</P>  \r\n\r\n<P>Indirekte ømhed og smerteforværrelse ved aktiv opadbøjning  \r\n\r\n (dorsalfleksion/extension) af håndleddet mod modstand. </P>  \r\n\r\n<P>Med strakt albueled accentueres disse smerter. </P>  \r\n\r\n<P>Ved passiv nedad-bøjning (volarfleksion/fleksion) og samtidig  \r\n\r\n indad-drejning (pronation) af underarmen med strakt albueled udløses også  \r\n\r\n smerter. </P>  \r\n\r\n<P>Der kan være nedsat bevægelighed i albue-, hånd- og fingerled, enten alene  \r\n\r\n på grund af smerter eller kombineret med forandringer i vævet. </P>  \r\n\r\n<P> <B>3.2.3. Typiske konkurrerende lidelser</B>  </P>  \r\n\r\n<P>Slidgigt (arthrose) i albueleddet </P>  \r\n\r\n<P>Leddegigt (rheumatoid artrit) i albueleddet </P>  \r\n\r\n<P>Aldersbetingede seneforandringer (degenerative forandringer) </P>  \r\n\r\n<P>Følger efter brud på albueleddet </P>  \r\n\r\n<P>Systemiske sygdomme (bindevævssygdomme) </P>  \r\n\r\n<P>Slidgigt i halshvirvelsøjlen med udstråling </P>  \r\n\r\n<P>Diskusprolaps i halshvirvelsøjlen med udstråling </P>  \r\n\r\n<P>Bruskforandringer i albueleddet (ostochondritis dissicans) </P>  \r\n\r\n<P>Påvirkning af spolebensnerven (nervus radialis) ved dens forløb gennem en  \r\n\r\n tunnel på underarmen (radialtunnelsyndrom) </P>  \r\n\r\n<P> <B>3.3. Forandringer i skulderleddets rotatorsener </B></P>  \r\n\r\n<P>3.3.1. Anatomi og patologi </P>  \r\n\r\n<P>Højre skulder set bagfra </P>  \r\n\r\n<P><IMG SRC=\"/image.aspx?id=87274&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P> <B>Begreber: </B></P>  \r\n\r\n<PRE>  \r\n\r\n Rotator cuffen  Den fælles senemanchet, der dannes omkring forsiden  \r\n\r\n                 af skulderleddet af supraspinatussenen,  \r\n\r\n                 infraspinatussenen, subscapularissenen og senen fra  \r\n\r\n                 teres minor. De koordinerer og stabiliserer leddet og  \r\n\r\n                 bevægelserne sammen med andre muskler omkring  \r\n\r\n                 skulderleddet.  \r\n\r\n  Rotator cuff   Revne eller anden beskadigelse af læsion rotator  \r\n\r\n                 cuffen.  \r\n\r\n  Degeneration   Nedgang i funktionsdygtighed som følge af nedbrydning  \r\n\r\n                 af vævet.  \r\n\r\n  Infektion      Betændelsesforandringer forårsaget af  \r\n\r\n                 mikroorganismer.  \r\n\r\n  Endelsen -itis Betændelse forårsaget af mikroorganismer eller  \r\n\r\n                 betændelseslignende forandringer uden  \r\n\r\n                 mikroorganismer. Ved arbejdsbetingede lidelser er der  \r\n\r\n                 altid tale om betændelsesforandringer uden  \r\n\r\n                 mikroorganismer.  \r\n\r\n  Tendinitis     Betændelseslignende forandringer i en sene.  \r\n\r\n  Peritendinitis Betændelseslignende forandringer i vævet umiddelbart  \r\n\r\n                 omkring en sene.  \r\n\r\n  Acromion       Skulderbladsfremspringet  \r\n\r\n  Humerus        Overarmsknogle  \r\n\r\n  Biceps-muskel  Den 2-hovedede bøjemuskel på overarmen.  \r\n\r\n  Impingement    Indeklemningsfænomen  \r\n\r\n  syndrom  \r\n\r\n  Smertebue      Smerter i skulderleddet ved bevægelse af armen fra  \r\n\r\n                 en løftet stilling til en højere løftet stilling  \r\n\r\n                 (typisk opstår smerterne mellem 60 og 120 grader).  \r\n\r\n</PRE>  \r\n\r\n<P> <B>Painful arch</B>  Smertebue </P>  \r\n\r\n<P> <B>syndrom</B>  </P>  \r\n\r\n<P>Arbejde med armene hævet i længere tid over skulderhøjde medfører en  \r\n\r\n kraftig belastning af skuldermuskulaturen og dermed af rotator cuffen. </P>  \r\n\r\n<P>Når musklerne belastes så meget, at trykket inde i musklerne overstiger  \r\n\r\n trykket i blodkarrene, standser blodforsyningen, og en vævsnedbrydende  \r\n\r\n (degenerativ) proces starter. Følgen er en betændelseslignende tilstand  \r\n\r\n (tendinitis). </P>  \r\n\r\n<P>Da der er snæver plads mellem ledhovedet på overarmsknoglen (caput humeri)  \r\n\r\n og skulderbladsfremspringet (acromion), kan hævelse på grund af irritation,  \r\n\r\n arvæv og vævsbristninger medføre kollisionssyndrom/indeklemningssyndrom  \r\n\r\n (impingement) med smerter svarende til den midterste del af bevægebuen. Dette  \r\n\r\n kaldes &#187;det positive smertebuesyndrom = painful arch syndrom&#171; og  \r\n\r\n diagnosticeres ved bevægelse af skulderleddet imellem 60 og 120 grader. </P>  \r\n\r\n<P>Rotator cuffens tilhæfting til skulderledskapslen er i forvejen svag, og  \r\n\r\n nedbrydningen af vævet kan ende med en revne i rotator cuffen. Dette kaldes  \r\n\r\n en rotator cuff læsion. </P>  \r\n\r\n<P> <B>3.3.2. Diagnostiske kriterier</B>  </P>  \r\n\r\n<P>Den kliniske diagnose ved forandringer i skulderleddets rotatorsener kan  \r\n\r\n stilles, når der opstår smerter og ømhed ved gennemføling af forsiden af  \r\n\r\n skulderleddet, positiv smertebue og eventuelt indeklemningsfænomen ved  \r\n\r\n fremad- og opadføring af armen, nedsat bevægelighed og muskelsvind. </P>  \r\n\r\n<P>Diagnosen skuldertendinit (betændelsesagtig tilstand i skulderleddets  \r\n\r\n sener) anvendes som en mere uspecifik angivelse af lidelser i rotator  \r\n\r\n cuff-senerne, når det ikke er muligt præcist at angive, hvor forandringerne  \r\n\r\n sidder i rotator cuffens sener. </P>  \r\n\r\n<P>Egentlig rotator cuff læsion kan diagnosticeres ved : </P>  \r\n\r\n<P>* Ultralydsundersøgelse, hvor kapsel- og seneforandringer og læsioner kan  \r\n\r\n ses. </P>  \r\n\r\n<P>* Røntgenundersøgelser, hvor der indsprøjtes kontrastvæske i skulderleddet  \r\n\r\n (arthrografi). Det vil løbe ud i det omkringliggende væv på grund af et hul i  \r\n\r\n rotator cuffen. </P>  \r\n\r\n<P>* CT-scanning (Computer-Tomografi), som er en form for flerdimensionel  \r\n\r\n røntgen foretaget ved hjælp af en computer. </P>  \r\n\r\n<P>* MR-scanning (Magnetisk Resonans), som er billeddannelse af væv på  \r\n\r\n baggrund af magnetiske svingninger i vævet. </P>  \r\n\r\n<P>* Artroskopi, som er en kikkertundersøgelse af leddet. Ved denne  \r\n\r\n undersøgelsesteknik kan der samtidigt foretages forskellige former for  \r\n\r\n operativ behandling. </P>  \r\n\r\n<P> <B>3.3.3. Typiske konkurrerende lidelser</B>  </P>  \r\n\r\n<P>Udfældning af kalcium hydroxyapatit i rotator cuffens sener (tendinitis  \r\n\r\n calcaria). Denne lidelse kan ses på røntgenbilleder. </P>  \r\n\r\n<P>Lidelser i bicepssenen, som passerer gennem skulderleddet  \r\n\r\n (bicepstendinit). Denne sene indgår ikke i rotator cuffen. </P>  \r\n\r\n<P>Frossen skulder. Et klinisk syndrom, som er karakteriseret ved smertefuld  \r\n\r\n indskrænkning af den aktive og passive bevægelighed i skulderleddet, uden at  \r\n\r\n der kan påvises nogen specifik årsag. </P>  \r\n\r\n<P>Smertefuld løshed af skulderleddet (subluxationer og generelt løse led).  \r\n\r\n</P>  \r\n\r\n<P>Forandringer i rygsøjlen med udstråling til skulderleddet (radiculære  \r\n\r\n smerter). Denne lidelse kan ofte ses på røntgenbilleder. </P>  \r\n\r\n<P>Slidgigt i skulderleddet (arthrosis humero scapularis). Denne lidelse kan  \r\n\r\n ofte ses på røntgenbilleder. </P>  \r\n\r\n<P>Slidgigt i skulderhøjleddet (acromioclaviculærleddet = </P>  \r\n\r\n<UL CLASS=PLAIN-LIST>  \r\n\r\n<LI>AC-leddet). Denne lidelse kan ofte ses på røntgenbilleder. </LI>  \r\n\r\n</UL>  \r\n\r\n<P CLASS=PUNKT> <B>4.</B> BELASTNINGSKRAV </P>  \r\n\r\n<P>Fortegnelsens Gruppe E, punkt 6, opstiller en række særlige betingelser,  \r\n\r\n der skal være opfyldt, for at anerkendelse kan finde sted. </P>  \r\n\r\n<P>Det er en fælles betingelse for de tre grupper af lidelser, at der ikke må  \r\n\r\n være tale om varieret arbejde med kvalitativt forskellige arbejdsfunktioner.  \r\n\r\n Derudover gælder for seneskedehindebetændelse (Gruppe E, punkt 6a) og  \r\n\r\n tennisalbue (Gruppe E, punkt 6bi), at der skal være tale om uvant og  \r\n\r\n kraftbetonet arbejde. Lidelsen skal desuden være opstået inden for 6 måneder  \r\n\r\n efter det uvante arbejdes påbegyndelse. Det betyder, at skader på grund af  \r\n\r\n monotont, uvant arbejde udført med en vis kraft kan anerkendes efter  \r\n\r\n fortegnelsen, hvis lidelsen opstår inden 6 måneder. </P>  \r\n\r\n<P>For tennisalbue gælder, at lidelsen også kan anerkendes, hvis der har  \r\n\r\n været tale om hurtigt gentagne og betydeligt kraftbetonede arbejdsbevægelser,  \r\n\r\n jf. fortegnelsens Gruppe E, punkt 6bii. De betydeligt kraftbetonede  \r\n\r\n arbejdsbevægelser foretages ofte med armen og hånden, der holder kniven, men  \r\n\r\n det forekommer også, at den arm og hånd, der holder kødet, er mest belastet,  \r\n\r\n for eksempel under slagteriarbejde med udbening. </P>  \r\n\r\n<P>Anerkendelse af forandringer i skulderleddets rotatorsener forudsætter, at  \r\n\r\n lidelsen er opstået efter længere tids statisk belastning med armene hævet  \r\n\r\n over skulderhøjde. </P>  \r\n\r\n<P>Betingelserne for anerkendelse gennemgås og belyses ved hjælp af eksempler  \r\n\r\n fra Den Sociale Ankestyrelse og Arbejdsskadestyrelsen, som har fastlagt  \r\n\r\n praksis på området. De vægtangivelser mv., der fremgår af eksemplerne, kan  \r\n\r\n ikke i sig selv begrunde en anerkendelse eller afvisning af en lidelse, men  \r\n\r\n må ses i sammenhæng med de øvrige oplysninger, der har betydning for  \r\n\r\n vurderingen af belastningen. </P>  \r\n\r\n<PRE>  \r\n\r\n  Oversigt over lidelser og særlige betingelser  \r\n\r\n  Senelidelse på          maximalt 6 mdr  \r\n\r\n  underarme og            uvant arbejde  \r\n\r\n  hænder                  kraftbetonet  \r\n\r\n ---------------------------------------------------------  \r\n\r\n  Tennisalbue             maximalt 6 mdr  \r\n\r\n                          uvant arbejde  \r\n\r\n                          kraftbetonet  \r\n\r\n                          eller  \r\n\r\n                          hurtigt gentagne bevægelser  \r\n\r\n                          betydeligt kraftbetonede  \r\n\r\n ---------------------------------------------------------  \r\n\r\n  Rotatorsenelidelse      længere tids statisk belastning  \r\n\r\n                          arme over skulderhøjde  \r\n\r\n</PRE>  \r\n\r\n<P> <B>4.1. Varieret arbejde</B>  </P>  \r\n\r\n<P>Det er en generel betingelse under Gruppe E, punkt 6, at der ikke må være  \r\n\r\n tale om varieret arbejde med kvalitativt forskellige arbejdsfunktioner. Der  \r\n\r\n bliver ved vurderingen af belastningskravet lagt vægt på, om en ansat i løbet  \r\n\r\n af sin arbejdsdag i overvejende grad udfører arbejdsfunktioner, der belaster  \r\n\r\n bevægeapparatet på en måde. </P>  \r\n\r\n<P>Ansatte, der i løbet af arbejdsdagen udfører flere forskellige  \r\n\r\n arbejdsfunktioner, der belaster forskellige muskelgrupper i hænder, arme og  \r\n\r\n skuldre, får afvist de lidelser, der er nævnt under Gruppe E, punkt 6, fordi  \r\n\r\n arbejdet må betegnes som varieret. </P>  \r\n\r\n<P>Den Sociale Ankestyrelse har under behandlingen af principielle sager om  \r\n\r\n blandt andet seneskedehindebetændelse og tennisalbue hos  \r\n\r\n rengøringsassistenter udtalt, at almindeligt rengøringsarbejde, hvor der  \r\n\r\n dagligt udføres kvalitativt forskellige arbejdsfunktioner, som ikke giver en  \r\n\r\n ensidig påvirkning af de samme muskelgrupper, ikke opfylder belastningskravet  \r\n\r\n i Gruppe E, punkt 6. (Se Sociale Meddelelser U-1-94 fra Den Sociale  \r\n\r\n Ankestyrelse). </P>  \r\n\r\n<P> <B>Eksempel 1</B>  </P>  \r\n\r\n<P>Den Sociale Ankestyrelse har udtalt, at beskæftigelse i op til flere timer  \r\n\r\n dagligt med samme arbejdsfunktion i nogle måneder ad gangen ikke ændrer ved,  \r\n\r\n at arbejdet som helhed har været varieret. Sagen drejede sig om en  \r\n\r\n husassistent i et centralkøkken, som pådrog sig en tennisalbue cirka 1 1/2  \r\n\r\n måned efter, at hun var begyndt med tungt rørearbejde. Hun havde dette  \r\n\r\n arbejde cirka 1 time dagligt og udførte også andre funktioner som for  \r\n\r\n eksempel at smøre smørrebrød og vaske op. </P>  \r\n\r\n<P> <B>Eksempel 2</B>  </P>  \r\n\r\n<P>Arbejdsskadestyrelsen har afvist en dobbeltsidig tennisalbue hos en  \r\n\r\n kvindelig bygningsmaler. Lidelsen opstod, efter at hun i 2 måneder havde  \r\n\r\n været beskæftiget med behandling af dørkarme med grundmaling, hulspartling,  \r\n\r\n slibning, strygning, pletspartling og lakering. En etage med 6 lejligheder  \r\n\r\n blev klargjort pr. uge, og der var cirka 7 døre pr. lejlighed. Begrundelsen  \r\n\r\n for afvisningen var, at der havde været tale om varieret arbejde, og at  \r\n\r\n arbejdet som bygningsmaler ikke kunne anses som tilstrækkeligt kraftbetonet.  \r\n\r\n</P>  \r\n\r\n<P>Kravet om, at arbejdet ikke må være varieret, indebærer, at for eksempel  \r\n\r\n en sygehjælper eller en hjemmehjælper, der i løbet af en arbejdsdag har flere  \r\n\r\n forskellige arbejdsfunktioner, som belaster forskellige dele af  \r\n\r\n bevægeapparatet, ikke kan forvente at få anerkendt en lidelse efter  \r\n\r\n fortegnelsens Gruppe E, punkt 6. </P>  \r\n\r\n<P>Omvendt er der ikke tale om varieret arbejde i tilfælde, hvor en ansat har  \r\n\r\n udført forskellige arbejdsfunktioner, hvis disse forskellige funktioner har  \r\n\r\n belastet de samme muskelgrupper. </P>  \r\n\r\n<P> <B>4.2. Uvant arbejde</B>  </P>  \r\n\r\n<P>For senelidelse i underarm og hånd og tennisalbue gælder ifølge  \r\n\r\n fortegnelsens Gruppe E, punkt 6a, og Gruppe E, punkt 6bi, blandt andet, at  \r\n\r\n lidelsen kun kan anerkendes, såfremt den er forårsaget af uvant arbejde. </P>  \r\n\r\n<P>Et arbejde er uvant, hvis pågældende ikke har været beskæftiget med det  \r\n\r\n samme arbejde tidligere. Derudover er arbejdet uvant, hvis arbejdet omlægges,  \r\n\r\n eller det tidligere arbejde genoptages efter en længere arbejdsfri periode  \r\n\r\n (sygdom, arbejdsløshed eller orlov). </P>  \r\n\r\n<P>Arbejdet kan tillige være uvant, hvis belastningen forøges eller  \r\n\r\n intensiveres. </P>  \r\n\r\n<P> <B>4.2.1. Ny arbejdsfunktion</B>  </P>  \r\n\r\n<P>Hvis skadelidte overgår til en arbejdsfunktion, som han ikke tidligere har  \r\n\r\n været beskæftiget med, er der tale om uvant arbejde. </P>  \r\n\r\n<P> <B>4.2.2. Arbejdet omlægges</B>  </P>  \r\n\r\n<P>Hvis skadelidte arbejder på en anden måde, end han tidligere har været  \r\n\r\n vant til, er der tale om uvant arbejde. Det kan enten være, fordi skadelidte  \r\n\r\n bruger redskaber eller emner, som han ikke tidligere har benyttet, eller  \r\n\r\n fordi der indføres nye måder at arbejde på (nye arbejdsfunktioner). </P>  \r\n\r\n<P> <B>Eksempel 3</B>  </P>  \r\n\r\n<P>Den Sociale Ankestyrelse har anerkendt tennisalbue hos en  \r\n\r\n rengøringsassistent, der indtil 1991 havde arbejdet med almindelig rengøring.  \r\n\r\n Fra 1991 blev der indført håndbetjent moppepresse. Under arbejdet med den  \r\n\r\n håndbetjente presse blev der anvendt et tryk på 200 Newton (cirka 20 kg). Det  \r\n\r\n kunne betegnes som kraftbetonet, når pressen blev anvendt et betydeligt antal  \r\n\r\n gange mange timer dagligt. Ankestyrelsen lagde også vægt på, at lidelsen var  \r\n\r\n opstået i nær tilknytning til den væsentlige omlægning af kvindens arbejde i  \r\n\r\n 1991, som havde medført en betydelig forøgelse af den ergonomiske belastning.  \r\n\r\n</P>  \r\n\r\n<P> <B>Eksempel 4</B>  </P>  \r\n\r\n<P>Arbejdsskadestyrelsen har anerkendt en seneskedehindebetændelse hos en  \r\n\r\n 52-årig savværksarbejder. Skadelidte arbejdede i begyndelsen ved en  \r\n\r\n høvlebænk, men overgik senere til en ny arbejdsfunktion, hvor han skulle  \r\n\r\n håndtere træstammer. Træstammerne var 2 meter lange og havde en diameter på  \r\n\r\n 10 cm. Træstammerne var ofte våde. Stammerne skulle løftes fra vandret til  \r\n\r\n lodret og placeres i et rør, hvorefter en maskine skar klodser af stammen. I  \r\n\r\n forbindelse med arbejdsfunktionen var der tale om samtidige drejebevægelser  \r\n\r\n af underarmene. Lidelsen opstod efter cirka 10 dages arbejde med håndtering  \r\n\r\n af træstammerne. Arbejdsskadestyrelsen lagde i sin afgørelse vægt på, at  \r\n\r\n lidelsen var opstået efter cirka 10 dages arbejde med den nye  \r\n\r\n arbejdsfunktion, og at arbejdet havde krævet ikke ubetydelig kraftudfoldelse.  \r\n\r\n</P>  \r\n\r\n<P> <B>4.2.3. Tidligere arbejde genoptages efter arbejdsfri periode</B>  </P>  \r\n\r\n<P>Hvis skadelidte har været fraværende fra sit vante arbejde i længere tid  \r\n\r\n på grund af for eksempel sygdom, arbejdsløshed eller orlov, kan en  \r\n\r\n genoptagelse af det tidligere arbejde betegnes som uvant. </P>  \r\n\r\n<P>Det er altid en konkret vurdering, hvor længe skadelidte skal være  \r\n\r\n fraværende fra sit vante arbejde, men almindeligt fravær på grund af ferie  \r\n\r\n kan ikke gøre arbejdet uvant. </P>  \r\n\r\n<P> <B>Eksempel 5</B>  </P>  \r\n\r\n<P>Arbejdsskadestyrelsen har anerkendt en (venstresidig) senelidelse i  \r\n\r\n underarmen hos en slagteriarbejder, der har arbejdet med udskæringsarbejde i  \r\n\r\n mange år. Skadelidte var højrehåndet og havde under udskæringsarbejdet holdt  \r\n\r\n kødet med venstre hånd i stålhandske. Det var venstre hånd, der vred, rykkede  \r\n\r\n og løftede kødet talrige gange hver dag. Skadelidtes symptomer opstod cirka 2  \r\n\r\n måneder, efter at han igen påbegyndte sit tidligere arbejde efter et halvt  \r\n\r\n års orlov. Det blev bekræftet af egen læge. </P>  \r\n\r\n<P>Arbejdsskadestyrelsen lagde i sin afgørelse vægt på, at lidelsen var  \r\n\r\n opstået inden for 6 måneder efter det uvante arbejdes påbegyndelse, og at  \r\n\r\n arbejdet havde krævet ikke ubetydelig kraftudfoldelse. </P>  \r\n\r\n<P> <B>Eksempel 6</B>  </P>  \r\n\r\n<P>Den Sociale Ankestyrelse har anerkendt en tennisalbue, fordi lidelsen  \r\n\r\n opstod 14 dage, efter at skadelidte havde genoptaget arbejdet efter et fravær  \r\n\r\n på 14 uger. </P>  \r\n\r\n<P> <B>4.2.4. Forøgelse/intensivering af belastningen</B>  </P>  \r\n\r\n<P>Et arbejde er uvant, hvis skadelidte tager arbejdsredskaber eller emner i  \r\n\r\n brug, som er væsentligt tungere end dem, han sædvanligvis benytter. </P>  \r\n\r\n<P>Der er altid tale om en konkret vurdering, men forøgelsen skal være  \r\n\r\n væsentlig i forhold til det vante arbejde. </P>  \r\n\r\n<P> <B>Eksempel 7</B>  </P>  \r\n\r\n<P>Arbejdsskadestyrelsen har anerkendt en tennisalbue hos en svejser, der i  \r\n\r\n forbindelse med brug af en ny svejsepistol udviklede en tennisalbue. Den  \r\n\r\n gamle svejsepistol vejede 176 gram. Den nye vejede 380 gram, hvortil kom en  \r\n\r\n tykkere slange, således at den samlede vægt (pistol og slange) nu var 2 kg.  \r\n\r\n Arbejdsskadestyrelsen lagde ved sin afgørelse vægt på, at der havde været  \r\n\r\n tale om uvant og kraftbetonet arbejde, og at lidelsen var opstået inden for 6  \r\n\r\n måneder efter det uvante arbejdes påbegyndelse. </P>  \r\n\r\n<P> <B>Eksempel 8</B>  </P>  \r\n\r\n<P>Østre Landsret har anerkendt en tennisalbue hos en murer, fordi han  \r\n\r\n benyttede større sten end tidligere, og arbejdet derfor var uvant. Skadelidte  \r\n\r\n havde arbejdet i cirka 7 år med sten, der vejede 1,183 kg, da der blev  \r\n\r\n indført sten, som vejede 2,754 kg. Symptomerne opstod en uge, efter at  \r\n\r\n skadelidte begyndte at bruge de tungere sten. </P>  \r\n\r\n<P>Intensiveringen af belastningen kan tillige gøre arbejdet uvant. Dette kan  \r\n\r\n for eksempel være tilfældet, hvor skadelidte i længere tid har haft flere  \r\n\r\n forskellige arbejdsfunktioner, men nu i en periode overvejende laver en af  \r\n\r\n funktionerne. Den samlede daglige belastning er derved forøget, og det gør  \r\n\r\n arbejdet uvant. </P>  \r\n\r\n<P> <B>Eksempel 9</B>  </P>  \r\n\r\n<P>Den Sociale Ankestyrelse har anerkendt en tennisalbue hos en tømrer, hvis  \r\n\r\n arbejde indtil efteråret 1994 bestod i elementmontage, herunder udretning af  \r\n\r\n armeringsjern. Fra efteråret 1994 bestod skadelidtes arbejde udelukkende i  \r\n\r\n udretning af armeringsjern. De første symptomer på tennisalbue opstod i  \r\n\r\n januar 1995. Arbejdet indebar, at skadelidte satte spidsen af en hammer  \r\n\r\n gennem øjet på jernet og rettede armeringsjernene ud ved at trække nedad  \r\n\r\n eller udad. Skadelidte udrettede dagligt 110-120 armeringsjern. </P>  \r\n\r\n<P>Ankestyrelsen lagde vægt på, at skadelidtes arbejde i oktober/november  \r\n\r\n 1994 blev omlagt, så skadelidte alene var beskæftiget med udretning af  \r\n\r\n armeringsjern. </P>  \r\n\r\n<P> <B>4.3. Kraftbetonet arbejde</B>  </P>  \r\n\r\n<P>For senelidelse i underarm og hånd og tennisalbue gælder ifølge  \r\n\r\n fortegnelsens Gruppe E, punkterne 6a og 6bi, tillige, at lidelsen kun kan  \r\n\r\n anerkendes, hvis der har været tale om kraftbetonet arbejde. </P>  \r\n\r\n<P>For at arbejdet kan anses for kraftbetonet taler, at specielt håndled  \r\n\r\n og/eller underarm belastes med vridebevægelser under samtidig anvendelse af  \r\n\r\n betydelig muskelstyrke. Det betyder, at almindeligt løftearbejde, uanset  \r\n\r\n vægten, ikke nødvendigvis bevirker, at arbejdet anses for kraftbetonet. </P>  \r\n\r\n<P>Afgørelsen af, om et arbejde må anses for kraftbetonet, træffes på  \r\n\r\n baggrund af en konkret vurdering af de samlede belastninger, som det enkelte  \r\n\r\n arbejde indebærer. Der kan ikke angives eksakte mål for vægt, kraft, tryk og  \r\n\r\n frekvens, men arbejdet skal være mekanisk og fysiologisk relevant i forhold  \r\n\r\n til den pågældende lidelse. </P>  \r\n\r\n<P> <B>Eksempel 10</B>  </P>  \r\n\r\n<P>Arbejdsskadestyrelsen har anerkendt en senelidelse i underarmen hos en  \r\n\r\n syerske, som havde arbejdet med sammensyning af telte. Skadelidte startede i  \r\n\r\n april 1993 hos en ny arbejdsgiver (sæsonarbejde), hvor hun skulle sy de  \r\n\r\n færdigsyede teltvægge sammen med taget af vinyl og bagefter sy græskanter på.  \r\n\r\n Skadelidte skulle med 1. og 2. finger (overvejende på højre hånd) trække  \r\n\r\n 15-20 meter vinyl gennem symaskinen samtidig med, at hun skulle styre selve  \r\n\r\n syningen. Efter cirka 2 1/2 uges arbejde opstod smerter og  \r\n\r\n funktionsindskrænkning, og skadelidte søgte egen læge i maj 1993. Lægen  \r\n\r\n konstaterede, at hun havde snurrende paræsthesia (føleforstyrrelser) og  \r\n\r\n smerter i begge hænder og håndled. Arbejdsskadestyrelsen lagde ved sin  \r\n\r\n afgørelse vægt på, at der havde været tale om uvant og kraftbetonet arbejde,  \r\n\r\n og at lidelsen var opstået inden for 6 måneder efter det uvante arbejdes  \r\n\r\n påbegyndelse. Ved anerkendelsen tog styrelsen forbehold for eventuelle varige  \r\n\r\n følger af en springfinger, som ikke var arbejdsbetinget. </P>  \r\n\r\n<P> <B>Eksempel 11</B>  </P>  \r\n\r\n<P>Arbejdsskadestyrelsen har anerkendt en senelidelse i underarmen hos en  \r\n\r\n slagteriarbejder, der i oktober 1993 påbegyndte en ny arbejdsfunktion på  \r\n\r\n slagteriet. Skadelidte skulle transportere vogne med 45 skinker fra kølerum  \r\n\r\n til transportbånd. Han lagde derefter skinkerne op på transportbåndet i cirka  \r\n\r\n 1 meters højde. Skadelidte løftede med samtidig drejning af venstre underarm,  \r\n\r\n idet han lagde skinken op på transportbåndet. Skinkerne vejede cirka 8-12 kg.  \r\n\r\n Smerterne i underarmen startede efter 2-3 dage, hvorefter skadelidte  \r\n\r\n henvendte sig til sin praktiserende læge, som sygemeldte ham.  \r\n\r\n Arbejdsskadestyrelsen lagde ved afgørelsen vægt på, at lidelsen var opstået  \r\n\r\n inden for 6 måneder efter det uvante arbejdes påbegyndelse, og at arbejdet  \r\n\r\n har krævet ikke ubetydelig kraftudfoldelse. </P>  \r\n\r\n<P> <B>Eksempel 12</B>  </P>  \r\n\r\n<P>Arbejdsskadestyrelsen har anerkendt en tennisalbue hos en mandlig  \r\n\r\n specialarbejder. Arbejdet bestod i at sætte afstandsringe fast på varmerør.  \r\n\r\n Rørene var af forskellig størrelse, og vægten varierede fra 20-30 kg op til  \r\n\r\n 500-600 kg. På hvert rør skulle monteres 10-15 afstandsringe. Skadelidte  \r\n\r\n monterede dagligt afstandsringe på 200 rør, når der var tale om de små rør,  \r\n\r\n og 50-60 rør, når der var tale om de store. Afstandsringene var åbne og  \r\n\r\n skulle fastlåses ved hjælp af svær elastik, som i 8-tals bevægelser førtes  \r\n\r\n rundt om 2 tapper placeret i ringens åbning. Når elastikken var sat på,  \r\n\r\n skulle afstandsringene drejes rundt, idet der på de øvrige ribber på  \r\n\r\n afstandsringene var monteret øjne til gennemføring af alarmkabler. Der var  \r\n\r\n forskellige øjne alt efter, hvilken type kabel der skulle føres igennem.  \r\n\r\n Øjnene var placeret på det nederste af afstandsringen og ringen skulle derfor  \r\n\r\n drejes mellem 120 grader og 210 grader alt efter, hvilken ring der skulle  \r\n\r\n ligge øverst. Stålrørene var ru, og da afstandsringene var spændt fast med  \r\n\r\n elastikken, blev der udøvet en del kraft under drejningen. For at lette  \r\n\r\n drejningen blev der løftet op i den ene ende af ringen, mens der blev drejet.  \r\n\r\n Drejebevægelsen blev foretaget med højre arm udad, nedad væk fra kroppen.  \r\n\r\n Skadelidte blev ansat februar 1994 og fik påvist lidelsen hos egen læge  \r\n\r\n august 1994. Ved afgørelsen blev der lagt vægt på, at lidelsen var opstået  \r\n\r\n inden for 6 måneder efter det uvante arbejdes påbegyndelse. </P>  \r\n\r\n<P>Endvidere blev der lagt vægt på, at arbejdet havde krævet ikke ubetydelig  \r\n\r\n kraftudfoldelse. </P>  \r\n\r\n<P> <B>4.4. Opstået inden for 6 måneder</B>  </P>  \r\n\r\n<P>Senelidelse i underarm og hånd og tennisalbue skal ifølge fortegnelsens  \r\n\r\n Gruppe E, punkterne 6a og 6bi, være opstået inden for 6 måneder efter det  \r\n\r\n uvante arbejdes påbegyndelse. </P>  \r\n\r\n<P>Det er vigtigt, at den skadelidte kontakter en læge, når symptomerne  \r\n\r\n begynder, så der er dokumentation for diagnose og eventuel behandling. </P>  \r\n\r\n<P>Eksemplerne 3-12 i de foregående afsnit om uvant arbejde og kraftbetonet  \r\n\r\n arbejde vedrører lidelser, der er opstået inden for 6 måneder. </P>  \r\n\r\n<P> <B>4.5. Hurtigt gentagne og betydeligt kraftbetonede  \r\n\r\n arbejdsbevægelser</B>  </P>  \r\n\r\n<P>Tennisalbue vil også kunne anerkendes, hvis betingelserne i Gruppe E,  \r\n\r\n punkt 6bii, er opfyldt. </P>  \r\n\r\n<P>Til anerkendelse efter dette punkt kræves, at lidelsen skal være  \r\n\r\n forårsaget af hurtigt gentagne og betydeligt kraftbetonede arbejdsbevægelser.  \r\n\r\n</P>  \r\n\r\n<P>Om der foreligger hurtigt gentagne og betydeligt kraftbetonede  \r\n\r\n arbejdsbevægelser vurderes konkret ud fra såvel byrde og tempo som  \r\n\r\n arbejdsbevægelse, herunder om der er foretaget vridebevægelser i håndled og  \r\n\r\n underarm. </P>  \r\n\r\n<P>Kravet til hyppighed er afhængig af den konkrete vægt, styrke og kraft  \r\n\r\n sammenholdt med selve arbejdsbevægelsen. </P>  \r\n\r\n<P>Der skal være tale om gentagne (repetitive) arbejdsfunktioner, det vil  \r\n\r\n sige, at den samme bevægelse gentages igen og igen under arbejdet.  \r\n\r\n Bevægelserne skal være belastende for navnlig håndled og arm i lighed med det  \r\n\r\n arbejde, som for eksempel slagteriarbejdere udfører under udskæringsarbejde.  \r\n\r\n</P>  \r\n\r\n<P>Der er grund til at understrege, at en tennisalbue, der er afvist efter  \r\n\r\n Gruppe E, punkt 6bi, under henvisning til, at arbejdet ikke har været  \r\n\r\n kraftbetonet, heller ikke vil kunne anerkendes efter Gruppe E, punkt 6bii,  \r\n\r\n hvor arbejdet skal have været betydeligt kraftbetonet. </P>  \r\n\r\n<P> <B>Eksempel 13</B>  </P>  \r\n\r\n<P>Arbejdsskadestyrelsen har anerkendt en tennisalbue hos en kvindelig  \r\n\r\n slagteriarbejder, der var beskæftiget ved pillebåndet. Ved båndet stod  \r\n\r\n skadelidte og fastholdt dyrets hoved med venstre hånd ved greb i øret eller i  \r\n\r\n kød eller hudstykker, der var ved at blive løsnet med kniven. Kniven blev  \r\n\r\n ført med højre hånd, og kødet skulle trækkes fri, mens det blev skåret. Der  \r\n\r\n blev lagt 30 til 40 snit for hvert halve grisehoved. Styrelsen lagde ved sin  \r\n\r\n afgørelse vægt på, at der havde været tale om hurtigt gentagne og betydeligt  \r\n\r\n kraftbetonede arbejds-bevægelser. Ved anerkendelsen blev der taget forbehold  \r\n\r\n for en ikke arbejdsbetinget muskel/ledlidelse. </P>  \r\n\r\n<P> <B>Eksempel 14</B>  </P>  \r\n\r\n<P>Arbejdsskadestyrelsen har anerkendt en højresidig tennisalbue hos en  \r\n\r\n slagteriarbejder, der var beskæftiget med udbening af skinker og forender.  \r\n\r\n Kniven blev ført med højre hånd, således at presset på knivbladet typisk blev  \r\n\r\n lagt af højre tommel. Ved udbening af skinker var der tale om  \r\n\r\n udskæringsarbejde, hvor knivbladet skulle føres vandret ud til siden under  \r\n\r\n samtidig udøvelse af tryk på kniven. Andre snit fordrede halvcirkelbevægelser  \r\n\r\n i forbindelse med udbeningsarbejdet. Der var tale om både udad- og  \r\n\r\n indadgående cirkelbevægelser. Ved udbening af forender blev der skåret i en  \r\n\r\n horisontal, udadgående bevægelse under samtidig brug af kraft. Styrelsen  \r\n\r\n lagde vægt på, at arbejdet havde krævet hyppigt gentagne armbevægelser under  \r\n\r\n udøvelse af stor kraft. </P>  \r\n\r\n<P> <B>Eksempel 15</B>  </P>  \r\n\r\n<P>Den Sociale Ankestyrelse har afvist en dobbeltsidig tennisalbue hos en  \r\n\r\n kedelsmed, som i 13 år havde arbejdet med isætning af rør cirka 25 til 50  \r\n\r\n procent af arbejdstiden. Rørene, som vejede 20-40 kg, skulle placeres mellem  \r\n\r\n en kedels 2 cylinderformede dele ved, at de blev løftet og sat ind i  \r\n\r\n forborede huller. Selve placeringen af rørene tog cirka 1 dag, og der var 3  \r\n\r\n personer om arbejdet. Der blev dagligt placeret mellem 100-200 rør. Fra  \r\n\r\n oktober/november 1994 frem til foråret 1995 var skadelidte overvejende  \r\n\r\n beskæftiget med at løfte. Ankestyrelsen lagde i sin afgørelse vægt på, at den  \r\n\r\n dobbeltsidige tennisalbue ikke kunne anerkendes efter fortegnelsens Gruppe E,  \r\n\r\n punkt 6bi, da der ikke var tale om uvant arbejde. Lidelsen kunne heller ikke  \r\n\r\n anerkendes efter fortegnelsens Gruppe E, punkt 6bii, fordi der ikke var tale  \r\n\r\n om hurtigt gentagne og betydeligt kraftbetonede arbejdsbevægelser. </P>  \r\n\r\n<P> <B>4.6. Længere tids statisk belastning med armene hævet over  \r\n\r\n skulderhøjde</B>  </P>  \r\n\r\n<P>For forandringer i skulderleddets rotatorsener gælder efter Gruppe E,  \r\n\r\n punkt 6c, at de skal være opstået efter længere tids statisk belastning med  \r\n\r\n armene hævet over skulderhøjde. </P>  \r\n\r\n<P>For at betingelserne er opfyldt, skal armene skal være fastholdt over  \r\n\r\n skulderhøjde i stort set samme stilling en stor del af arbejdsdagen (timevis)  \r\n\r\n og gennem en længere periode (månedsvis). </P>  \r\n\r\n<P>For at arbejdet kan karakteriseres som statisk, er det afgørende, at de  \r\n\r\n led, som påvirkes af musklerne, fastholdes i samme stilling under arbejdet.  \r\n\r\n</P>  \r\n\r\n<P> <B>Eksempel 16</B>  </P>  \r\n\r\n<P>Arbejdsskadestyrelsen har afvist en tendinit (betændelsesagtig tilstand i  \r\n\r\n skulderleddets sener) hos en kvindelig rengøringsassistent. Skadelidte havde  \r\n\r\n arbejdet i 5 år i en festsal, hvor arbejdet bestod i alt forefaldende  \r\n\r\n arbejde, herunder rengøring, oprydning mv. Lidelsen opstod i forbindelse med  \r\n\r\n en årlig hovedrengøring, hvor skadelidte stod højt på et stillads og foretog  \r\n\r\n almindelig nedvaskning af loftet med aftørring med klud, opvridning af klud  \r\n\r\n og igen vaskebevægelser ind imellem skinner i loftet. Højre arm var hævet  \r\n\r\n over skulderhøjde en stor del af arbejdsdagen. Arbejdet stod på i 11 dage, og  \r\n\r\n efter 7-8 dage kom der gener fra højre skulder. Styrelsen lagde vægt på, at  \r\n\r\n lidelsen ikke var opstået efter længere tids statisk belastning med armene  \r\n\r\n hævet over skulderhøjde, idet der ikke havde været tale om, at armene havde  \r\n\r\n været fastholdt over skulderhøjde i stort set samme stilling en stor del af  \r\n\r\n arbejdsdagen (timevis) og gennem en længere periode (månedsvis). </P>  \r\n\r\n<P> <B>Eksempel 17</B>  </P>  \r\n\r\n<P>Arbejdsskadestyrelsen har anerkendt en rotator cuff lidelse hos en mand,  \r\n\r\n der arbejdede som isoleringsarbejder i mange år. Ved isoleringsarbejdet blev  \r\n\r\n isoleringsmaterialet ført rundt om røret og holdt fast med venstre hånd,  \r\n\r\n hvorefter det med højre hånd blev snøret fast med ståltråd. Lærred blev  \r\n\r\n rullet på og til sidst klistret sammen. Skadelidte havde altid arbejdet med  \r\n\r\n rørisolering, og 80 procent af arbejdet bestod af isolering af rør i lofter.  \r\n\r\n Arbejdet var udført fra stige eller stillads med armene hævet over  \r\n\r\n skulderhøjde den langt overvejende del af arbejdsdagen. I de resterende 20  \r\n\r\n procent af arbejdstiden arbejdede han med isolering af lodrette rør, hvor  \r\n\r\n armene cirka halvdelen af arbejdstiden var hævet over skulderhøjde. </P>  \r\n\r\n<P CLASS=PUNKT> <B>5.</B> SKULDERLIDELSER DER IKKE OPFYLDER BETINGELSERNE I  \r\n\r\n FORTEGNELSENS GRUPPE E, PUNKT 6C </P>  \r\n\r\n<P>Lidelser i skulderen som følge af skulderbelastende, dynamisk arbejde  \r\n\r\n opfylder ikke kravene i fortegnelsens Gruppe E, punkt 6c, fordi der ikke er  \r\n\r\n tale om statisk arbejde. Hvis Arbejdsskadestyrelsen finder, at belastningen  \r\n\r\n har været omfattende eller speciel, kan sagen forelægges for  \r\n\r\n Erhvervssygdomsudvalget til vurdering af anerkendelsesspørgsmålet. </P>  \r\n\r\n<P>Erhvervssygdomsudvalget har i de konkrete sager lagt vægt på, om arbejdet  \r\n\r\n har været kraftbetonet med arbejdsbevægelser, som specielt har belastet  \r\n\r\n skuldrene, og om der har været tidsmæssig sammenhæng mellem det  \r\n\r\n skulderbelastende arbejde og udvikling af skulderlidelsen. </P>  \r\n\r\n<P> <B>Eksempel 18</B>  </P>  \r\n\r\n<P>En mand havde i mere end 40 år været beskæftiget som slagteriarbejder.  \r\n\r\n Noget af tiden havde han båret kreaturkroppe fra kølerum til udbening og  \r\n\r\n flækket kranier. De seneste cirka 12 år havde han udbenet forskellige  \r\n\r\n kødstykker på akkord. Arbejdet indebar blandt andet, at ribbenene blev  \r\n\r\n knækket og senere trukket fri af kødet med en krog. Der skulle rykkes flere  \r\n\r\n gange pr. udskæring, og der kunne være tale om cirka 3600 ryk med krogen i  \r\n\r\n løbet af en arbejdsdag. Skadelidte fik efterhånden mere og mere ondt i  \r\n\r\n skulderen og måtte til sidst ophøre med arbejdet. I overensstemmelse med  \r\n\r\n Erhvervssygdomsudvalgets indstilling anerkendte Arbejdsskadestyrelsen  \r\n\r\n skulderlidelsen, der var diagnosticeret som et rotator cuff syndrom. Udvalget  \r\n\r\n lagde vægt på, at der havde været tale om kraftbetonet, skulderbelastende  \r\n\r\n arbejde i form af udbening, og at der var tidsmæssig sammenhæng mellem  \r\n\r\n arbejdet og udvikling af skulderlidelsen. </P>  \r\n\r\n<P> <B>Eksempel 19</B>  </P>  \r\n\r\n<P>Arbejdsskadestyrelsen har efter indstilling fra Erhvervssygdomsudvalget  \r\n\r\n anerkendt en rotator cuff lidelse hos en slagteriarbejder, der var  \r\n\r\n beskæftiget med afslagtning af oksehoveder. Kreaturerne var ophængt i benene,  \r\n\r\n så deres hoveder var placeret i knæhøjde. Skadelidte holdt med venstre hånd  \r\n\r\n fast i hovedet, mens højre hånd førte kniven, således at huden blev frigjort.  \r\n\r\n Bagefter blev hovedet skåret fri og faldt ned, hvorefter skadelidte greb det  \r\n\r\n med den venstre arm og løftede det op på et 1 meter højt bord. Her blev  \r\n\r\n hovedet yderligere renset og bagefter løftet op på en krog, hvor det via et  \r\n\r\n bånd blev kørt ind i en skyllemaskine. Skadelidte klarede 15 til 20 hoveder i  \r\n\r\n timen. Hovederne vejede i gennemsnit 28 kg. </P>  \r\n\r\n<P>Erhvervssygdomsudvalget lagde vægt på, at der havde været tale om hårdt  \r\n\r\n skulderbelastende arbejde, og at der var tidsmæssig sammenhæng mellem det  \r\n\r\n hårde arbejde og lidelsens opståen. </P>  \r\n\r\n<P CLASS=PUNKT> <B>6.</B> KRAV TIL ANMELDELSEN </P>  \r\n\r\n<P>Lægen skal anmelde såvel klare som formodede erhvervssygdomme til  \r\n\r\n Arbejdsskadestyrelsen og Arbejdstilsynet. </P>  \r\n\r\n<P>På anmeldeblanketten vedrørende formodede eller konstaterede  \r\n\r\n arbejdsbetingede lidelser er der under rubrik C afsat plads til beskrivelse  \r\n\r\n af de arbejdsfunktioner, den skadelidte især har haft, og hvor på  \r\n\r\n virksomheden vedkommende har arbejdet. </P>  \r\n\r\n<P>I rubrik D er afsat plads til beskrivelse af påvirkninger, der har  \r\n\r\n forårsaget lidelsen. </P>  \r\n\r\n<P>I tilfælde, hvor den arbejdsbetingede hoveddiagnose er senelidelse i  \r\n\r\n underarm eller hånd, tennisalbue eller forandringer i skulderleddets  \r\n\r\n rotatorsener, bør der under rubrik C og D være konkrete oplysninger om de  \r\n\r\n faktiske belastninger, herunder bevægelsernes art og antal pr. arbejdsdag  \r\n\r\n samt belastningens tidsmæssige udstrækning. </P>  \r\n\r\n<P>Det er desuden vigtigt, at eventuelle forudbestående eller konkurrerende  \r\n\r\n lidelser angives så nøjagtigt som muligt. </P>  \r\n\r\n<P>Diagnosen skal være på latin og dansk, og anmeldelsen bør være udfyldt med  \r\n\r\n maskinskrift eller blokbogstaver af hensyn til læsbarheden. </P>  \r\n\r\n<P CLASS=PUNKT> <B>7.</B> MEN OG ERHVERVSEVNETAB </P>  \r\n\r\n<P>Godtgørelse for men eller erstatning for erhvervsevnetab ydes kun på  \r\n\r\n grundlag af den del af sygdommen, der er forårsaget af arbejdet. Det betyder,  \r\n\r\n at Arbejdsskadestyrelsen foretager en konkret vurdering af, hvor stor en del  \r\n\r\n af sygdommens følger, som er arbejdsbetinget. </P>  \r\n\r\n<P> <B>7.1. Godtgørelse for varigt men</B>  </P>  \r\n\r\n<P>Godtgørelse for varigt men fastsættes efter lov om forsikring mod følger  \r\n\r\n af arbejdsskade, § 33. </P>  \r\n\r\n<P>Mengraden fastsættes på grundlag af skadens medicinske art og omfang og  \r\n\r\n under hensyn til de forvoldte ulemper i den skadelidtes personlige  \r\n\r\n livsførelse. </P>  \r\n\r\n<P>Lidelserne under fortegnelsens Gruppe E, punkt 6, er nævnt i  \r\n\r\n Arbejdsskadestyrelsens vejledende mentabel. Der er tale om en normaltabel, og  \r\n\r\n der kan afhængigt af forholdene blive tale om højere eller lavere mengrader.  \r\n\r\n</P>  \r\n\r\n<P>Uddrag af tabellen er optrykt i bilag 2. </P>  \r\n\r\n<P> <B>7.2. Erstatning for tab af erhvervsevne</B>  </P>  \r\n\r\n<P>Vurderingen af erhvervsevnetabet sker efter reglerne i § 32 i lov om  \r\n\r\n forsikring mod følger af arbejdsskade.Ved bedømmelsen af erhvervsevnetabet  \r\n\r\n bliver der taget hensyn til den skadelidtes muligheder for at skaffe sig  \r\n\r\n indtægt ved arbejde, som med rimelighed kan forlanges af den pågældende efter  \r\n\r\n dennes evner, uddannelse, alder og muligheder for erhvervsmæssig omskoling.  \r\n\r\n</P>  \r\n\r\n<P>Arbejdsskadestyrelsens praksis er beskrevet i styrel-sens vejledning om  \r\n\r\n erstatning for tab af erhvervsevne. </P>  \r\n\r\n<P>BILAG </P>  \r\n\r\n<P> <B>BILAG 1:</B>  Uddrag af fortegnelse over erhvervssygdomme </P>  \r\n\r\n<P> <B>BILAG 2:</B>  Uddrag af mentabel </P>  \r\n\r\n<P> <B>Bekendtgørelse om fortegnelse over erhvervssygdomme </B></P>  \r\n\r\n<P>(Arbejdsskadestyrelsens bekendtgørelse nr. 820 af 3. november 1997) </P>  \r\n\r\n<PRE>  \r\n\r\n Gruppe E  \r\n\r\n  Sygdomme forårsaget af                 Bemærkninger/sygsommens art:  \r\n\r\n fysiske påvirkninger:  \r\n\r\n 6. Følgende lidelser, når der ikke  \r\n\r\n    har været tale om varieret  \r\n\r\n    arbejde med kvalitativt  \r\n\r\n    forskellige arbejdsfunktioner:  \r\n\r\n    a) Tendovaginitis (seneskede-        Punktet omfatter ikke steno-  \r\n\r\n       hindebetændelse), tendinitis      serende tendovaginitis  \r\n\r\n       og peritendinitis (betændelse     (springfinger og de  \r\n\r\n       i sener og i vævet umiddelbart    Quervain's syndrom.)  \r\n\r\n       omkring senerne) på underarme  \r\n\r\n       og hænder forårsaget af uvant  \r\n\r\n       og kraftbetonet arbejde, når  \r\n\r\n       lidelsen opstår inden for 6  \r\n\r\n       måneder efter det uvante  \r\n\r\n       arbejdespåbegyndelse.  \r\n\r\n    b) Epicondylitis lateralis  \r\n\r\n       (tennisalbue)  \r\n\r\n        enten  \r\n\r\n       i) forårsaget af uvant og  \r\n\r\n          kraftbetonet  arbejde,  \r\n\r\n          når lidelsen opstår inden  \r\n\r\n          for 6 måneder efter det  \r\n\r\n          uvante arbejdes påbegyndelse,  \r\n\r\n           eller  \r\n\r\n      ii) forårsaget af hurtigt          Eksempelvis: filetskærere og  \r\n\r\n          gentagne og betydeligt         slagteriarbejdere, der  \r\n\r\n          kraftbetonede arbejds-         udfører udskæringsarbejde.  \r\n\r\n          bevægelser.  \r\n\r\n    c)    Forandringer i skulderleddets  Eksempelvis: rotator cuff  \r\n\r\n          rotatorsener opstået efter     syndrom, skuldertendinit.  \r\n\r\n          længere tids statisk  \r\n\r\n          belastning med armene hævet  \r\n\r\n          over skulderhøjde.  \r\n\r\n</PRE>  \r\n\r\n<P> <B>Uddrag af Arbejdsskadestyrelsens vejledende mentabel af 19. februar  \r\n\r\n 1996 </B></P>  \r\n\r\n<PRE>  \r\n\r\n Smertetilstande  \r\n\r\n  Tennisalbue:  \r\n\r\n   med lejlighedsvise belastningsudløste smerter ......  5 procent  \r\n\r\n   med hyppige belastningsudløste smerter og normal  \r\n\r\n   bevægelighed .......................................  5 procent  \r\n\r\n   med daglige funktionshindrende smerter og let  \r\n\r\n   bevægeindskrænkning ................................  8 procent  \r\n\r\n  Seneskedehindebetændelse mv.:  \r\n\r\n   med lejlighedsvise belastningsudløste smerter ......  5 procent  \r\n\r\n   med hyppige belastningsudløste smerter og normal  \r\n\r\n   bevægelighed .......................................  5 procent  \r\n\r\n   med daglige funktionshindrende smerter og let  \r\n\r\n   bevægeindskrænkning ................................  8 procent  \r\n\r\n  Forandringer i skulderleddets rotatorsener:  \r\n\r\n   med lejlighedsvise belastningsudløste smerter  \r\n\r\n   og normal bevægelighed .............................  5 procent  \r\n\r\n   med hyppige, daglige belastningsudløste smerter  \r\n\r\n   og normal bevægelighed .............................  5 procent  \r\n\r\n   med daglige belastningsudløste smerter og  \r\n\r\n   let nedsat bevægelighed ............................  8 procent  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/05/1998"
        },
        {
            "displayName": "Accession",
            "displayValue": "C19981930860"
        },
        {
            "displayName": "Entydig dokumentidentifikation",
            "displayValue": "CM047086"
        },
        {
            "displayName": "Dato for førstegangsindlæggelse",
            "displayValue": "26/05/1998"
        },
        {
            "displayName": "Dato for indlæggelse",
            "displayValue": "16/03/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19308"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "02/03/1998"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}