{
    "id": 215337,
    "title": "Vedtægter for Statens Værksteder for Kunst",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9600 af 31/08/2020",
    "documentHtml": "<div class=\"bjelke\">Den fulde tekst</div><p class=\"Titel2\">Vedtægter for Statens Værksteder for Kunst</p>\r\n<p class=\"ParagrafGruppeOverskrift\">\r\n   <span>\r\n      <span class=\"Bold\">Navn og ejerforhold</span>\r\n   </span>\r\n</p>\r\n<p class=\"Paragraf\" id=\"id3fc31f3d-4bc8-4eb3-b85e-8ca86d6dc3d8\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1</span> Statens Værksteder for Kunst.</p>\r\n<p class=\"Stk2\">\r\n   <span class=\"StkNr\" id=\"idfe1a5709-c239-45a0-a56d-372ff172f6cb\">Stk. 2</span> Statens Værksteder for Kunst er en statsinstitution under Kulturministeriet.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Bold\">Formål</span>\r\n   </span>\r\n</p>\r\n<p class=\"Paragraf\" id=\"idb4ba20bc-df6b-412e-a9d1-e23894bfb92a\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2</span> Institutionens formål, opgaver og mål fremgår af Akt. 121 af 7. december 1983.</p>\r\n<p class=\"Stk2\">\r\n   <span class=\"StkNr\" id=\"idc8f68412-4b5a-4ec0-85d9-b8115eccaad3\">Stk. 2</span> Statens Værksteder for Kunst har til opgave at bidrage til udførelsen af særligt krævende projekter, herunder at give muligheder til nye talenter inden for billedkunst, design, kunsthåndværk og konservering. Institutionen skal tilbyde arbejdsophold til ansøgere inden for disse områder og udvikle faciliteter, faglighed og samarbejdsrelationer, der har betydning for denne opgave. Der er indrettet basisværksteder for træ og metal samt 7 specialværksteder og 8 atelierer.</p>\r\n<p class=\"Stk2\">\r\n   <span class=\"StkNr\" id=\"idb7ae2c95-5a00-4ff3-9ffa-3ea71f49a6e2\">Stk. 3</span> Det overordnede kriterium for tildeling af arbejdsophold er kunstnerisk kvalitet.</p>\r\n<p class=\"Stk2\">\r\n   <span class=\"StkNr\" id=\"idb4644607-b340-4aeb-aba1-5d8d154b6a0b\">Stk. 4 </span> Statens Værksteder for Kunst står til rådighed for alle kvalificerede ansøgere fra hele landet og for udenlandske kunstnere med projekter i Danmark. Det er målet, at de kunstneriske projekter der udføres på institutionen, skal komme offentligheden til gavn i hele landet, ligesom det skal være en støtte for udførelsen af danske projekter, der vises i udlandet.</p>\r\n<p class=\"Stk2\">\r\n   <span class=\"StkNr\" id=\"idbca7655f-9b87-4830-86a4-2ad2108976f6\">Stk. 5</span> Det er et mål for Statens Værksteder for Kunst at facilitere arbejdsophold af høj faglig kvalitet.</p>\r\n<p class=\"Stk2\">\r\n   <span class=\"StkNr\" id=\"ide3df9524-1a8b-423d-9beb-ea1d0f69e1bc\">Stk. 6</span> Det er et mål for Statens Værksteder for Kunst at udvikle sig som professionel videnformidler og netværksaktør ved at formidle sin viden om kunstneriske arbejdsprocesser.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Bold\">Institutionens ledelse, administration og tilsyn</span>\r\n   </span>\r\n</p>\r\n<p class=\"Paragraf\" id=\"id32047369-7400-494b-9cc8-cf4ce86a9abf\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3</span> Statens Værksteder for Kunst ledes af en direktør med ansvar for den daglige ledelse af institutionen, og af et fagligt råd, ’Værkstedsrådet’, der skal rådgive direktøren om faglige og kunstneriske spørgsmål i forbindelse med værkstedernes drift og udvikling.</p>\r\n<p class=\"Stk2\">\r\n   <span class=\"StkNr\" id=\"id2e00a647-2548-4d11-9eff-2ba26a2c0a73\">Stk. 2</span> Direktøren ansættes af Kulturministeriet efter indstilling fra Værkstedsrådet.</p>\r\n<p class=\"Stk2\">\r\n   <span class=\"StkNr\" id=\"id32481e1c-0394-4557-ad78-a7d1ec7b58db\">Stk. 3</span> Direktøren er ansvarlig for institutionens daglige ledelse over for Kulturministeriet iht. Virksomhedsinstruks af oktober 2016. Direktøren har det overordnede ansvar for, at institutionen opfylder sit formål, jf. § 2, stk. 2, samt at udviklingsmål, aftalt med Slots- og Kulturstyrelsen, indfries.</p>\r\n<p class=\"Stk2\">\r\n   <span class=\"StkNr\" id=\"id72d5ad60-0e6b-43fd-ab9c-bde2441ab755\">Stk. 4</span> Direktøren træffer beslutning om ansættelse og afskedigelse af medarbejdere ved institutionen. Ved ansættelse af værkstedsfagligt personale er direktøren forpligtet til at indhente en faglig vurdering fra Værkstedsrådet.</p>\r\n<p class=\"Stk2\">\r\n   <span class=\"StkNr\" id=\"id460d0b0a-0023-484d-b339-bd4394fa4f76\">Stk. 5</span> Direktøren underskriver på institutionens vegne. Direktøren repræsenterer Statens Værksteder for Kunst og har ansvar for institutionens samarbejdsrelationer.</p>\r\n<p class=\"Stk2\">\r\n   <span class=\"StkNr\" id=\"id82088767-1ec1-460d-9184-563611c5e636\">Stk. 6</span> Direktøren yder administrativ bistand til Værkstedsrådet, herunder sagsforberedelse og tilvejebringelse af nødvendig information.</p>\r\n<p class=\"Stk2\">\r\n   <span class=\"StkNr\" id=\"idf3cd8c84-0ca6-45ee-91c0-93a8f07cb731\">Stk. 7</span> Direktøren udarbejder årligt en årsrapport, som er udført i overensstemmelse med Kulturministeriets fastsatte retningslinjer. Årsrapporten skal forelægges Værkstedsrådet til bemærkninger og skal derefter godkendes af Kulturministeriet.</p>\r\n<p class=\"Stk2\">\r\n   <span class=\"StkNr\" id=\"id2a0b99ef-3436-4aaf-a57c-a6a108f86a1d\">Stk. 8</span> Statens Værksteder for Kunst er under tilsyn af Slots- og Kulturstyrelsen.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Bold\">Værkstedsrådet</span>\r\n   </span>\r\n</p>\r\n<p class=\"Paragraf\" id=\"idebe3f69d-7d60-4652-b597-f189128c7cdd\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4</span> Værkstedsrådet består af 4 personer: formændene for de i § 6 nævnte to områdeudvalg samt yderligere et medlem fra hvert udvalg.</p>\r\n<p class=\"Stk2\">\r\n   <span class=\"StkNr\" id=\"id93d63421-8b87-4556-807a-4fa78cb49b2d\">Stk. 2</span> Værkstedsrådet konstituerer sig selv ved første møde efter sommerferien og fungerer frem til næste konstitueringsmøde. Værkstedsrådet vælger selv sin formand og næstformand for et år ad gangen.</p>\r\n<p class=\"Stk2\">\r\n   <span class=\"StkNr\" id=\"ide135adb3-1737-4f3d-8838-6e4c8000f140\">Stk. 3</span> Medlemmerne vælges for et år ad gangen. Genvalg kan finde sted, så længe medlemmet er repræsenteret i et af områdeudvalgene.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Bold\">Værkstedsrådets kompetence</span>\r\n   </span>\r\n</p>\r\n<p class=\"Paragraf\" id=\"id4bbeb3ef-2ed0-4eea-b3ef-f980037e0e1b\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5</span> Værkstedsrådet er det øverste faglige råd og skal rådgive direktøren om faglige og kunstneriske spørgsmål i forbindelse med institutionens drift og udvikling, jf. § 3, stk. 1.</p>\r\n<p class=\"Stk2\">\r\n   <span class=\"StkNr\" id=\"id3ebf5ea5-57bb-4ea7-9740-649b40d252bb\">Stk. 2</span> Værkstedsrådet har det overordnede ansvar for, at behandlingen af ansøgninger til værkstedernes faciliteter sker efter de gældende kriterier, og at alle relevante ansøgninger behandles. Værkstedsrådet har kompetence til at foretage ændringer af de gældende kriterier for ansøgningsbehandlingen.</p>\r\n<p class=\"Stk2\">\r\n   <span class=\"StkNr\" id=\"id9f1044ea-aa3a-4507-835f-fa624c5128ef\">Stk. 3</span> Værkstedsrådet træffer afgørelse om arbejdsophold til ansøgere efter indstilling fra områdeudvalgene.</p>\r\n<p class=\"Stk2\">\r\n   <span class=\"StkNr\" id=\"id0fd6f819-0bf7-469c-b05c-774bdb5656d3\">Stk. 4</span> Værkstedsrådet vurderer løbende relevansen og kvaliteten af institutionens opgavevaretagelse og tilbud til brugerne, herunder af værkstedernes faciliteter, bl.a. på baggrund af brugertilfredshedsundersøgelser. Værkstedsrådet kan give anbefalinger til direktøren om ændringer af tilbud og faciliteter m.v.</p>\r\n<p class=\"Stk2\">\r\n   <span class=\"StkNr\" id=\"id8c821b61-8209-4d1c-b9ff-52151c98bb5c\">Stk. 5</span> Værkstedsrådet er beslutningsdygtigt, når mindst tre medlemmer er til stede. Beslutning træffes ved almindeligt stemmeflertal. Ved stemmelighed er formandens stemme udslagsgivende og i dennes fravær næstformandens.</p>\r\n<p class=\"Stk2\">\r\n   <span class=\"StkNr\" id=\"id45416d02-d6ea-4564-9c0a-bb844fd46dde\">Stk. 6</span> Værkstedsrådet fastsætter selv sin forretningsorden.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Bold\">Områdeudvalgene</span>\r\n   </span>\r\n</p>\r\n<p class=\"Paragraf\" id=\"id738c6f5b-9a1d-447d-9d02-adf9047be954\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6 </span> Der er nedsat to områdeudvalg: Udvalget for Billedkunst, der behandler ansøgninger inden for billedkunst og konservering og Udvalget for Design/Kunsthåndværk, der behandler ansøgninger inden for de to fagområder.</p>\r\n<p class=\"Stk2\">\r\n   <span class=\"StkNr\" id=\"id09522259-df3b-4f7c-a993-0240b1f7f528\">Stk. 2</span> Hvert områdeudvalg består af fem fagkyndige medlemmer, der er professionelt udøvende inden for de pågældende fagområder.</p>\r\n<p class=\"Stk2\">\r\n   <span class=\"StkNr\" id=\"id68ffb755-50ed-4f6e-83f5-5a49fb306c80\">Stk. 3</span> Områdeudvalgene har til opgave at vurdere indkomne ansøgninger på baggrund af de fastsatte kriterier og afgive indstilling om tildeling af arbejdsophold til Værkstedsrådet. Indkomne ansøgninger til Statens Værksteder for Kunst fordeles med bistand fra administrationen, og områdeudvalgene foretager selv en vurdering af, hvor en ansøgning rent fagligt hører til og kan således tildele den et givent udvalg efter eget skøn.</p>\r\n<p class=\"Stk2\">\r\n   <span class=\"StkNr\" id=\"idd66562c4-5126-43e3-8ed3-495d006bc020\">Stk. 4</span> Udvalget for Billedkunst sammensættes af følgende fem medlemmer: en billedhugger, indstillet af Det Kongelige Danske Kunstakademi, Det Fynske Kunstakademi og Det Jyske Kunstakademi i fællesskab, en billedkunstner, indstillet af Billedkunstnernes Forbund, en billedkunstner, indstillet af Akademiraadet, en billedhugger, indstillet af Akademiraadet, og en konservator, indstillet af Nordisk Konservatorforbund.</p>\r\n<p class=\"Stk2\">\r\n   <span class=\"StkNr\" id=\"id2d0df63d-5532-45fd-a1cc-079da399a661\">Stk. 5</span> Udvalget for Design/Kunsthåndværk sammensættes af følgende fem medlemmer: en designer/kunsthåndværker, indstillet af Danske Kunsthåndværkere og designere, en designer/kunsthåndværker, indstillet af Designskolen ved KADK og Designskolen i Kolding i fællesskab, en designer/kunsthåndværker, indstillet af Akademiraadet, en arkitekt/designer, indstillet af Arkitektforeningen og Design denmark i fællesskab, og en arkitekt/designer, indstillet af Arkitektskolen ved KADK og Arkitektskolen i Aarhus i fællesskab.</p>\r\n<p class=\"Stk2\">\r\n   <span class=\"StkNr\" id=\"idbd6de965-575a-4b36-b174-7bf1e817edc9\">Stk. 6</span> Kulturministeren udpeger og beskikker alle medlemmer af områdeudvalgene efter indstilling fra de i stk. 4-5 ovennævnte organisationer.</p>\r\n<p class=\"Stk2\">\r\n   <span class=\"StkNr\" id=\"id256bc424-1ed5-44fd-b918-cbbe64d9b2ec\">Stk. 7</span> Medlemmerne vælges for tre år ad gangen forskudt med ét år i en treårig cyklus, således at der årligt udtræder ét eller to medlemmer, og et eller to nye indtræder. Genvalg kan ske for yderligere en treårig periode. Hvis et medlem udtræder før tid, vælges et nyt for den resterende periode.</p>\r\n<p class=\"Stk2\">\r\n   <span class=\"StkNr\" id=\"id4f5218d0-7470-4427-affa-3ac77a4c7cbf\">Stk. 8</span> De indstillende organisationer er i forbindelse med indstillingerne underlagt ligestillingsloven. Organisationerne skal derfor både indstille en mand og en kvinde til den givne plads i et områdeudvalg. Ministeren udpeger og beskikker endeligt og skal i den forbindelse tilstræbe en ligelig kønssammensætning. De indstillende organisationer skal herudover bestræbe sig på at indstille medlemmer, så områdeudvalgene har geografisk spredning.</p>\r\n<p class=\"Stk2\">\r\n   <span class=\"StkNr\" id=\"id40d33158-b7b3-4add-ad53-ff3c8f9101e2\">Stk. 9</span> Hvert områdeudvalg vælger formand og yderligere et medlem, der sammen med formanden skal repræsentere udvalget i Værkstedsrådet for ét år ad gangen. Genvalg er muligt.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Bold\">Habilitet, tavshedspligt og klageadgang</span>\r\n   </span>\r\n</p>\r\n<p class=\"Paragraf\" id=\"id84f1263d-5655-45c5-91b8-744873a7b505\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7</span> Værkstedsrådets og områdeudvalgets medlemmer er underlagt de til enhver tid gældende regler om tavshedspligt, som fremgår af forvaltningsloven og persondataloven. Dette betyder, at medlemmerne har tavshedspligt om følsomme oplysninger, de måtte få kendskab til under arbejdet i Statens Værksteder for Kunst.</p>\r\n<p class=\"Stk2\">\r\n   <span class=\"StkNr\" id=\"id86c096f1-f5f8-4fc4-a83d-790d5108f0ef\">Stk. 2</span> Værkstedsrådets og områdeudvalgets medlemmer er underlagt de til enhver tid gældende regler om inhabilitet, som fremgår af forvaltningsloven. Dette betyder, at medlemmerne ikke må deltage i behandlinger og beslutninger om sager mv., som de kan have en personlig eller økonomisk interesse i, eller hvor der på anden måde kan opstå tvivl om deres habilitet.</p>\r\n<p class=\"Stk2\">\r\n   <span class=\"StkNr\" id=\"idbda89ff2-9a5e-4036-8a17-90176b58d833\">Stk. 3</span> Det påhviler det enkelte råds- eller udvalgsmedlem at informere formanden og sekretariatet, såfremt medlemmet vurderer at være inhabil i en konkret sag. I tilfælde af inhabilitet skal det inhabile medlem forlade mødet under rådets eller udvalgets behandling af den pågældende sag.</p>\r\n<p class=\"Stk2\">\r\n   <span class=\"StkNr\" id=\"id401d39f6-7c2e-4a26-9251-047670b060ef\">Stk. 4</span> Ansøgere, som har fået afslag på en ansøgning om ophold, kan klage over afgørelsen til Værkstedsrådet eller forlange sagen optaget til genbehandling i Værkstedsrådet, hvis ansøgeren mener, der er sket fejl i behandlingen af ansøgningen.</p>\r\n<p class=\"Stk2\">\r\n   <span class=\"StkNr\" id=\"id624a75d6-a059-4917-bad3-38be5e27a0d5\">Stk. 5</span> Værkstedsrådets afgørelser i genbehandlede sager kan klages til Kulturministeriet.</p><div class=\"Givet\" id=\"Givet\"><p class=\"Givet\" align=\"center\">Kulturministeriet, den 31. august 2020</p><p class=\"Sign1\" align=\"center\">Per Nylykke</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/09/2020"
        },
        {
            "displayName": "Accession",
            "displayValue": "C20200960009"
        },
        {
            "displayName": "Entydig dokumentidentifikation",
            "displayValue": "AK001557"
        },
        {
            "displayName": "Dato for førstegangsindlæggelse",
            "displayValue": "01/09/2020"
        },
        {
            "displayName": "Dato for indlæggelse",
            "displayValue": "01/09/2020"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9600"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "31/08/2020"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Kulturministeriet"
        },
        {
            "displayName": "Ressortministeriets journalnummer",
            "displayValue": "Kulturmin., j. nr.: 20/02293"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}