{
    "id": 37053,
    "title": "Landbrug - hestehold - erhvervsmæssig - opgørelsesprincip. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18516 af 31/07/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I forbindelse med behandlingen af en sag om fradrag for underskud ved  \r\n\r\n et landbrug på 25 tdr. land, hvor de 20 tdr. land var bortforpagtet og resten  \r\n\r\n anvendt til hestehold m.v., blev det fastslået, at bortforpagtningen og  \r\n\r\n driften af det resterende areal måtte anses for to adskilte aktiviteter,  \r\n\r\n således at spørgsmålet om erhvervsmæssig drift måtte vurderes særskilt for de  \r\n\r\n to aktiviteter. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Landbrug - hestehold - erhvervsmæssig -  \r\n\r\n opgørelsesprincip. (* 1) </H1>  \r\n\r\n<P></P>  \r\n\r\n<P>A, hvis ansættelse for indkomstårene 1985 og 1986 var stadfæstet ved  \r\n\r\n rettens kendelse af 3. maj 1989, anmodede om og fik godkendt, at sagen blev  \r\n\r\n genoptaget. </P>  \r\n\r\n<P>De pågældende ansættelser skyldtes, at klagerens hestehold og øvrige  \r\n\r\n landbrugsvirksomhed - bortset fra bortforpagtning af 20 tdr. land - var anset  \r\n\r\n for hobbyvirksomhed. </P>  \r\n\r\n<P>Det var oplyst, at klageren ejede en landbrugsejendom på 25 tdr. land, som  \r\n\r\n han beboede med sin familie. Klagerens fader beboede naboejendommen på 50  \r\n\r\n tdr. land. Klageren havde gennem en årrække haft bortforpagtet 20 tdr. land  \r\n\r\n til faderen for 20.000 kr. pr. år. Det resterende areal på 5 tdr. land havde  \r\n\r\n klageren stort set benyttet til afgræsning af heste og et par fedekreaturer.  \r\n\r\n</P>  \r\n\r\n<P>Klageren, der havde haft hesteavl fra 1979, havde i de omhandlede år haft  \r\n\r\n to avlshopper og et føl og havde i dag fem heste. Besætningsforøgelsen fra  \r\n\r\n tre til fem heste var sket ved eget tillæg. </P>  \r\n\r\n<P>Klagerens landbrugsdrift omfattede - udover bortforpagtningen af 20 tdr.  \r\n\r\n land - et mindre salg af korn/raps og opfedning af et par kvier. </P>  \r\n\r\n<P>Klageren anførte bl.a., at avlsarbejdet med heste, som omfattede dels  \r\n\r\n varmblod, dels oldenborgere, var en meget langsigtet virksomhed. Klageren  \r\n\r\n henviste herved til, at hans heste var af god afstamning, og at hans  \r\n\r\n hestehold i dag havde nået et niveau, som gjorde, at han havde alle  \r\n\r\n muligheder for fremover at oppebære et pænt overskud. </P>  \r\n\r\n<P>Klageren henviste videre til sine faglige kvalifikationer inden for  \r\n\r\n hesteavl. Klageren var landmandssøn, og han havde arbejdet med heste fra sit  \r\n\r\n 12. år. Klageren havde i 1969/70 været ansat på et svensk hestestutteri og i  \r\n\r\n otte år været taksationsmand i en hesteforsikring, samt i tre år været dommer  \r\n\r\n ved et dyrskue for oldenborgheste. Klageren var endelig landsformand for et  \r\n\r\n af udvalgene under Dansk Ride Forbund. </P>  \r\n\r\n<P>Til yderligere støtte for sin påstand fremsendte klageren erklæringer fra  \r\n\r\n en regionsformand fra Dansk Varmblod og fra Landboforeningens  \r\n\r\n Regnskabskontor. I begge erklæringer blev givet udtryk for, at klagerens  \r\n\r\n landbrug, herunder hesteholdet, var drevet forsvarligt ud fra en  \r\n\r\n teknisk-landbrugsfaglig bedømmelse. </P>  \r\n\r\n<P>Landsskatteretten bemærkede, at bortforpagtningen og driften af det  \r\n\r\n resterende areal måtte anses for to adskilte aktiviteter, således at  \r\n\r\n spørgsmålet om erhvervsmæssig drift måtte vurderes særskilt for de to  \r\n\r\n aktiviteter. </P>  \r\n\r\n<P>Tre retsmedlemmer fandt imidlertid, at der med de seneste  \r\n\r\n regnskabsoplysninger var konstateret en, omend beskeden, positiv udvikling i  \r\n\r\n klagerens hestehold. </P>  \r\n\r\n<P>Når videre blev henset til de to sagkyndige erklæringer - hvorefter  \r\n\r\n klagerens hestehold var tilrettelagt teknisk forsvarligt - samt klagerens  \r\n\r\n betydelige kendskab til hesteavl, fandt disse retsmedlemmer, at driften af  \r\n\r\n klagerens landbrugsejendom, herunder hesteholdet, havde været erhvervsmæssigt  \r\n\r\n drevet. </P>  \r\n\r\n<P>Et retsmedlem bemærkede, at der forelå oplysninger om klagerens hestehold  \r\n\r\n for perioden 1982-1988. Klageren havde i denne periode haft to avlshopper.  \r\n\r\n Den ene avlshoppe blev dog afhændet i 1988. Der var i gennemsnit født et føl  \r\n\r\n om året. I den nævnte periode var der solgt i alt 5 heste til en samlet pris  \r\n\r\n på 52.000 kr., dvs. ca. 10.000 kr. i gennemsnit. Hesteholdet havde i hele  \r\n\r\n perioden omfattet 3-5 heste (inkl. føl og ungheste). Såvel ved udgangen af  \r\n\r\n 1982 som ved udgangen af 1988 omfattede hesteholdet 4 heste. </P>  \r\n\r\n<P>På baggrund af hesteholdets beskedne omfang, den manglende udvikling i  \r\n\r\n hesteholdet samt de beskedne salgspriser, der var opnået, fandt dette  \r\n\r\n retsmedlem ikke, at der var grundlag for at ændre Landsskatterettens  \r\n\r\n tidligere afgørelse af sagen. Retsmedlemmet voterede derfor for stadfæstelse  \r\n\r\n af ansættelsen. </P>  \r\n\r\n<P>Der blev truffet afgørelse efter stemmeflertallet, og de påklagede  \r\n\r\n ansættelser blev herefter nedsat til de selvangivne beløb. </P>  \r\n\r\n<P>LV 1989, R 3.6. og 4.3. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 9, 1990, s. 700"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901851625"
        },
        {
            "displayName": "Entydig dokumentidentifikation",
            "displayValue": "CA004988"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18516"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "31/07/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1990-2-244"
        },
        {
            "displayName": "Stikord",
            "displayValue": "LANDBRUG"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}