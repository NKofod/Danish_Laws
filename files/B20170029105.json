{
    "id": 188258,
    "title": "Bekendtgørelse om forsøgsordning for tilskud til etablering af højhastighedsbredbånd i 2017",
    "documentTypeId": "60",
    "isSagsforlobPeriodValid": true,
    "shortName": "BEK nr 291 af 26/03/2017",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om forsøgsordning for tilskud til etablering af højhastighedsbredbånd i 2017</p>\r\n<p class=\"Indledning2\">I medfør af tekstanmærkning nr. 119 til § 29 i Finansloven for finansåret 2017 fastsættes:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Tilskudsberettigede projekter</span>\r\n   </span>\r\n</p>\r\n<p class=\"Paragraf\" id=\"id2d5ca4dc-5b56-4dca-8acf-1c43279dbb57\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Energistyrelsen kan efter ansøgning yde tilskud til delvis dækning af investeringsomkostninger ved bredbåndsrelaterede anlægsarbejder til projekter om udbredelse i sammenhængende områder af næstegenerationsnet (NGA-net) til hurtigt bredbånd, herunder investeringsomkostninger til etablering af passiv fysisk infrastruktur i den forbindelse.</p>\r\n<p class=\"Stk2\">\r\n   <span class=\"StkNr\" id=\"id53c8bda8-74fa-4323-b9a3-6670b64b76ca\">Stk. 2.</span> Ansøgning om tilskud indsendes af en kommune eller en sammenslutning af borgere og virksomheder på vegne af det partnerskab, der medvirker i projektet.</p>\r\n<p class=\"Stk2\">\r\n   <span class=\"StkNr\" id=\"id7348494d-662a-41a4-bed1-ce508fda8eb5\">Stk. 3.</span> Energistyrelsen kortlægger og offentliggør en oversigt over, hvilke bolig-, virksomheds- eller sommerhusadresser, der kan indgå i projekter omfattet af stk. 1. For at blive tilskudsberettigede må adresser maksimalt kunne få 10 Mbit/s download og/eller 2 Mbit/s upload, og det må ikke forventes, at adresserne vil få bedre dækning inden for tre år.</p>\r\n<p class=\"Stk2\">\r\n   <span class=\"StkNr\" id=\"idf7c97793-c3f7-414a-9138-791e6a0a41fc\">Stk. 4.</span> Energistyrelsen indhenter oplysninger til brug for kortlægningen, jf. stk. 3, fra udbydere af elektroniske kommunikationsnet og -tjenester. Ved offentliggørelse af kortlægningen, fastsætter Energistyrelsen en frist for indsigelser i forhold til, hvilke adresser der fremgår af listen. På baggrund af henvendelser med ønske om tilføjelse eller fjernelse af adresser fra listen træffer Energistyrelsen afgørelse om den endelige liste over adresser, som der kan søges tilskud til dækning af.</p>\r\n<p class=\"Stk2\">\r\n   <span class=\"StkNr\" id=\"idc17df64c-9b4a-40ba-9cac-8d9234390a8d\">Stk. 5.</span> Mobilteknologier kan ikke indgå i projekter i områder, hvor der i det pågældende område blev stillet dækningskrav i 1800 MHz-auktionen, der blev gennemført i 2016.</p>\r\n<p class=\"Stk2\">\r\n   <span class=\"StkNr\" id=\"id3e0de3d8-39dd-4e86-8e6e-bba20dc24198\">Stk. 6.</span> Der kan ikke ydes tilskud til etableringen af bredbåndsforbindelser til nybyggeri eller ny-udstykninger. Dog kan enkeltstående nybyggeri eller en enkeltstående ny-udstykning modtage tilskud.</p>\r\n<p class=\"Stk2\">\r\n   <span class=\"StkNr\" id=\"idd70f085c-da41-493a-b690-df3096909fe3\">Stk. 7.</span> Det NGA-net, der etableres med tilskud, skal ved etableringen kunne levere stabile, oplevede hastigheder på mindst 30 Mbit/s download og 5 Mbit/s upload, og nettet skal senest i 2020 kunne levere stabile, oplevede hastigheder på mindst 100 Mbit/s download og 30 Mbit/s upload. En eventuel opgradering af nettet for at kunne levere mindst 100 Mbit/s download og 30 Mbit/s upload skal ske uden ekstra omkostning for slutbrugeren.</p>\r\n<p class=\"Paragraf\" id=\"id4be09c9a-3663-4702-b0e9-153d442325e6\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved følgende:</p>\r\n<p class=\"Liste1\">\r\n   <span class=\"Liste1Nr\" id=\"id15bfd61d-1c76-4365-ad46-2ffac95bf09d\">1)</span> Næstegenerationsnet (NGA-net): Avancerede net, som mindst har følgende egenskaber: a) leverer stabile tjenester ved meget høj hastighed pr. abonnent gennem optiske (eller tilsvarende teknologi) backhaulnet, der er tilstrækkeligt tæt på brugeren til, at leveringen af meget høj hastighed reelt kan garanteres, b) understøtter en bred vifte af avancerede digitale tjenester, bl.a. konvergerede all-IP-tjenester, og c) har markant højere uploadhastigheder (sammenlignet med basale bredbåndsnet). I den nuværende fase af markedsudviklingen og den teknologiske udvikling er NGA-net: a) fiberbaserede adgangsnet (FTTx), b) avancerede opgraderede kabel-tv-net og c) visse avancerede trådløse net, der muliggør vedvarende høje hastigheder til den enkelte abonnent.</p>\r\n<p class=\"Liste1\">\r\n   <span class=\"Liste1Nr\" id=\"idfaf336d2-6b25-416b-ba6a-40959d7266d8\">2)</span> Partnerskaber: Gruppe af et eller flere teleselskaber, en sammenslutning af borgere og virksomheder samt eventuelt en kommune, som ønsker at medvirke til etablering af NGA-net i et projekt omfattet af § 1.</p>\r\n<p class=\"Liste1\">\r\n   <span class=\"Liste1Nr\" id=\"id8f2f2a29-dc50-4336-9fb0-842edda55625\">3)</span> Sammenslutning af borgere og virksomheder: En forening eller lignende, der enten er stiftet til formålet eller tidligere var stiftet i anden sammenhæng. I sammenslutningen skal der være medlemmer, i form af borgere eller virksomheder, der repræsenterer hver enkelt adresse, der deltager i projektet, jf. § 1.</p>\r\n<p class=\"Liste1\">\r\n   <span class=\"Liste1Nr\" id=\"id5cc54ee3-c043-44e9-9564-84eba37d0366\">4)</span> Sammenhængende område: Området består af sammenhængende tilskudsberettigede adresser, jf. Energistyrelsens kortlægning, jf. § 1, stk. 3.</p>\r\n<p class=\"Liste1\">\r\n   <span class=\"Liste1Nr\" id=\"ideab4e0ad-6199-4fb2-8fd0-1cc26ce0a1e8\">5)</span> Netejer: Den udbyder af elektroniske kommunikationsnet- eller tjenester, der på ethvert givet tidspunkt i den i § 21, stk. 6, afgrænsede periode, ejer, lejer eller på anden måde råder over de for levering af kommunikationstjenester nødvendige frekvenser eller kanaler i et støttet elektronisk kommunikationsnet.</p>\r\n<p class=\"Liste1\">\r\n   <span class=\"Liste1Nr\" id=\"id8d11e731-837a-47d7-82c5-9aa26767f08c\">6)</span> Bitstrømsadgang: Et produkt, der sætter den adgangssøgende udbyder af elektroniske kommunikationsnet eller -tjenester i stand til at levere kommunikationstjenester til den forbundne slutbruger.</p>\r\n<p class=\"Liste1\">\r\n   <span class=\"Liste1Nr\" id=\"ida65f0d5a-be66-46e4-858a-adac28ebbece\">7)</span> Annoncering af projekt: Ansøger skal forud for indsendelse af ansøgning om tilskud foretage en teknologineutral konkurrenceudsættelse af projektet efter en åben, gennemsigtig og ikke-diskriminerende udvælgelsesprocedure, jf. nærmere § 3, stk. 2.</p>\r\n<p class=\"Stk2\">\r\n   <span class=\"StkNr\" id=\"id86c06133-d003-4d02-a2c4-9035fc0f80cd\">Stk. 2.</span> Ved anvendelse af denne bekendtgørelse gælder endvidere definitionerne i lov om elektroniske kommunikationsnet og -tjenester og lov om graveadgang, etablering og udnyttelse af infrastruktur til telekommunikationsformål samt udnyttelse af infrastruktur på tværs af forsyningssektorer m.v.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ansøgninger og ansøgningsrunder</span>\r\n   </span>\r\n</p>\r\n<p class=\"Paragraf\" id=\"id0e2c357d-1e09-45a8-8bee-76ba831b3634\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Energistyrelsen foretager offentlige indkaldelser af ansøgninger om tilskud, jf. § 1.</p>\r\n<p class=\"Stk2\">\r\n   <span class=\"StkNr\" id=\"id9b644fec-5eb6-4ff6-8be4-b3fc8d4a4261\">Stk. 2.</span> Ansøgning om tilskud indsendes til Energistyrelsen. Energistyrelsen fastsætter for hver ansøgningsrunde, hvordan indsendelse af ansøgninger skal ske samt retningslinjer for annoncering af projektet med henblik på valg af leverandør.</p>\r\n<p class=\"Stk2\">\r\n   <span class=\"StkNr\" id=\"id6fcc84c7-3aa0-48b0-a599-71d5940da925\">Stk. 3.</span> Ansøgningen skal være fyldestgørende og indeholde den til sagsbehandlingen nødvendige information og dokumentation, jf. § 4, og skal underskrives af den, der tegner partnerskabet, det vil sige den deltager, der har indgivet ansøgning, jf. stk. 2. Ansøgeren skal efter anmodning fra Energistyrelsen aflevere yderligere oplysninger, der er nødvendige for at vurdere ansøgningen.</p>\r\n<p class=\"Stk2\">\r\n   <span class=\"StkNr\" id=\"ide046364e-2579-4fa2-a16b-53197fa45045\">Stk. 4.</span> Indsendelsestidspunktet regnes fra det tidspunkt, hvor en fyldestgørende ansøgning er modtaget i Energistyrelsen.</p>\r\n<p class=\"Stk2\">\r\n   <span class=\"StkNr\" id=\"id75b3c0f9-5582-4294-ab3b-0a0eedbd2d07\">Stk. 5.</span> Energistyrelsen kan meddele afslag på en ansøgning, hvis en fyldestgørende ansøgning ikke er modtaget inden ansøgningsfristen, eller hvis ansøgeren ikke efter anmodning har indsendt en fyldestgørende ansøgning eller nødvendige oplysninger om projektet inden en fastsat frist.</p>\r\n<p class=\"Paragraf\" id=\"id130c1200-c2df-4fb0-948f-728818e2d45b\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Ansøgning om tilsagn af tilskud skal vedlægges oplysninger om:</p>\r\n<p class=\"Liste1\">\r\n   <span class=\"Liste1Nr\" id=\"ide7628b06-00a3-4c1f-a677-a2f1332fb348\">1)</span> angivelse af adresser i projektet, herunder placering af disse i et sammenhængende område,</p>\r\n<p class=\"Liste1\">\r\n   <span class=\"Liste1Nr\" id=\"ide29f20c3-77f1-498b-aa3c-93196c0a75e1\">2)</span> projektets afslutningsdato,</p>\r\n<p class=\"Liste1\">\r\n   <span class=\"Liste1Nr\" id=\"id0fa2a5fe-66a1-43dc-8630-66b58c268880\">3)</span> beskrivelse af partnerskabet, herunder beskrivelse af dets organisering, ansvarsfordeling og ledelse,</p>\r\n<p class=\"Liste1\">\r\n   <span class=\"Liste1Nr\" id=\"id12d7bacc-3771-4e81-b105-818cc489fe1c\">4)</span> fuldmagt fra de øvrige deltagere i partnerskabet til ansøgeren, hvorefter denne kan søge på partnerskabets vegne,</p>\r\n<p class=\"Liste1\">\r\n   <span class=\"Liste1Nr\" id=\"id64d86c7a-a1b7-4a36-a615-75da5a6e9dd4\">5)</span> budget for projektet, herunder angivelse af medfinansiering fra slutbrugere samt fra kommune, hvis en sådan deltager i projektet, og</p>\r\n<p class=\"Liste1\">\r\n   <span class=\"Liste1Nr\" id=\"idcef03c42-8542-4111-87ac-98a94f660743\">6)</span> dokumentation for annoncering af projekt med henblik på valg af partner til etablering og ejerskab af infrastruktur etableret i projektet, jf. § 5.</p>\r\n<p class=\"Paragraf\" id=\"id36271a56-e8ba-426b-8998-a7b05ac28fa6\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Ansøgere skal dokumentere, at projektet er annonceret efter de retningslinjer, som Energistyrelsen offentliggør ved indkaldelse af ansøgninger, jf. § 3, samt bekræfte, at valget af, hvem der skal etablere og eje projektets infrastruktur, er sket på baggrund af denne annoncering.</p>\r\n<p class=\"Paragraf\" id=\"id9b191f98-6564-409d-b981-05bf8c0c8ec5\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Indsendte ansøgninger vil blive vurderet og prioriteret af Energistyrelsen efter udløbet af ansøgningsfristen, hvorefter Energistyrelsen vil meddele tilsagn om tilskud til støtteberettigede ansøgere inden for de midler, der er til rådighed, samt afslag på de resterende ansøgninger.</p>\r\n<p class=\"Stk2\">\r\n   <span class=\"StkNr\" id=\"idef9e0366-91ef-44a2-b96e-46d810515f2c\">Stk. 2.</span> Energistyrelsen anvender en objektiv pointmodel til vurdering og prioritering af indkomne ansøgninger. Pointmodellen offentliggøres i forbindelse med den offentlige indkaldelse af ansøgninger, jf. § 3. I pointmodellen lægges der vægt på:</p>\r\n<p class=\"Liste1\">\r\n   <span class=\"Liste1Nr\" id=\"id755e5a44-3ff4-425c-be36-0bc4d795f106\">1)</span> tilslutningsprocent for tilskudsberettigede adresser indenfor projektområdet,</p>\r\n<p class=\"Liste1\">\r\n   <span class=\"Liste1Nr\" id=\"id9865206e-c466-4992-a301-fccebfd92a44\">2)</span> projektets størrelse,</p>\r\n<p class=\"Liste1\">\r\n   <span class=\"Liste1Nr\" id=\"idce17125c-4db3-485f-bdb0-bcf6476e0b9b\">3)</span> totalprisen pr. tilslutning, og</p>\r\n<p class=\"Liste1\">\r\n   <span class=\"Liste1Nr\" id=\"id60cdaab9-1fca-44a5-ae0f-64c7a15fe2fd\">4)</span> andel af egenfinansiering.</p>\r\n<p class=\"Stk2\">\r\n   <span class=\"StkNr\" id=\"id6d632b84-4e46-4518-8953-3d9f3d27618d\">Stk. 3.</span> Hvis der ansøges om tilskud til flere sammenhængende områder, vurderes disse individuelt, og tilsagn eller afslag gives ligeledes individuelt for hvert sammenhængende område.</p>\r\n<p class=\"Stk2\">\r\n   <span class=\"StkNr\" id=\"id35f121bb-b6d0-4369-bc47-af3662d54c85\">Stk. 4.</span> Der kan ikke ydes tilskud til partnerskaber, der omfatter parter, der på ansøgningstidspunktet ikke har efterkommet et krav om tilbagebetaling af støtte, som Kommissionen tidligere har erklæret ulovlig og uforenelig med statsstøttereglerne.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Tilsagn om tilskud</span>\r\n   </span>\r\n</p>\r\n<p class=\"Paragraf\" id=\"idcc0bca1b-7b98-4895-953d-02aee59c25a3\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> I forbindelse med tilsagn om tilskud fastsætter Energistyrelsen et tilskudsgrundlag, herunder en frist for hvornår projektet senest skal være afsluttet.</p>\r\n<p class=\"Stk2\">\r\n   <span class=\"StkNr\" id=\"id774a601b-3155-4ea3-addd-2e68fa3e56e4\">Stk. 2.</span> Energistyrelsen kan nedsætte det ansøgte tilskudsgrundlag, bl.a. hvis:</p>\r\n<p class=\"Liste1\">\r\n   <span class=\"Liste1Nr\" id=\"id26dbf661-6eb2-4fc8-9b98-79470a18782e\">1)</span> de oplyste omkostninger vurderes for højt ansat,</p>\r\n<p class=\"Liste1\">\r\n   <span class=\"Liste1Nr\" id=\"id692a241a-3067-48fe-8bca-44aea368750c\">2)</span> der i budgettet for projektet er medtaget følgearbejder af urimeligt stort omfang,</p>\r\n<p class=\"Liste1\">\r\n   <span class=\"Liste1Nr\" id=\"id972182b8-1931-4c9d-999b-0c0b3a379ae6\">3)</span> de oplyste omkostninger skønnes at omfatte arbejder uden betydning for projektet,</p>\r\n<p class=\"Liste1\">\r\n   <span class=\"Liste1Nr\" id=\"idfd1e8350-79cf-4ba9-ae64-fd73455d9058\">4)</span> der ikke er modregnet opnåede eller forventede tilbagekrediteringer, rabatter og lignende, eller</p>\r\n<p class=\"Liste1\">\r\n   <span class=\"Liste1Nr\" id=\"id9a7b0949-92a2-43a3-a53b-4a4bf7aca961\">5)</span> der er medtaget omkostninger, hvortil der ikke kan ydes tilskud.</p>\r\n<p class=\"Stk2\">\r\n   <span class=\"StkNr\" id=\"id3cfa5c50-d7e5-4b42-8f09-b3a8923c484f\">Stk. 3.</span> Energistyrelsen fastsætter i tilsagnet en tilskudsprocent i forhold til det godkendte ansøgningsbudget.</p>\r\n<p class=\"Stk2\">\r\n   <span class=\"StkNr\" id=\"idddf12238-c92b-4ea1-ae70-8ccd2bebc630\">Stk. 4.</span> Tilsagn om tilskud meddeles for et maksimalt tilskudsbeløb, dog således at udbetaling af tilskud, herunder eventuel rateudbetaling, ikke kan overstige den fastsatte tilskudsprocent.</p>\r\n<p class=\"Stk2\">\r\n   <span class=\"StkNr\" id=\"id5712eb2f-47bf-4932-acef-6ed5b1132e60\">Stk. 5.</span> Energistyrelsen kan fastsætte yderligere vilkår for tilsagn om tilskud.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Støtteberettigede omkostninger og vilkår om medfinansiering</span>\r\n   </span>\r\n</p>\r\n<p class=\"Paragraf\" id=\"id46da07b7-f12a-4f88-88b7-7deec0dfb005\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Der kan ydes tilskud til projekter omfattet af § 1 med op til 70.000 kr. pr. adresse i gennemsnit, beregnet på baggrund af de samlede støtteberettigede omkostninger, der indgår i projektet, jf. § 9.</p>\r\n<p class=\"Stk2\">\r\n   <span class=\"StkNr\" id=\"iddaf7047c-3264-4f95-9bfa-b08e15558695\">Stk. 2.</span> Borgere og virksomheder, der som slutbrugere indgår i projektet, skal hver bidrage med mindst 2.000 kr. inklusiv merværdiafgift (moms) til projektets finansiering.</p>\r\n<p class=\"Stk2\">\r\n   <span class=\"StkNr\" id=\"ida6bd59d5-e5ed-4100-90ae-270abc40e8b9\">Stk. 3.</span> Hvis en kommune deltager i et projekt, skal kommunen også bidrage med midler til finansiering af projektet.</p>\r\n<p class=\"Paragraf\" id=\"id14a619cd-0c1b-4fed-96c4-0fd238baba00\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> De støtteberettigede omkostninger, jf. § 8, er de investeringsomkostninger ved anlægsarbejdet, der er nødvendige for at etablere NGA-net til adresser omfattet af et projekt, jf. § 1. Indirekte omkostninger (overhead) kan medtages som projektomkostning og beregnes som højst 20 % af de budgetterede lønomkostninger.</p>\r\n<p class=\"Stk2\">\r\n   <span class=\"StkNr\" id=\"id3e114f87-e208-42c7-89e2-72b23c84f8d8\">Stk. 2.</span> Omkostningerne opgøres eksklusiv merværdiafgift (moms). Ved opgørelsen af de støtteberettigede omkostninger modregnes opnåede eller forventede tilbagekrediteringer, rabatter eller lignende.</p>\r\n<p class=\"Stk2\">\r\n   <span class=\"StkNr\" id=\"id26048453-779e-49ae-ae3b-e38e63da175d\">Stk. 3.</span> De støtteberettigede omkostninger omfatter ikke:</p>\r\n<p class=\"Liste1\">\r\n   <span class=\"Liste1Nr\" id=\"id39c71eee-c105-4572-b788-7ace12c43ce2\">1)</span> finansiering,</p>\r\n<p class=\"Liste1\">\r\n   <span class=\"Liste1Nr\" id=\"id1a03a367-45a2-4e05-8f8c-ca6c8c04a8d1\">2)</span> omkostninger forbundet med én samarbejdsparts betaling til en anden samarbejdspart i samme projekt, og</p>\r\n<p class=\"Liste1\">\r\n   <span class=\"Liste1Nr\" id=\"id82d9e06c-ed00-4b79-876d-993e75cffb9a\">3)</span> omkostninger til drift af det etablerede NGA-net, herunder efterlevelse af krav om åben adgang til den etablerede infrastruktur.</p>\r\n<p class=\"Paragraf\" id=\"idd2465bba-7c84-457e-9fba-72e4a675f75c\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Energistyrelsen kan efter ansøgning godkende, at et projekt ændres, og Energistyrelsen kan i den forbindelse ændre det støttegrundlag, tilskudsbeløb og den tilskudsprocent, der følger af et tilsagn. Ændringen kan godkendes, når den er i overensstemmelse med projektets oprindelige formål, og i øvrigt fortsat opfylder kriterierne for støtte på ansøgningstidspunktet. Ændringen må ikke gennemføres af ansøgeren, førend Energistyrelsens godkendelse foreligger.</p>\r\n<p class=\"Stk2\">\r\n   <span class=\"StkNr\" id=\"idd587e4d7-2025-4258-a022-1f4cf5338951\">Stk. 2.</span> Anmodning om ændring af et projekt skal indsendes til Energistyrelsen uden ugrundet ophold.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Udbetaling af tilskud</span>\r\n   </span>\r\n</p>\r\n<p class=\"Paragraf\" id=\"id50b2ea80-d12d-4005-bf1f-8c0180e12157\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Ansøgning om udbetaling af tilskud skal indsendes elektronisk til Energistyrelsen. Energistyrelsen kan bestemme, at der skal anvendes et skema, som udleveres af Energistyrelsen.</p>\r\n<p class=\"Stk2\">\r\n   <span class=\"StkNr\" id=\"idcfa99cf7-974b-49fd-96fc-260786d111df\">Stk. 2.</span> Ansøgningen skal indsendes til Energistyrelsen inden to måneder efter projektets afslutning. Energistyrelsen kan træffe afgørelse om, at tilsagnet er bortfaldet, hvis ansøgning om udbetaling ikke indgives rettidigt.</p>\r\n<p class=\"Stk2\">\r\n   <span class=\"StkNr\" id=\"id4a3d053a-4734-49f0-85db-5c4b1cf8b0a2\">Stk. 3.</span> Ansøgning om udbetaling er betinget af, at</p>\r\n<p class=\"Liste1\">\r\n   <span class=\"Liste1Nr\" id=\"idafd7e25a-5561-4c8a-bd11-c10aa50920c6\">1)</span> projektet er gennemført som beskrevet i tilsagnet med eventuelle senere ændringer, jf. § 10, stk. 1, herunder at den anførte tilslutningsprocent er opnået, egen- og medfinansiering er givet, og at den etablerede infrastruktur kan eller senest i 2020 vil kunne levere stabile, oplevede hastigheder på mindst 100 Mbit/s download og 30 Mbit/s upload,</p>\r\n<p class=\"Liste1\">\r\n   <span class=\"Liste1Nr\" id=\"id00f088ed-edb1-4e7b-bd2a-8b377be34729\">2)</span> at der kun er anvendt momsregistrerede virksomheder til udførelse eller levering af tilskudsberettigede arbejdsopgaver, for hvilke der kræves betaling, og</p>\r\n<p class=\"Liste1\">\r\n   <span class=\"Liste1Nr\" id=\"id5814503c-cc6c-464a-93b0-f088a4524f09\">3)</span> at der til ansøgningen vedlægges en rapport, egnet til offentliggørelse, om projektet og dets resultater.</p>\r\n<p class=\"Stk2\">\r\n   <span class=\"StkNr\" id=\"idcef3158b-51f0-4232-8707-30f34a232516\">Stk. 4.</span> Energistyrelsen kan fravige betingelsen i stk. 3, nr. 2, når de tilskudsberettigede aktiviteter er momsfritaget i henhold til lov om merværdiafgift (momsloven).</p>\r\n<p class=\"Stk2\">\r\n   <span class=\"StkNr\" id=\"id336f4958-dc45-44d8-86ab-24ac36a1caa6\">Stk. 5.</span> Ansøgningen om udbetaling skal være fyldestgørende og indeholde den til sagsbehandlingen nødvendige information og dokumentation. Ansøgeren skal efter anmodning fra Energistyrelsen aflevere yderligere oplysninger, der er nødvendige for at vurdere ansøgningen. Indsendelsestidspunktet regnes fra det tidspunkt, hvor en fyldestgørende ansøgning om udbetaling er modtaget i Energistyrelsen.</p>\r\n<p class=\"Paragraf\" id=\"id0046a466-d829-412a-8667-0a887bb8a134\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Udbetaling af tilskud skal ske til den i partnerskabet, der etablerer og ejer infrastruktur etableret i projektet.</p>\r\n<p class=\"Paragraf\" id=\"ide0696313-e666-4d2b-b8e2-eaf9ff3a2de0\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Enhver, der søger om tilskud efter denne bekendtgørelse, er forpligtet til efter anmodning fra Energistyrelsen at afgive enhver oplysning, der har betydning for udbetalingen af tilskuddet.</p>\r\n<p class=\"Paragraf\" id=\"id43987b0b-a649-4d3e-a2b8-db9cb932e602\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Ansøgning om udbetaling af tilskud skal indeholde et projektregnskab med oplysninger om størrelsen af de afholdte og betalte tilskudsberettigede omkostninger. Regnskabet skal være underskrevet af den partner, der etablerer og ejer infrastruktur etableret i projektet, og skal være vedlagt en liste over regnskabsbilagene.</p>\r\n<p class=\"Stk2\">\r\n   <span class=\"StkNr\" id=\"idfd12dd05-ccfb-4184-9a6a-a08a58c7e13b\">Stk. 2.</span> Udgør det ansøgte tilskudsbeløb under 500.000 kr., skal regnskabet vedlægges kopi af regningsbilag vedrørende de tilskudsberettigede omkostninger, jf. § 15, samt en ansøgererklæring udformet efter Energistyrelsens anvisning.</p>\r\n<p class=\"Stk2\">\r\n   <span class=\"StkNr\" id=\"idd3de918b-50b0-48b9-ab0e-3d9f673d1770\">Stk. 3.</span> Udgør det ansøgte tilskudsbeløb mere end 500.000 kr., skal regnskabet vedlægges en ansøgererklæring udformet efter Energistyrelsens anvisning samt revideres i overensstemmelse med en revisionsinstruks udarbejdet af Energistyrelsen.</p>\r\n<p class=\"Stk2\">\r\n   <span class=\"StkNr\" id=\"id40e61491-0849-4cbe-807d-d30f638f3a0f\">Stk. 4.</span> Oplysningerne i ansøgningen om udbetaling og regnskaberne bekræftes af en statsautoriseret eller registreret revisor, eller regnskabet vedlægges en revisorerklæring, hvis det ansøgte tilskudsbeløb er mere end 500.000 kr.</p>\r\n<p class=\"Paragraf\" id=\"idc9ec422a-983a-4f9b-b046-e5ec309e049b\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Regningsbilag, der anvendes som dokumentation for afholdte og betalte tilskudsberettigede omkostninger eller lægges til grund for regnskaber herover, skal af det udførende firma være påført oplysninger om følgende:</p>\r\n<p class=\"Liste1\">\r\n   <span class=\"Liste1Nr\" id=\"id5543e4e7-08e7-466b-9b0d-474a9460ddad\">1)</span> hvilken virksomhed og hvilken adresse arbejdet vedrører,</p>\r\n<p class=\"Liste1\">\r\n   <span class=\"Liste1Nr\" id=\"id36c00110-1e32-4e20-8150-c601b24892e5\">2)</span> hvilke indkøb eller arbejde der er udført i forhold til det støtteberettigede projekt,</p>\r\n<p class=\"Liste1\">\r\n   <span class=\"Liste1Nr\" id=\"id75a6c89b-7280-42db-b248-a9c15547e0ec\">3)</span> fakturadato,</p>\r\n<p class=\"Liste1\">\r\n   <span class=\"Liste1Nr\" id=\"id47861ed4-4616-4911-9c0f-a6a7ffafae81\">4)</span> start- og slutdato for indkøb og udført arbejde, og</p>\r\n<p class=\"Liste1\">\r\n   <span class=\"Liste1Nr\" id=\"idb2611fff-7f15-45df-95a1-dc195c6d5d6b\">5)</span> det udførende firmas CVR-nummer.</p>\r\n<p class=\"Stk2\">\r\n   <span class=\"StkNr\" id=\"id1a280a25-8507-4459-90b6-db00a1160ef1\">Stk. 2.</span> Energistyrelsen kan altid forlange at få originale bilag forevist.</p>\r\n<p class=\"Paragraf\" id=\"id648c2b63-826f-4bf8-80b6-bf9f5f4aff6a\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Energistyrelsen kan forlænge fristen for ansøgning om udbetaling, jf. § 11. Forlængelse kan dog kun ske, hvis projektet er afsluttet.</p>\r\n<p class=\"Stk2\">\r\n   <span class=\"StkNr\" id=\"idac45b1f8-09e0-4f1f-8912-320375a4bd91\">Stk. 2.</span> Energistyrelsen kan efter begrundet skriftlig ansøgning tillade, at tilskud vedrørende tilskudsberettigede omkostninger udbetales helt eller delvist, selv om ansøger ikke har gennemført projektet, som det var forudsat i tilsagnet med eventuelle senere ændringer, jf. § 10, stk. 1. Ved vurderingen af anmodningen lægges vægt på, at projektet i det væsentlige er indeholdt i den oprindelige projektansøgning, at væsentlige dele af projektet er gennemført, eller at en fuldstændig gennemførelse ville være forbundet med betydelige vanskeligheder.</p>\r\n<p class=\"Stk2\">\r\n   <span class=\"StkNr\" id=\"ide9429ed7-c1b4-460b-b588-43a9ba36c658\">Stk. 3.</span> Energistyrelsen kan efter begrundet skriftlig anmodning tillade, at en ny tilskudsberettiget aktør indtræder i partnerskabet efter et tilsagn er meddelt, også selvom projektet er påbegyndt. Anmodningen skal være underskrevet af dem, der tegner partnerskabet.</p>\r\n<p class=\"Paragraf\" id=\"id98895e94-621f-4f70-81f6-d0c24a473d17\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Tilskuddet udgøres af det beløb, der fremgår af tilsagnet og udbetales til tilskudsmodtagerens NemKonto, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"id43876fb6-3c39-4bd2-b6a1-e9f5a7389115\">Stk. 2.</span> Tilskuddet kan efter skriftlig anmodning fra den partner, der etablerer og ejer infrastruktur etableret i projektet, udbetales til et pengeinstitut, realkreditinstitut eller lignende.</p>\r\n<p class=\"Paragraf\" id=\"iddea19f07-19d0-40d1-984e-644f33e7e539\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Energistyrelsen kan efter ansøgning foretage ratevise udbetalinger af tilskud vedrørende gennemførte arbejder i projekter, hvor tilsagnsbeløbet overstiger 1 mio. kr.</p>\r\n<p class=\"Stk2\">\r\n   <span class=\"StkNr\" id=\"id75e4b67e-034d-4dd5-a36f-ca00dd51c331\">Stk. 2.</span> En ratevis udbetaling skal udgøre mindst 20 pct. af tilsagnsbeløbet. I samme tilskudssag kan der højst foretages ratevise udbetalinger på i alt 60 pct. af tilsagnsbeløbet, og den ratevise udbetaling sker forholdsmæssigt på grundlag af samtlige afholdte tilskudsberettigede udgifter og den tilskudsprocent, der er givet tilsagn om.</p>\r\n<p class=\"Stk2\">\r\n   <span class=\"StkNr\" id=\"idbb0cba97-3f91-417b-b313-1ca5c427a1a1\">Stk. 3.</span> Energistyrelsen kan fastsætte yderligere vilkår for ratevis udbetaling.</p>\r\n<p class=\"Stk2\">\r\n   <span class=\"StkNr\" id=\"idad47ac24-07b0-41fd-86f6-ef1c992eb0be\">Stk. 4.</span> Ansøgning om ratevis udbetaling skal vedlægges et delregnskab med oplysninger om størrelsen af de afholdte, tilskudsberettigede omkostninger. Delregnskabet skal være underskrevet af den partner, der etablerer og ejer infrastruktur etableret i projektet. Udgør en ratevis udbetaling under 1 mio. kr. skal delregnskabet vedlægges kopi af kvitterede regningsbilag vedrørende de tilskudsberettigede omkostninger, jf. § 15, samt en ansøgererklæring udformet efter Energistyrelsens anvisning. Udgør en ratevis udbetaling 1 mio. kr. eller derover, skal delregnskabet vedlægges en liste over regningsbilag samt en ansøgererklæring og en revisorerklæring udformet efter Energistyrelsens anvisning.</p>\r\n<p class=\"Stk2\">\r\n   <span class=\"StkNr\" id=\"idd585bea0-dd4f-4327-be17-52446a574063\">Stk. 5.</span> Muligheden for at benytte ratevis udbetaling bortfalder, hvis tilskudsmodtageren ikke opfylder de for ratevis udbetaling nærmere fastsatte vilkår, og allerede udbetalt tilskud kan kræves helt eller delvist tilbagebetalt.</p>\r\n<p class=\"Paragraf\" id=\"idfcac37c4-280f-440c-acb4-c0bfe2dfaea7\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Energistyrelsen kan træffe afgørelse om, at tilsagn om tilskud bortfalder helt eller delvist, hvis:</p>\r\n<p class=\"Liste1\">\r\n   <span class=\"Liste1Nr\" id=\"id65891439-1033-4ceb-a049-8ae46601a61e\">1)</span> tilskudsmodtageren har givet urigtige eller vildledende oplysninger eller fortiet oplysninger af betydning for ansøgning om tilsagn eller ansøgning om udbetaling,</p>\r\n<p class=\"Liste1\">\r\n   <span class=\"Liste1Nr\" id=\"id1f405afb-60cd-4c26-a591-5c762e1dfea7\">2)</span> projektet ikke er gennemført som forudsat i tilsagnet om tilskud med eventuelle senere ændringer, jf. § 10, stk. 1, medmindre der er opnået tilladelse hertil, jf. § 16, stk. 2, herunder at den anførte tilslutningsprocent er opnået og egen- og medfinansiering er givet, og at den etablerede infrastruktur senest i 2020 kan levere stabile, oplevede hastigheder på mindst 100 Mbit/s download og 30 Mbit/s upload, jf. § 1, stk. 7.</p>\r\n<p class=\"Liste1\">\r\n   <span class=\"Liste1Nr\" id=\"id11d94769-6c7f-4d1e-9200-f0a59895ae28\">3)</span> den i tilsagnet fastsatte frist for projektets gennemførelse og indsendelse af udbetalingsansøgning overskrides,</p>\r\n<p class=\"Liste1\">\r\n   <span class=\"Liste1Nr\" id=\"id186437e9-0443-4b5b-9646-bd0d68b2cf17\">4)</span> der er indgået aftaler om arbejder eller leverancer før gennemførelse af annonceringen, jf. § 5,</p>\r\n<p class=\"Liste1\">\r\n   <span class=\"Liste1Nr\" id=\"id1546eb23-3f0f-4d09-a402-3cefc75b2259\">5)</span> tilskudsmodtageren ikke opfylder de for tilskuddet nærmere fastsatte vilkår,</p>\r\n<p class=\"Liste1\">\r\n   <span class=\"Liste1Nr\" id=\"idbba7c967-a5b1-4f3c-b777-ea99e0eedbef\">6)</span> øvrige betingelser for tilsagnet eller udbetaling af tilskud ikke er opfyldt, eller</p>\r\n<p class=\"Liste1\">\r\n   <span class=\"Liste1Nr\" id=\"id8731b5ea-149d-4e87-881d-7f73450e3050\">7)</span> tildeling af tilskuddet er i strid med Kommissionens forordning (EU) nr. 651/2014.</p>\r\n<p class=\"Stk2\">\r\n   <span class=\"StkNr\" id=\"idb8f122df-7c2d-45f2-8150-68ee66fa5429\">Stk. 2.</span> Hvis tilskuddet er udbetalt, kan det kræves helt eller delvist tilbagebetalt i de i stk. 1 opregnede tilfælde.</p>\r\n<p class=\"Stk2\">\r\n   <span class=\"StkNr\" id=\"id91022e66-cce3-4975-845a-7346dc875d09\">Stk. 3.</span> Tilbagebetaling af tilskud skal ske senest 14 dage efter påkrav. Tilbagebetales det skyldige beløb ikke rettidigt, tillægges beløbet rente efter forfaldsdagen svarende til den rente, der er fastsat i § 3 i lov om renter ved forsinket betaling m.v. Den tillagte rente udgør dog mindst 50 kr.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Tilsynsbestemmelser og oplysningspligt</span>\r\n   </span>\r\n</p>\r\n<p class=\"Paragraf\" id=\"iddf27bf0c-1109-474f-9fc0-cb6ebe536559\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Energistyrelsen kan føre tilsyn med overholdelse af bestemmelserne i denne bekendtgørelse, herunder foretage regnskabsmæssig stikprøvekontrol af ansøgninger om udbetalinger og afsluttede sager om tilskud.</p>\r\n<p class=\"Stk2\">\r\n   <span class=\"StkNr\" id=\"id6483bde9-f54f-4f9d-b7b5-1c94ffad8f52\">Stk. 2.</span> Enhver, der deltager i projekter, der modtager tilskud efter denne bekendtgørelse, er forpligtet til efter anmodning fra Energistyrelsen at afgive enhver oplysning, der har betydning for Energistyrelsens tilsyn med, at de fastsatte vilkår overholdes.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Åben adgang</span>\r\n   </span>\r\n</p>\r\n<p class=\"Paragraf\" id=\"ideb388d30-207b-49ad-be67-694ba4e682a4\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Netejer skal tilbyde åben engrosadgang til hele den støttede infrastruktur for udbydere af elektroniske kommunikationsnet og -tjenester.</p>\r\n<p class=\"Stk2\">\r\n   <span class=\"StkNr\" id=\"id81743aea-43e6-4300-8fa5-3cd40b5cdd41\">Stk. 2.</span> Åben engrosadgang efter stk. 1, skal til slutbrugere, der i accesleddet er forbundet med kobber- eller fiberkabler, som minimum omfatte netadgang til et bitstrømsprodukt frem til slutbrugeren fra et centralt punkt i nettet, og et fysisk netadgangsprodukt frem til slutbrugeren fra et decentralt punkt, det vil sige sort fiber eller en delstrækning af rå kobber.</p>\r\n<p class=\"Stk2\">\r\n   <span class=\"StkNr\" id=\"idaf27e8cc-0cd6-46d3-81e8-592432c38cef\">Stk. 3.</span> Åben engrosadgang, efter stk. 1, skal til slutbrugere, der i accesleddet er forbundet med kabel-tv-net eller en trådløs forbindelse, som minimum omfatte netadgang til et bitstrømsprodukt frem til slutbrugeren fra et centralt punkt i nettet.</p>\r\n<p class=\"Stk2\">\r\n   <span class=\"StkNr\" id=\"id290ba4c8-68d6-498b-8f69-811e18189588\">Stk. 4.</span> Netadgangsprodukter omfattet af stk. 2 eller stk. 3 skal tilbydes sammen med netadgang til de tillægsydelser (accessoriske delelementer), der er nødvendige for, at andre udbydere reelt og på lige vilkår med netejeren kan tilbyde detailprodukter til slutbrugere baseret på de tilbudte netadgangsprodukter, herunder blandt andet driftsstøttesystemer, bestillingssystemer, transport, samhusning eller lignende.</p>\r\n<p class=\"Stk2\">\r\n   <span class=\"StkNr\" id=\"id4ac0f21e-9bb1-4e84-8f2e-567a408438ad\">Stk. 5.</span> Vilkår og betingelser, herunder pris, for åben engrosadgang fastsættes på baggrund af kommercielle forhandlinger. Ved fastsættelse af rimelige priser for åben engrosadgang skal netejer have rimelig mulighed for at få dækket sine omkostninger, herunder en rimelig forrentning af den investerede kapital.</p>\r\n<p class=\"Stk2\">\r\n   <span class=\"StkNr\" id=\"id8bce29ef-21ef-4eea-b67f-ec2ec10f68e7\">Stk. 6.</span> Åben engrosadgang skal tilbydes, efterhånden som den støttede infrastruktur etableres, og skal holdes åben i en periode på 10 år, regnet fra datoen for Energistyrelsens godkendelse af den afsluttende statusrapportering, jf. § 12.</p>\r\n<p class=\"Stk2\">\r\n   <span class=\"StkNr\" id=\"ideac3b2cd-a624-4352-9915-a4f6d9aa0d3f\">Stk. 7.</span> Stk. 1-6 finder ikke anvendelse for en udbyder af elektroniske kommunikationsnet, såfremt der er truffet afgørelse i medfør af afsnit IV i lov om elektroniske kommunikationsnet og -tjenester eller fastsat regler i medfør af afsnit IV eller V i lov om elektroniske kommunikationsnet og -tjenester, der pålægger den pågældende udbyder forpligtelser om adgang, som går videre, end hvad der følger af stk. 1-6. Om en forpligtelse efter stk. 1-6 går videre end en allerede pålagt forpligtelse vurderes konkret i forhold til det enkelte stykke.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Passiv fysisk infrastruktur</span>\r\n   </span>\r\n</p>\r\n<p class=\"Paragraf\" id=\"id04aba9a1-fcb9-4aa2-b1e9-db3dbbf62468\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Ved etablering af passiv fysisk infrastruktur i projekter, jf. § 1, skal den passive fysiske infrastruktur dimensioneres, så der udover det støttede net er tilstrækkelig kapacitet til en parallel etablering af minimum to yderligere kablede eller trådløse net.</p>\r\n<p class=\"Stk2\">\r\n   <span class=\"StkNr\" id=\"id7d932b0d-0f4d-4680-b2d5-1cd27ca4295c\">Stk. 2.</span> Adgang til passiv fysisk infrastruktur etableret efter stk. 1 skal gives i overensstemmelse med reglerne om fælles udnyttelse af eksisterende passiv fysisk infrastruktur i kap. 2 i lov om graveadgang, etablering og udnyttelse af infrastruktur til telekommunikationsformål samt udnyttelse af infrastruktur på tværs af forsyningssektorer m.v., og reglerne om fælles udnyttelse af master til radiokommunikationsformål i kap. 2 i lov om etablering og fælles udnyttelse af master til radiokommunikationsformål m.v.</p>\r\n<p class=\"Stk2\">\r\n   <span class=\"StkNr\" id=\"id7173dd41-db79-464c-ba9a-a93a4977c737\">Stk. 3.</span> Uanset stk. 2 finder § 9 f, stk. 3, nr. 6, i lov om graveadgang, etablering og udnyttelse af infrastruktur til telekommunikationsformål samt udnyttelse af infrastruktur på tværs af forsyningssektorer m.v. ikke anvendelse på passiv fysisk infrastruktur, der etableres i henhold til stk. 1.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Klagebestemmelser</span>\r\n   </span>\r\n</p>\r\n<p class=\"Paragraf\" id=\"id494eed33-c4c4-441f-bc3b-fa06a2352cce\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Klager over vilkår og betingelser, herunder pris, for åben engrosadgang kan af udbydere af elektroniske kommunikationsnet eller -tjenester indbringes for Energistyrelsen.</p>\r\n<p class=\"Stk2\">\r\n   <span class=\"StkNr\" id=\"ideb30d8d0-ab6b-434d-a1b8-46e4d89e3e00\">Stk. 2.</span> Ved klager efter stk. 1 kan Energistyrelsen efter høring af Erhvervsstyrelsen træffe afgørelse om fastsættelse af vilkår, betingelser og priser for åben engrosadgang til det støttede net.</p>\r\n<p class=\"Stk2\">\r\n   <span class=\"StkNr\" id=\"idea37fc72-d82b-43e1-8b8a-de1be11076db\">Stk. 3.</span> Energistyrelsens fastsættelse af pris efter stk. 2 skal tage udgangspunkt i en af de i bekendtgørelse nr. 385 af 27. april 2011 om priskontrolmetoder fastsatte metoder.</p>\r\n<p class=\"Stk2\">\r\n   <span class=\"StkNr\" id=\"id99c5b7fb-b159-4585-ae26-22e8360fb3e5\">Stk. 4.</span> Energistyrelsen kan af sagens parter indhente enhver oplysning, der har betydning for Energistyrelsens afgørelser efter stk. 2.</p>\r\n<p class=\"Stk2\">\r\n   <span class=\"StkNr\" id=\"id2d085dc6-a31e-48fc-82ae-1d00a93e353e\">Stk. 5.</span> Energistyrelsens afgørelser efter stk. 2 træffes hurtigst muligt og så vidt muligt senest fire måneder efter, at en udbyder af elektroniske kommunikationsnet eller -tjenester har indbragt sagen for Energistyrelsen.</p>\r\n<p class=\"Paragraf\" id=\"idd9b86995-5d56-4a67-b079-2d6c871d5d97\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Energistyrelsens afgørelser efter denne bekendtgørelse kan indbringes for Energi-, Forsynings- og Klimaministeren.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttrædelse</span>\r\n   </span>\r\n</p>\r\n<p class=\"Paragraf\" id=\"id7c81988d-be4b-44db-8835-7b98a76c0e68\">\r\n   <span id=\"P25\">\r\n   </span>\r\n   <span class=\"ParagrafNr\" id=\"Par25\">§ 25.</span> Bekendtgørelsen træder i kraft den 1. juli 2017.</p><div class=\"Givet\" id=\"Givet\"><p class=\"Givet\" align=\"center\">Energi-, Forsynings- og Klimaministeriet, den 26. marts 2017</p><p class=\"Sign1\" align=\"center\">Lars Christian Lilleholt</p><p class=\"Sign2\" align=\"right\">/ Morten Bæk</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "popularTitle": "Bredbåndspuljebekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/03/2017"
        },
        {
            "displayName": "Accession",
            "displayValue": "B20170029105"
        },
        {
            "displayName": "Entydig dokumentidentifikation",
            "displayValue": "CI000262"
        },
        {
            "displayName": "Dato for førstegangsindlæggelse",
            "displayValue": "30/03/2017"
        },
        {
            "displayName": "Dato for indlæggelse",
            "displayValue": "13/04/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "291"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "26/03/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energiministeriet, Energistyrelsen"
        },
        {
            "displayName": "Ressortministeriets journalnummer",
            "displayValue": "Energi-, Forsynings- og Klimamin.,<br />Energistyrelsen, j.nr. 2017-916"
        },
        {
            "displayName": "Stikord",
            "displayValue": "Bredbånd, Bredbåndspuljen"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}