{
    "id": 105997,
    "title": "1985 BSF 37   FORSLAG TIL FOLKETINGSBESLUTNING OM OPRETTELSE AF PATIENTKLAGENÆVN ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 37",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 37 </P>  \r\n\r\n<P></P>  \r\n\r\n<P>Forslag til folketingsbeslutning om oprettelse af patientklagenævn </P>  \r\n\r\n<P></P>  \r\n\r\n<P>Fremsat af Tove Lindbo Larsen (S) Hanne Andersen (S) Dorte Bennedsen (S)  \r\n\r\n Lerke (S) Henning Rasmussen (S) Taanquist (S) </P>  \r\n\r\n<P></P>  \r\n\r\n<P>den 7. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til i indeværende folketingsår at </P>  \r\n\r\n<P>fremsætte lovforslag om regler for patienters adgang til at </P>  \r\n\r\n<P>fremføre klager over patientbehandlingen i det offentlige </P>  \r\n\r\n<P>sundhedsvæsen gennem oprettelsen af patientklagenævn. </P>  \r\n\r\n<P>Lovforslaget skal udformes efter følgende regningslinjer: </P>  \r\n\r\n<P>1. Den lokale klageadgang skal organiseres efter følgende model: </P>  \r\n\r\n<P>I hvert amt oprettes der et patientklagenævn. Nævnet skal bestå af 2 </P>  \r\n\r\n<P>jurister, 2 medicinalpersoner, der repræsenterer den gruppe, </P>  \r\n\r\n<P>klagen drejer sig om, samt 2 repræsentanter udpeget af </P>  \r\n\r\n<P>Forbrugerrådet. Formanden skal opfylde de almindelige betingelser </P>  \r\n\r\n<P>for at være dommer. Embedslægens udsagn kan til enhver tid </P>  \r\n\r\n<P>indhentes. </P>  \r\n\r\n<P>2. Afgørelser kan ankes til et landsdækkende patientklagenævn. </P>  \r\n\r\n<P>3. Det landsdækkende patientklagenævn sammensættes ligeledes af 2 </P>  \r\n\r\n<P>jurister, 2 repræsentanter fra den medicinalgruppe, klagen drejer </P>  \r\n\r\n<P>sig om, samt 2 repræsentanter udpeget af Forbrugerrådet. Formanden </P>  \r\n\r\n<P>skal opfylde de almindelige betingelser for at være landsdommer. </P>  \r\n\r\n<P>Der kan indhentes udtalelse af særligt sagkyndige, f.eks. </P>  \r\n\r\n<P>sundhedsstyrelsen. </P>  \r\n\r\n<P>Arbejdsgangen ved klagens behandling skal være enkel. </P>  \r\n\r\n<P>4. Klageberettigede er såvel enkeltpersoner som institutioner og </P>  \r\n\r\n<P>embedslæger. </P>  \r\n\r\n<P>5. Patienterne skal sikres oplysning om retten til at klage samt om </P>  \r\n\r\n<P>fremgangsmåden herved. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Der har igennem længere tid været utilfredshed med både patienters </P>  \r\n\r\n<P>mulighed for at klage og den måde, klagebehandlingen er </P>  \r\n\r\n<P>organiseret på. </P>  \r\n\r\n<P>Den centrale behandling af en klagesag foregår for tiden i </P>  \r\n\r\n<P>sundhedsstyrelsen, hvorved læger ofte kommer til at behandle </P>  \r\n\r\n<P>klager over andre læger. Der er altså tale om et selvdømme for </P>  \r\n\r\n<P>lægerne. Dertil kommer, at forbrugerne ikke har været </P>  \r\n\r\n<P>repræsenteret ved behandling af klagesager. </P>  \r\n\r\n<P>Det er også en kendsgerning, at klager er blevet afvist med den </P>  \r\n\r\n<P>begrundelse, at der forelå et hændeligt uheld. </P>  \r\n\r\n<P>Alt det gør, at befolkningen ikke har tillid til det nuværende </P>  \r\n\r\n<P>klagesystem. Det er helt uacceptabelt og uholdbart såvel for </P>  \r\n\r\n<P>patienter som for sundhedsvæsenets personale og for ansvarlige </P>  \r\n\r\n<P>politikere. </P>  \r\n\r\n<P>Patienternes, dvs. forbrugernes, krav kan formuleres meget klart: </P>  \r\n\r\n<P>1. Et forenklet klagesystem. </P>  \r\n\r\n<P>2. En hurtig sagsbehandling. </P>  \r\n\r\n<P>3. Lægmandsrepræsentation i klageinstanserne. </P>  \r\n\r\n<P>4. Reel oplysning om klageadgang. </P>  \r\n\r\n<P>5. Forsikringsordning, der skal sikre patienter erstatning ved </P>  \r\n\r\n<P>forkert behandling - også som følge af hændelige uheld. </P>  \r\n\r\n<P>Det er herefter op til politikerne at omsæte disse krav til praksis. </P>  \r\n\r\n<P>I indenrigsministeriets betænkning nr. 866 fra 1979 om behandling af </P>  \r\n\r\n<P>klager over lægers og andre medicinalpersoners patientbehandling </P>  \r\n\r\n<P>fremtræder det også som et overvejende ønske, at man vil ændre </P>  \r\n\r\n<P>selvdømmet og sikre en lægmandsrepræsentation. </P>  \r\n\r\n<P>Socialdemokratiet mener at have tilgodeset de krav, alle parter har, </P>  \r\n\r\n<P>med dette forslag undtagen spørgsmålet om oprettelse af en </P>  \r\n\r\n<P>patientforsikring. Vi mener, at dette kræver et selvstændigt </P>  \r\n\r\n<P>forslag, men skal klart tilkendegive, at vi er positive over for </P>  \r\n\r\n<P>en sådan ordning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00037"
        },
        {
            "displayName": "Entydig dokumentidentifikation",
            "displayValue": "CL005635"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "37"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}