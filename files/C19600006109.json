{
    "id": 61863,
    "title": "Cirkulære om udvidelse af den dansk-britiske overenskomst til undgåelse af dobbeltbeskatning og forhindring af beskatningsunddragelse for så vidt angår indkomstskat. ",
    "documentTypeId": "140",
    "isSagsforlobPeriodValid": false,
    "shortName": "CIR nr 61 af 16/03/1960",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulære om udvidelse af den dansk-britiske  \r\n\r\n overenskomst til undgåelse af dobbeltbeskatning og forhindring af  \r\n\r\n beskatningsunddragelse for så vidt angår indkomstskat. </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Hoslagt fremsendes et antal eksemplarer af udenrigsministeriets  \r\n\r\n bekendtgørelse (* 1) af 16. september 1959 om noteveksling mellem Danmark og  \r\n\r\n Det forenede Kongerige Storbritannien og Nordirland om udvidelse af  \r\n\r\n overenskomst af 27. marts 1950 til undgåelse af dobbeltbeskatning. </P>  \r\n\r\n<P>I henhold til nævnte bekendtgørelse er den omhandlede overenskomst udvidet  \r\n\r\n til at omfatte Kenya, Føderationen Rhodesia og Nyasaland, Tanganyika, Uganda  \r\n\r\n og Zanzibar. </P>  \r\n\r\n<P>Den dansk-britiske overenskomst skal herefter med de ændringer, der er  \r\n\r\n omhandlet i notevekslingens tillæg afsnit III, og hvoraf de væsentligste  \r\n\r\n nærmere omtales straks nedenfor, finde anvendelse med hensyn til hvert enkelt  \r\n\r\n af forannævnte områder, som om overenskomsten var indgået mellem Danmark og  \r\n\r\n regeringen i vedkommende område. </P>  \r\n\r\n<P>For så vidt angår overenskomstens udvidelse til Kenya, Tanganyika, Uganda  \r\n\r\n og Zanzibar bemærkes følgende: </P>  \r\n\r\n<P>Af tilføjelsen til artikel II, stk. 1 (d), fremgår, at udtrykket  \r\n\r\n &quot;skat&quot; ikke omfatter nogen skat, som er pålignet på grund af  \r\n\r\n misligholdelse eller forsømmelse med hensyn til de skatter, på hvilke  \r\n\r\n overenskomsten efter udvidelsen finder anvendelse, eller som repræsenterer en  \r\n\r\n bøde pålagt i henhold til det omhandlede områdes lovgivning vedrørende de  \r\n\r\n pågældende skatter. Det er en følge af denne ændring, at der ikke i Danmark  \r\n\r\n skal gives &quot;credit&quot; for sådanne beløb. </P>  \r\n\r\n<P>Den omstændighed, at stk. 2 i artikel III ikke skal have betydning for de  \r\n\r\n lovbestemmelser i de pågældende områder, der angår beskatning af indkomst  \r\n\r\n hidrørende fra forsikringsvirksomhed, skyldes, at fortjeneste på  \r\n\r\n forsikringskontrakter beskattes i områderne uden hensyn til, om  \r\n\r\n forsikringsselskaberne har et fast driftssted inden for områderne. Det er en  \r\n\r\n følge af bestemmelsen, at beskatningsretten til indkomst hidrørende fra  \r\n\r\n forsikringsvirksomhed forbeholdes områderne, uanset at det pågældende selskab  \r\n\r\n ikke har et fast driftssted der. </P>  \r\n\r\n<P>Alle henvisninger til &quot;rente&quot; (og &quot;renter&quot;) i artikel  \r\n\r\n VIII og IX er udgået, og denne ændring medfører, at her i landet  \r\n\r\n hjemmehørende skattepligtige, der oppebærer de i de anførte artikler  \r\n\r\n omhandlede renter fra de pågældende områder foruden at blive beskattet her i  \r\n\r\n landet af disse renter tillige vil kunne beskattes i kildelandet. Den  \r\n\r\n eventuelt herved opståede dobbeltbeskatning af renteindtægter vil være at  \r\n\r\n undgå ved anvendelse af creditreglen i overenskomstens artikel XVII (3). </P>  \r\n\r\n<P>Ændringerne i artikel II, stk. 1 (j), artikel III, stk. 3, artikel V, stk.  \r\n\r\n 1 og 2, artikel XVIII (1) og udeladelsen af artikel III, stk. 4, artikel XIV  \r\n\r\n og artikel XVI er uden større betydning for overenskomstens praktisering her  \r\n\r\n i landet. </P>  \r\n\r\n<P>For så vidt angår overenskomstens udvidelse til Føderationen Rhodesia og  \r\n\r\n Nyasaland bemærkes følgende: </P>  \r\n\r\n<P>Ordene &quot;skal være fritaget for tillægsskat i Det forenede  \r\n\r\n Kongerige&quot; i artikel VII, 1 (a), erstattes af &quot;skal være fritaget  \r\n\r\n for ekstraskat i Føderationen&quot;, men denne ændring er uden betydning for  \r\n\r\n overenskomstens praktisering her i landet. Artikel XI om beskatning af  \r\n\r\n vederlag, der udbetales af de kontraherende stater m.v., skal finde  \r\n\r\n anvendelse på vederlag, herunder pensioner, betalt af regeringen i hvert af  \r\n\r\n de områder, der udgør Føderationen, eller af fonds oprettede af denne, til en  \r\n\r\n person for varetagelse af hverv i denne regerings tjeneste, ligesom den skal  \r\n\r\n finde anvendelse på lignende vederlag, betalt af Føderationens regering eller  \r\n\r\n af fonds oprettede af denne. Det er en følge af bestemmelsen, at beløb, der  \r\n\r\n er udbetalt af de nævnte regeringer eller fonds under de i artiklen nærmere  \r\n\r\n nævnte betingelser, ikke kan undergives indkomstbeskatning til staten i  \r\n\r\n Danmark. </P>  \r\n\r\n<P>------- </P>  \r\n\r\n<P>Den dansk-britiske overenskomst er bortset fra de foran nævnte enkelte  \r\n\r\n ændringer uændret udvidet til også at gælde i forholdet til de omhandlede  \r\n\r\n områder, og der kan derfor iøvrigt med hensyn til praktiseringen af  \r\n\r\n udvidelsen ganske henvises til de i skattedepartementets cirkulære af 11.  \r\n\r\n juni 1951 indeholdte bestemmelser for gennemførelsen af den dansk-britiske  \r\n\r\n overenskomst af 27. marts 1950. </P>  \r\n\r\n<P>Udvidelsen træder i kraft for det enkelte områdes vedkommende fra og med  \r\n\r\n det skatteår, der begynder den dato, der i rubrik 3 i notevekslingens tillæg  \r\n\r\n afsnit I er anført ud for navnet på det pågældende område og omfatter de i  \r\n\r\n samme afsnits rubrik 2 omhandlede skatter. </P>  \r\n\r\n<P>For Danmarks vedkommende træder udvidelsen i kraft fra og med skatteåret  \r\n\r\n 1955-56 og omfatter de samme skatter som omhandlet i overenskomstens artikel  \r\n\r\n I, 1 (a), jfr. skattedepartementets cirkulære af 11. juni 1951, afsnit I.  \r\n\r\n</P>  \r\n\r\n<P>Under hensyn hertil vil der, når skatteansættelser eller skatteberegninger  \r\n\r\n for dette skatteår og følgende skatteår er foretaget i strid med  \r\n\r\n overenskomstens bestemmelser, blive spørgsmål om genoptagelse af de  \r\n\r\n pågældende ansættelser. For så vidt begæring om regulering af  \r\n\r\n skatteansættelser eller skatteberegninger for skatteårene 1955-56 - 1959-60 i  \r\n\r\n overensstemmelse med overenskomstens bestemmelser allerede er fremsat eller  \r\n\r\n fremsættes af vedkommende skattepligtige inden 1. juni 1960, bemyndiges  \r\n\r\n skatterådene herved til at genoptage vedkommende ansættelser til fornyet  \r\n\r\n behandling uden forud indhentet bemyndigelse fra statens ligningsdirektorat.  \r\n\r\n Fremkommer begæringen først efter nævnte tidspunkt, vil bemyndigelse til  \r\n\r\n ansættelsernes genoptagelse være at indhente på sædvanlig måde. </P>  \r\n\r\n<P>Tvivlsspørgsmål med hensyn til udvidelsens praktisering vil være at  \r\n\r\n forelægge skattedepartementet. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Skattedepartementet, den 16. marts 1960.  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Lovtidende C 1959 nr. 41. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/05/1960"
        },
        {
            "displayName": "Accession",
            "displayValue": "C19600006109"
        },
        {
            "displayName": "Entydig dokumentidentifikation",
            "displayValue": "CM020849"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "61"
        },
        {
            "displayName": "År for udstedelse",
            "displayValue": "1960"
        },
        {
            "displayName": "Dato for underskrift",
            "displayValue": "16/03/1960"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}