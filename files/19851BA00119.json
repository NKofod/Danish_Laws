{
    "id": 106079,
    "title": "1985 BSF 119   FORSLAG TIL FOLKETINGSBESLUTNING OM EN AMBULANCELOV ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 119",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 119 </P>  \r\n\r\n<P></P>  \r\n\r\n<P>Forslag til folketingsbeslutning om en ambulancelov </P>  \r\n\r\n<P></P>  \r\n\r\n<P>Fremsat af Henning Rasmussen (S) Hanne Andersen (S) Agerschou (SF) Birthe  \r\n\r\n Hansen (SF) Anne Grete Holmsgård (VS) Lenger (VS) </P>  \r\n\r\n<P></P>  \r\n\r\n<P>den 18. februar 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til snarest at fremsætte forslag til </P>  \r\n\r\n<P>en ambulancelov. Lovforslaget skal fastsætte mindstekrav til </P>  \r\n\r\n<P>ambulancetjenestens udstyr, personalets uddannelse og </P>  \r\n\r\n<P>alarmsystemet, svarende til hvad der gælder på brandvæsenets </P>  \r\n\r\n<P>område. Endvidere skal det indeholde mindstekrav til det lokale </P>  \r\n\r\n<P>beredskab. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Efter beslutningsforslaget skal der fastsættes mindstekrav til </P>  \r\n\r\n<P>ambulancetjenestens udstyr, ambulancepersonalets uddannelse, </P>  \r\n\r\n<P>alarmsystemet og det lokale beredskab. Baggrunden er, at Danmark </P>  \r\n\r\n<P>til forskel fra en lang række af de lande, som vi ellers </P>  \r\n\r\n<P>sammenligner os med, ikke stiller krav til ambulanceberedskabet, </P>  \r\n\r\n<P>som vi gør til en række andre beredskaber. Det er </P>  \r\n\r\n<P>forslagsstillernes opfattelse, at sådanne mindstekrav vil kunne </P>  \r\n\r\n<P>forbedre det samlede hospitalsvæsen og være med til at redde </P>  \r\n\r\n<P>menneskeliv. </P>  \r\n\r\n<P>Forslagsstillerne ønsker ikke med beslutningsforslaget at </P>  \r\n\r\n<P>karakterisere det danske ambulancesystem som dårligt i absolut </P>  \r\n\r\n<P>forstand. En sådan diskussion er ganske irrelevant. Mere afgørende </P>  \r\n\r\n<P>er det, at det danske ambulancesystem kan gøres bedre gennem bedre </P>  \r\n\r\n<P>uddannelse af ambulancepersonalet, bedre udstyr i ambulancerne </P>  \r\n\r\n<P>samt forbedring af alarmsystemer og beredskab. Der kan opnås </P>  \r\n\r\n<P>resultater gennem en integration af ambulancevæsenet i </P>  \r\n\r\n<P>hospitalssystemet, og der vil ske en bedre udnyttelse af de store </P>  \r\n\r\n<P>hospitalsinvesteringer, hvis patienterne, der indbringes, er i en </P>  \r\n\r\n<P>bedre tilstand ved ankomsten til hospitalerne. Ambulancesystemet </P>  \r\n\r\n<P>er på sin vis i en stadig kamp med tiden. For at vinde denne kamp, </P>  \r\n\r\n<P>må det være så godt rustet som muligt. </P>  \r\n\r\n<P>Eller som overlæge Andreas Skuldberg udtaler til bladet  \r\n\r\n &#187;Brandmanden&#171; </P>  \r\n\r\n<P>(1985): &#187;Ambulancetjenesten er efter min mening en integreret del  \r\n\r\n</P>  \r\n\r\n<P>af hele vor omsorg for mennesker, som skal indlægges på hospital. </P>  \r\n\r\n<P>Der er tale om en kæde, som ikke er stærkere end det svageste led. </P>  \r\n\r\n<P>Og derfor må ambulancepersonalet efter min mening være lige så </P>  \r\n\r\n<P>godt uddannet som dem, der skal tage sig af patienterne på et </P>  \r\n\r\n<P>senere tidspunkt.&#171; </P>  \r\n\r\n<P>Ganske vist er hospitalsvæsenet og ambulancesystemet primært </P>  \r\n\r\n<P>sygehuskommunernes anliggende. Men dette bør efter </P>  \r\n\r\n<P>forslagsstillernes mening ikke afholde folketinget fra at stille </P>  \r\n\r\n<P>mindstekrav til denne helt vitale del af det samlede </P>  \r\n\r\n<P>behandlingssystem, idet ambulancesystemet stort set er den eneste </P>  \r\n\r\n<P>del af systemet, der ikke stilles krav til. En lovgivning om </P>  \r\n\r\n<P>mindstekrav til den lokale service vil ikke være nogen undtagelse, </P>  \r\n\r\n<P>men er snarere reglen i den lovgivning, som kommunerne forvalter. </P>  \r\n\r\n<P>Efter forslagsstillernes opfattelse skal sygehuskommunerne dog </P>  \r\n\r\n<P>have mulighed for efter lokal beslutning og prioritering at </P>  \r\n\r\n<P>forbedre ambulancesystemet yderligere, hvis de måtte ønske det. </P>  \r\n\r\n<P>Det skal endvidere understreges, at spørgsmålet om ambulancernes </P>  \r\n\r\n<P>kvalitet og udstyr er diskussionen om privatisering eller ej helt </P>  \r\n\r\n<P>uvedkommende. De forøgede krav, der skal stilles til ambulancerne, </P>  \r\n\r\n<P>kan imødekommes af såvel et offentligt ejet ambulancevæsen som et </P>  \r\n\r\n<P>privat ejet ambulancevæsen (f.eks. Falcks Redningskorps A/ S). I </P>  \r\n\r\n<P>sidstnævnte tilfælde er det blot et spørgsmål om at forhandle sig </P>  \r\n\r\n<P>frem til en anden aftale, hvorefter Falck skal opfylde de øgede </P>  \r\n\r\n<P>krav efter en ny aftales ordlyd og en ny forhandling om prisen. </P>  \r\n\r\n<P>Forslaget skal derfor ikke opfattes som et indlæg i debatten om </P>  \r\n\r\n<P>Falcks gode eller dårlige sider. Forslagsstillerne finder det dog </P>  \r\n\r\n<P>naturligt, at der uundgåeligt må være en vis interesse for Falck, </P>  \r\n\r\n<P>som udfører langt den største del af ambulancetjenesten i Danmark. </P>  \r\n\r\n<P>Forslagsstillernes principielle holdning til regeringens målsætning </P>  \r\n\r\n<P>om privatisering er også dette forslag uvedkommende. Forslaget </P>  \r\n\r\n<P>handler udelukkende om lovgivningen og kvaliteten. </P>  \r\n\r\n<P>1. Hurtig indsats er afgørende </P>  \r\n\r\n<P>Det er i mange situationer af uvurderlig betydning, at behandling af </P>  \r\n\r\n<P>syge og tilskadekomne kan sættes i værk straks efter, at en </P>  \r\n\r\n<P>ambulance er nået frem til patienten, idet selv ganske små </P>  \r\n\r\n<P>marginaler kan være afgørende for, om en syg eller tilskadekommen </P>  \r\n\r\n<P>person overlever. Betydningen af en hurtig indsats er helt </P>  \r\n\r\n<P>afgørende f.eks. ved trafikulykker og hjertestop, idet patienten i </P>  \r\n\r\n<P>løbet af ganske få minutter er uden mulighed for fuldstændig </P>  \r\n\r\n<P>helbredelse og efter en halv snes minutter er helt uden mulighed </P>  \r\n\r\n<P>for overlevelse. Hvis ambulancesystemet udelukkende anvendes som </P>  \r\n\r\n<P>transportsystem, opnås der ikke en optimal udnyttelse af </P>  \r\n\r\n<P>investeringerne i det øvrige sundhedssystem. Systemets sårbarhed </P>  \r\n\r\n<P>illustreres f.eks. af følgende tabel, der viser chancerne for </P>  \r\n\r\n<P>hospitalsudskrivning i live efter hjertestop: </P>  \r\n\r\n<PRE>  \r\n\r\n Hjælp efter                 Chance for udskrivning i live  \r\n\r\n 0- 1 min.                              61 pct.  \r\n\r\n 1- 5 min.                              17 pct.  \r\n\r\n 5-10 min.                               9 pct.  \r\n\r\n mere end 10 min.                        1 pct.  \r\n\r\n</PRE>  \r\n\r\n<P>De patienter, som får hjælp efter 5-10 minutter, vil dog, såfremt de </P>  \r\n\r\n<P>udskrives i live, oftest være institutionspatienter resten af </P>  \r\n\r\n<P>deres liv. (Tallene bygger på overlæge Andreas Skuldbergs </P>  \r\n\r\n<P>erfaringer fra Ullevål Sykehus i Norge). </P>  \r\n\r\n<P>Tabellen viser, at en patient med hjertestop skal have hjælp inden 5 </P>  \r\n\r\n<P>minutter, hvis der blot skal være en vis mulighed for en heldig </P>  \r\n\r\n<P>behandling. Kun mennesker, der opholder sig inden for ca. 2 </P>  \r\n\r\n<P>minutters køretid fra et hospital, vil have denne mulighed, fordi </P>  \r\n\r\n<P>ambulancen både skal køre begge veje og bruge tid ved alarmen og </P>  \r\n\r\n<P>igen på ulykkesstedet. Hvis behandlingen imidlertid kan </P>  \r\n\r\n<P>påbegyndes, i det øjeblik ambulancen når frem, er radius for et </P>  \r\n\r\n<P>heldigt udfald fordoblet. Men dette kræver, at ambulancen </P>  \r\n\r\n<P>integreres i det samlede sundhedssystem, og at den udstyres og </P>  \r\n\r\n<P>bemandes, så det er muligt at begynde hjælpen på skadesstedet. </P>  \r\n\r\n<P>Ambulancerne skal så at sige være hospitalernes forlængede arm. </P>  \r\n\r\n<P>Hver lille marginal kan være af betydning for et heldigt udfald af </P>  \r\n\r\n<P>behandlingen. </P>  \r\n\r\n<P>Det nuværende ambulancesystem lever ikke op til disse krav, hverken </P>  \r\n\r\n<P>hvad angår ambulancernes udstyr, alarmcentralerne eller </P>  \r\n\r\n<P>beredskabet. Om Falck-redderne har indenrigsministeren den 28. maj </P>  \r\n\r\n<P>1985 oplyst til folketingets kommunaludvalg (vedrørende </P>  \r\n\r\n<P>beslutningsforslag nr. B 30, folketingsåret 1984-85, bilag 3, </P>  \r\n\r\n<P>spørgsmål 3 og 5), at der i forbindelse med ansættelsen ud over </P>  \r\n\r\n<P>kørekort kræves en god fysik og et godt helbred, alder mellem 21 </P>  \r\n\r\n<P>og 28 år, at værnepligten er aftjent ved forsvaret eller </P>  \r\n\r\n<P>civilforsvaret, og at straffeattesten er blank. </P>  \r\n\r\n<P>I besvarelsen, der ifølge ministeren har været forelagt Falcks </P>  \r\n\r\n<P>Redningskorps A/ S, hedder det videre: </P>  \r\n\r\n<P>&#187;Den praktiske oplæring foregår på stationerne og påbegyndes omgående  \r\n\r\n</P>  \r\n\r\n<P>efter ansættelsen, hvor redderne efter nærmere retningslinjer </P>  \r\n\r\n<P>deltager i hospitalsuddannelse m.m., hvilket er en forudsætning </P>  \r\n\r\n<P>for at bestride arbejdet. Desuden findes en række kurser på </P>  \r\n\r\n<P>landtransportskolen, brandskolen m.v., hvortil redderne sendes på </P>  \r\n\r\n<P>korpsets foranledning. </P>  \r\n\r\n<P>Uddannelsesforløbet vil typisk være sådan, at nyansatte Falck-reddere </P>  \r\n\r\n<P>det første års tid alene er beskæftiget med bugseringsopgaver og </P>  \r\n\r\n<P>almindelig sygetransport. Efter at have gennemgået ambulancekursus </P>  \r\n\r\n<P>I . . . vil redderen sammen med en ældre, erfaren kollega kunne </P>  \r\n\r\n<P>blive sat til at varetage samtlige opgaver, som Falcks </P>  \r\n\r\n<P>Redningskorps A/ S udfører.&#171; </P>  \r\n\r\n<P>En oversigt over standardudstyret i de ca. 600 ambulancer under </P>  \r\n\r\n<P>Falcks Redningskorps A/ S, som blev udarbejdet af korpset efter </P>  \r\n\r\n<P>anmodning fra folketingets kommunaludvalg (spørgsmål 5, bilag 3, </P>  \r\n\r\n<P>vedrørende beslutningsforslag nr. B 30, folketingsåret 1984-85) </P>  \r\n\r\n<P>viser, at der ikke som f.eks. under det norske ambulanceprojekt i </P>  \r\n\r\n<P>Akershus medbringes medicin (bl.a. pethidin, diazepam, adrenalin, </P>  \r\n\r\n<P>glucose, natriumhydrogenkarbonat) og defibrillator. Endvidere er </P>  \r\n\r\n<P>der i det norske ambulanceprojekt plads til to personer. </P>  \r\n\r\n<P>2 a. Ambulancefolkenes uddannelse </P>  \r\n\r\n<P>Falcks uddannelse af ambulancefolk består af følgende elementer: </P>  \r\n\r\n<P>1. Efter 0-3 måneders ansættelse: Lokalkursus I. </P>  \r\n\r\n<P>Et introduktionskursus, hvori er indeholdt elementær førstehjælp samt </P>  \r\n\r\n<P>en demonstration af udvendig hjertemassage. Endvidere kendskab til </P>  \r\n\r\n<P>ambulancen og dens udstyr. </P>  \r\n\r\n<P>2. Efter 0-12 måneders ansættelse: Hospitalspraktik. </P>  \r\n\r\n<P>Såfremt det er muligt, deltager redderen 3 formiddage i ventilering </P>  \r\n\r\n<P>på det lokale sygehus' narkoseafdeling. </P>  \r\n\r\n<P>3. Efter 3-12 måneders ansættelse: Ambulancekursus I. </P>  \r\n\r\n<P>Undervisningen omfatter: </P>  \r\n\r\n<PRE>  \r\n\r\n Indledning                    2 timer  \r\n\r\n Færdselslære                  2 timer  \r\n\r\n Arbejdsfysiologi              4 timer  \r\n\r\n Patienttransport             10 timer  \r\n\r\n Materiellære                  5 timer  \r\n\r\n Hygiejne og desinfektion      4 timer  \r\n\r\n Pludselige sygdomme           6 timer  \r\n\r\n Fødsel                        4 timer  \r\n\r\n Udvendig hjertemassage       12 timer  \r\n\r\n Udvidet førstehjælp          26 timer  \r\n\r\n Praktisk prøve                3 timer  \r\n\r\n Afslutning                    2 timer  \r\n\r\n                        ----------  \r\n\r\n I alt                        80 timer  \r\n\r\n                        ----------  \r\n\r\n</PRE>  \r\n\r\n<P>4. Efter 3-12 måneders ansættelse: Lokaluddannelse. </P>  \r\n\r\n<P>Praktisk oplæring på stationen i liggende sygekørsel, normalt ikke </P>  \r\n\r\n<P>som 3. mand, og derefter deltagelse i ambulancekørsel, hvor den </P>  \r\n\r\n<P>erfarne mand i givet fald vil være i bårerummet. </P>  \r\n\r\n<P>5. Efter 24-48 måneders ansættelse: Ambulancekursus II. </P>  \r\n\r\n<P>Undervisningen omfatter: </P>  \r\n\r\n<PRE>  \r\n\r\n Indledning                            2 timer  \r\n\r\n Materiellære                          3 timer  \r\n\r\n Fødsel                                2 timer  \r\n\r\n Pludselige sygdomme                   3 timer  \r\n\r\n Anatomi                               5 timer  \r\n\r\n Udvendig hjertemassage                4 timer  \r\n\r\n Katastrofeførstehjælp                 8 timer  \r\n\r\n Ulykkesdisponering                   10 timer  \r\n\r\n El-lære                               8 timer  \r\n\r\n Skadestedspraktik                    10 timer  \r\n\r\n Flyulykker                            5 timer  \r\n\r\n Sporbevaring                          4 timer  \r\n\r\n Elevatorer og rullende trapper        4 timer  \r\n\r\n Sikring af patienter ved nedfiring    2 timer  \r\n\r\n Frigørelse af fastklemte personer     2 timer  \r\n\r\n Udrykningskørsel                      2 timer  \r\n\r\n Prøver                                4 timer  \r\n\r\n Afslutning                            2 timer  \r\n\r\n                                  --------  \r\n\r\n I alt                                80 timer  \r\n\r\n                                  --------  \r\n\r\n</PRE>  \r\n\r\n<P>Den samlede uddannelse for en ambulanceredder ved Falck består </P>  \r\n\r\n<P>således af i alt 160 timer plus nogle formiddage. Ud fra en </P>  \r\n\r\n<P>betragtning om ambulancesystemet som en del af det samlede </P>  \r\n\r\n<P>sundhedsvæsen er ambulanceredderne hermed den klart dårligst </P>  \r\n\r\n<P>uddannede del. </P>  \r\n\r\n<P>Dertil kommer, at der til enhver tid findes ambulancereddere, som </P>  \r\n\r\n<P>endnu ikke har været gennem denne sparsomme uddannelse. Inden for </P>  \r\n\r\n<P>den kommunale del af ambulancetjenesten, f.eks. i Københavns </P>  \r\n\r\n<P>kommune, findes dog ambulancepersonel med en grundigere uddannelse </P>  \r\n\r\n<P>(bl.a. 3 ugers hospitalspraktik og løbende ajourføring). </P>  \r\n\r\n<P>Nødvendigheden af en grundig uddannelse af ambulancepersonalet </P>  \r\n\r\n<P>understreges af, at det ofte er først på skades- eller </P>  \r\n\r\n<P>ulykkesstedet og derfor skal danne sig et overblik over </P>  \r\n\r\n<P>situationen og tilskadekomnes tilstand; men i praksis skal det </P>  \r\n\r\n<P>tillige foretage en grovdiagnostisering undervejs til hospitalet, </P>  \r\n\r\n<P>så patienten straks kan komme under den rigtige behandling. Også i </P>  \r\n\r\n<P>denne fase kan hvert minut være kostbart. Den entusiasme og gode </P>  \r\n\r\n<P>vilje, som ambulancepersonalet uden tvivl er i besiddelse af, er </P>  \r\n\r\n<P>efter forslagsstillernes opfattelse utilstrækkelig til at løse </P>  \r\n\r\n<P>opgaven optimalt, når uddannelsen er så sparsom, som tilfældet er. </P>  \r\n\r\n<P>Som et led i uddannelsen forestiller forslagsstillerne sig bl.a., at </P>  \r\n\r\n<P>der sker en udbygning af samarbejdet mellem personalet i </P>  \r\n\r\n<P>ambulancerne og personalet på hospitalerne. Det kan f.eks. ske på </P>  \r\n\r\n<P>den måde, at ambulancefolkene som et led i deres uddannelse indgår </P>  \r\n\r\n<P>i en række arbejdprocesser på hospitalerne. </P>  \r\n\r\n<P>2 b. Udstyr, alarmsystem og beredskab </P>  \r\n\r\n<P>Som nævnt går beslutningsforslaget ud på at fastlægge minimumskrav </P>  \r\n\r\n<P>til såvel materiel som udstyr, og forslagsstillerne mener tillige, </P>  \r\n\r\n<P>at disse minimumskrav skal ligge højere end det nuværende niveau. </P>  \r\n\r\n<P>Den del af beslutningsforslaget, som bestemmer beredskabet, skal </P>  \r\n\r\n<P>tage hensyn til faktorer som afstande, industrier i området, </P>  \r\n\r\n<P>anvendelse af farlige stoffer samt befolkningstæthed. Eventuelt </P>  \r\n\r\n<P>kan der i kravene til beredskabet indgå tidsfaktorer, f.eks. den </P>  \r\n\r\n<P>tid, der må gå, fra en alarm indløber, til et udrykningskøretøj </P>  \r\n\r\n<P>afsendes. </P>  \r\n\r\n<P>Med hensyn til alarmsystemerne er det forslagsstillernes tanke, at </P>  \r\n\r\n<P>der må sikres den bedst mulige klarhed og entydighed i de enkelte </P>  \r\n\r\n<P>meldinger. Det vil sige, at personalet på alarmcentralerne må </P>  \r\n\r\n<P>uddannes i en interviewteknik, som sikrer, at der på kortest mulig </P>  \r\n\r\n<P>tid indhentes så nøjagtige oplysninger som muligt, og at disse i </P>  \r\n\r\n<P>kort og præcis form videregives til ambulancepersonalet. Det skal </P>  \r\n\r\n<P>endvidere sikres, at der gives underretning til andre relevante </P>  \r\n\r\n<P>myndigheder, og endelig må alarmcentralen have det fornødne </P>  \r\n\r\n<P>overblik til at sikre, at den nærmeste ambulance afsendes til </P>  \r\n\r\n<P>ulykkes- eller skadestedet. </P>  \r\n\r\n<P>2 c. Hjerteambulancer </P>  \r\n\r\n<P>Forslagsstillerne ønsker i denne forbindelse at henlede </P>  \r\n\r\n<P>opmærksomheden på den konklusion, som underudvalget under </P>  \r\n\r\n<P>sundhedsstyrelsens planlægnings- og visitationsudvalg vedrørende </P>  \r\n\r\n<P>hjerteambulancers behandlingsmæssige værdi nåede frem til i sin </P>  \r\n\r\n<P>redegørelse af 7. januar 1985 om ambulanceservice til patienter </P>  \r\n\r\n<P>med akutte hjertelidelser. </P>  \r\n\r\n<P>Uafhængigt af nærværende forslags ordlyd ønsker forslagsstillerne at </P>  \r\n\r\n<P>anbefale, at denne konklusion følges: </P>  \r\n\r\n<P>&#187; . . . Udvalget (finder), at de væsentligste forbedringer af </P>  \r\n\r\n<P>behandlingen af patienter, der får hjertestop uden for sygehus, </P>  \r\n\r\n<P>herunder under ambulancetransport til sygehuset, kan opnås ved at </P>  \r\n\r\n<P>udstyre alle akutambulancer med defibrillatorer og uddanne </P>  \r\n\r\n<P>ambulancepersonalet til at diagnosticere tilstanden </P>  \r\n\r\n<P>ventrikelflimren og behandle den med defibrillering samt ved i </P>  \r\n\r\n<P>udstrakt omfang at lære befolkningen at yde effektiv førstehjælp. </P>  \r\n\r\n<P>Dette betyder samtidig, at udvalget ikke finder, at hjerteambulancer </P>  \r\n\r\n<P>i den form, de i dag kendes i danske forsøgsordninger, bør </P>  \r\n\r\n<P>indføres generelt. </P>  \r\n\r\n<P>Udvalget foreslår: </P>  \r\n\r\n<P>1. At alle akutambulancer udstyres med defibrillator med </P>  \r\n\r\n<P>EKG-registrering. </P>  \r\n\r\n<P>2. At alt ambulancepersonale gives et 20 timers kursus i </P>  \r\n\r\n<P>diagnosticering af ventrikelflimren og behandling med </P>  \r\n\r\n<P>defibrillering. </P>  \r\n\r\n<P>3. At vedligeholdelse af denne uddannelse sikres ved årlige </P>  \r\n\r\n<P>repetitionskurser, </P>  \r\n\r\n<P>samt at dette suppleres med: </P>  \r\n\r\n<P>4. At der oprettes et stort antal kurser for lægfolk, omhandlende </P>  \r\n\r\n<P>bl.a. symptomer på akut hjertelidelse, kriterier for hjertestop og </P>  \r\n\r\n<P>oplæring i primær hjertestopbehandling med hjertemassage og </P>  \r\n\r\n<P>kunstig ventilation. </P>  \r\n\r\n<P>5. At information af befolkningen om akutte hjertelidelser og om </P>  \r\n\r\n<P>kursustilbuddene intensiveres, således at patienter med akut </P>  \r\n\r\n<P>opståede hjertetilfælde kan blive tidligere indlagt.&#171; </P>  \r\n\r\n<P>Forslagsstillerne har derimod ikke taget stilling til, hvorvidt og i </P>  \r\n\r\n<P>givet fald i hvilket omfang egentligt medicinsk personale bør </P>  \r\n\r\n<P>medtages i ambulancerne. Dette vil være afhængigt af lokale </P>  \r\n\r\n<P>forhold, men nogle steder vil man givetvis med fordel kunne </P>  \r\n\r\n<P>medtage medicinsk personale i ambulancerne. Af denne grund er det </P>  \r\n\r\n<P>særlig vigtigt, at alarmcentralerne sikrer sig selv og andre </P>  \r\n\r\n<P>relevante dele af sygehusvæsenet den bedst mulige underretning om, </P>  \r\n\r\n<P>hvad den enkelte udrykning drejer sig om. </P>  \r\n\r\n<P>3. Udenlandske erfaringer </P>  \r\n\r\n<P>Gennem de seneste årtier har der i en række andre lande fundet en </P>  \r\n\r\n<P>udvikling sted, hvor ambulancesystemet har ændret karakter fra at </P>  \r\n\r\n<P>være et transportsystem til at være et egentligt led i </P>  \r\n\r\n<P>sygehusvæsenet. </P>  \r\n\r\n<P>I Oslo kom den første lægebemandede ambulance i 1967, og i 1971 kom </P>  \r\n\r\n<P>der forskrifter for ambulanceudstyret. Trods disse forbedringer </P>  \r\n\r\n<P>var det svage punkt imidlertid, at bedømmelsen af patienternes </P>  \r\n\r\n<P>tilstand skulle foretages telefonisk, og derfor blev der i 1975 </P>  \r\n\r\n<P>oprettet en skole for ambulancepersonel, hvis formål var </P>  \r\n\r\n<P>uddannelse i: </P>  \r\n\r\n<P>1. Klinisk bedømmelse af patienten. </P>  \r\n\r\n<P>2. Interviewteknik. </P>  \r\n\r\n<P>3. Kendetegn ved en medtagen patient. </P>  \r\n\r\n<P>4. Kendskab til tilstanden &#187;livløshed&#171;. </P>  \r\n\r\n<P>5. Indikationer for intubering. </P>  \r\n\r\n<P>I 1980 inddrog man brug af medikamenter i ambulancefolkenes </P>  \r\n\r\n<P>uddannelse, og i 1983 begyndte man at lære dem at defibrillere. </P>  \r\n\r\n<P>Den teoretiske undervisning omfatter nu 322 timer og den praktiske </P>  \r\n\r\n<P>35 uger. Efter 2 år holdes endvidere et opfølgningskursus. I </P>  \r\n\r\n<P>Akershus er uddannelsen blevet forøget med især akut medicin og </P>  \r\n\r\n<P>akut kirurgi. </P>  \r\n\r\n<P>Under OLA-systemet i Goeteborg startede man i 1981 med </P>  \r\n\r\n<P>specialambulancer, efter at undersøgelser i perioden 1973-78 havde </P>  \r\n\r\n<P>vist gode resultater med påbegyndt behandling af patienter </P>  \r\n\r\n<P>allerede i hjemmet. I den forbindelse lærte de første reddere at </P>  \r\n\r\n<P>sætte drop, intubere og defibrillere. </P>  \r\n\r\n<P>Uddannelsen består nu af 7 ugers grundkursus, 5 års ambulance- og </P>  \r\n\r\n<P>brandtjeneste og 20 ugers modificeret sygehushjælperkursus samt </P>  \r\n\r\n<P>100 timers ekstrauddannelse. Den retter sig også imod personalet </P>  \r\n\r\n<P>på alarmcentralen, som gennem bedre uddannelse, bedre oplysninger </P>  \r\n\r\n<P>og mere systematisk udspørgen sættes i stand til at sende den </P>  \r\n\r\n<P>optimale hjælp med det samme, og dermed påvirkes også de små </P>  \r\n\r\n<P>marginaler i positiv retning. Overlæge Stig Holmberg fra Goeteborg </P>  \r\n\r\n<P>oplyste på en ambulancekonference, arrangeret på rigshospitalet af </P>  \r\n\r\n<P>Selskabet for Primær Skadebehandling den 15. marts 1985, at man </P>  \r\n\r\n<P>skønner at redde 20 menneskeliv pr. år med den nuværende udbygning </P>  \r\n\r\n<P>af OLA-systemet og 60 menneskeliv pr. år, når det er fuldt </P>  \r\n\r\n<P>udbygget. </P>  \r\n\r\n<P>I Soedra Halland var ambulancerne indtil 1979 udstyret på linje med </P>  \r\n\r\n<P>de danske, og ambulancepersonalet havde kun 7 ugers uddannelse. </P>  \r\n\r\n<P>Fra 1979 begyndte man imidlertid en intensiv intern uddannelse i </P>  \r\n\r\n<P>et aktuelt emne, og ambulancemateriellet blev systematisk </P>  \r\n\r\n<P>gennemgået. Dette førte til indkøb af supplerende udstyr, bl.a </P>  \r\n\r\n<P>laryngoskop til intubation, en lille ambulancerespirator, </P>  \r\n\r\n<P>specielle skinner til behandling af patienter med benbrud (hvorved </P>  \r\n\r\n<P>man kan fiksere arme eller ben - hvilket betyder færre smerter og </P>  \r\n\r\n<P>mindre risiko for komplikationer) og en speciel båre til </P>  \r\n\r\n<P>anvendelse ved trafikulykker, hvor patienter frygtes at have fået </P>  \r\n\r\n<P>en skade i ryggen. Med denne båre kan patienten fikseres, så han </P>  \r\n\r\n<P>lettere kan løftes og transporteres uden risiko for komplikationer </P>  \r\n\r\n<P>i form af lammelser, blødninger osv. Endelig blev ambulancerne </P>  \r\n\r\n<P>udstyret med Entonox og lidt efter lidt også med infusionsvæske og </P>  \r\n\r\n<P>med mulighed for at behandle patienter i chok intravenøst. </P>  \r\n\r\n<P>Ambulancepersonalet lærte at intubere, at lægge drop, at fiksere </P>  \r\n\r\n<P>frakturer og at give Entonox. Ifølge overlæge Erling Skole har der </P>  \r\n\r\n<P>ikke i de seneste 4-5 år været tilfælde af fejlbehandling. </P>  \r\n\r\n<P>Ambulancepersonalets uddannelse er forøget med 6 måneder på en </P>  \r\n\r\n<P>sygehjælperskole, uddannelse i hjertesygdomme med tolkning af EKG, </P>  \r\n\r\n<P>og endelig er der indført en kortfattet ambulancejournal, hvor </P>  \r\n\r\n<P>bedømmelsen af tilstanden og beskrivelse af behandlingen under </P>  \r\n\r\n<P>transporten indføres sammen med en kortfattet anamnese. Journalen </P>  \r\n\r\n<P>betyder, at der hurtigere kan iværksættes behandling ved ankomsten </P>  \r\n\r\n<P>til hospitalet. </P>  \r\n\r\n<P>Overlæge Erling Skole har over for indenrigsministeriet (den 10. </P>  \r\n\r\n<P>april 1985) givet følgende bedømmelse af erfaringerne: </P>  \r\n\r\n<P>&#187;Det aer det mest ekonomiska foer samhaellet, då ambulanssjukvårdarne  \r\n\r\n</P>  \r\n\r\n<P>ju i alla fall skall finnas och man på detta saett får </P>  \r\n\r\n<P>behandlingen spridd till ett stort antal ambulanser och inte </P>  \r\n\r\n<P>enbart enstaka ambulanser daer laekare eller sjukskoeterska </P>  \r\n\r\n<P>medfoeljer. Ambulanssjukvårdarna skall via radio eller </P>  \r\n\r\n<P>telefonkontakt tillsammans med laekaren insaetta behandlingen på </P>  \r\n\r\n<P>en patient med en mer eller mindre livshotande sjukdom. Systemet </P>  \r\n\r\n<P>aer taett knutet til sjukhuset daer laekaren kan kontrollera alle </P>  \r\n\r\n<P>insatser. Den medicinska behandlingen aer under många år </P>  \r\n\r\n<P>vaelproevad och den samma som patienten sannolikt får insatt på </P>  \r\n\r\n<P>akutintaget, dock insaetts den nu mycket tidigare vilket i vissa </P>  \r\n\r\n<P>situationer kan vara livsraeddande.&#171; </P>  \r\n\r\n<P>Såvel norske som svenske læger med tilknytning til disse projekter </P>  \r\n\r\n<P>udtaler samstemmende, at de redder menneskeliv med en hurtigere og </P>  \r\n\r\n<P>mere indgribende behandling, idet selv ganske små tidsgevinster </P>  \r\n\r\n<P>forrykker overlevelsesmulighederne og helbredelsesmulighederne i </P>  \r\n\r\n<P>positiv retning. De samme bedømmelser er givet af en række danske </P>  \r\n\r\n<P>læger, bl.a. 1. reservelæge Diemer i &#187;Natredaktionen&#171; den 20.  \r\n\r\n</P>  \r\n\r\n<P>november 1984, overlæge Hans Gøtze på føromtalte </P>  \r\n\r\n<P>ambulancekonference og overlæge Erling Skole, der har ledet </P>  \r\n\r\n<P>projektet i Soedra Halland. Overlæge Skole, der er dansk, har </P>  \r\n\r\n<P>tilknytning til Laenssjukhuset i Halmstad. </P>  \r\n\r\n<P>De samme læger henviser også til USA som foregangsland for en </P>  \r\n\r\n<P>udvikling i retning af bedre ambulancer, bedre uddannet </P>  \r\n\r\n<P>ambulancepersonale, hurtigere og mere intensiv behandling </P>  \r\n\r\n<P>(Paramedical System) i tilknytning til de enkelte hospitaler, idet </P>  \r\n\r\n<P>ambulancerne fungerer som hospitalernes forlængede arm. Efter et </P>  \r\n\r\n<P>ophold i Danmark udtalte professor Thomas D. Kravis fra San Diego </P>  \r\n\r\n<P>i dagbladet Politiken den 12. november 1984: </P>  \r\n\r\n<P>&#187;Jeg er rystet over forholdene her. I San Diego har vi sammenarbejdet  \r\n\r\n</P>  \r\n\r\n<P>ambulance- og hospitalssystemet . . . Vi har hele tiden ved siden </P>  \r\n\r\n<P>af det almindelige beredskab, der er ligesom her, et fuldt </P>  \r\n\r\n<P>beredskab af paramedicinere, som er ambulancefolk, der har fået </P>  \r\n\r\n<P>mindst et års medicinsk uddannelse. De kan behandle folk på </P>  \r\n\r\n<P>stedet, hvis det skal gå hurtigt.&#171; </P>  \r\n\r\n<P>Beslutningsforslag om en ambulancelov har tidligere været fremsat i </P>  \r\n\r\n<P>folketinget i folketingsåret 1983-84, 1. samling (B 58). Se </P>  \r\n\r\n<P>Folketingstidende 1983-84, 1. samling, forhandlingerne sp. 3705 og </P>  \r\n\r\n<P>tillæg A sp. 2411. Dette forslag genfremsattes i folketingsåret </P>  \r\n\r\n<P>1984-85 (B 30). Se Folketingstidende 1984-85, forhandlingerne sp. </P>  \r\n\r\n<P>1051 og 2548 samt tillæg A sp. 1009. </P>  \r\n\r\n<P>Som bilag er optrykt en artikel fra fagbladet &#187;Brandmanden&#171;,  \r\n\r\n april </P>  \r\n\r\n<P>1985, med titlen &#187;To danske læger bag udvikling af svensk lens </P>  \r\n\r\n<P>ambulancevæsen&#171;. </P>  \r\n\r\n<P>Bilag </P>  \r\n\r\n<P>Artikel fra &#187;Brandmanden&#171;, april 1985 </P>  \r\n\r\n<P>To danske læger bag udvikling af svensk </P>  \r\n\r\n<P>lens ambulancevæsen </P>  \r\n\r\n<P>Samtlige ambulancefolk i Hallands Laen i Sverige må efteruddannes til </P>  \r\n\r\n<P>at intubere, sætte nål, lægge drop, give smertestillende entonox </P>  \r\n\r\n<P>og defibrillere, men de må ikke give medicin. Overlæge Erling </P>  \r\n\r\n<P>Skole, Halmstad: - Allerede nu kan man se, at patienterne kommer </P>  \r\n\r\n<P>ind i betydeligt bedre tilstand, og det er jo det bedste argument </P>  \r\n\r\n<P>overfor tvivlende læger. </P>  \r\n\r\n<P>Af Teddy Koch, journalist </P>  \r\n\r\n<P>Selv om det er 339 år siden, at Danmark måtte afstå Halland til </P>  \r\n\r\n<P>Sverige, så har danskerne ikke helt mistet indflydelse i denne </P>  \r\n\r\n<P>næsten 5.000 kvadratkilometer store bid af det sydvest-svenske </P>  \r\n\r\n<P>landskab. </P>  \r\n\r\n<P>Før 1645 flød blodet, når danskerne og svenskerne mødtes. I dag mødes </P>  \r\n\r\n<P>man, i hvert fald i Hallands Laen, for at få standset </P>  \r\n\r\n<P>blødningerne, før det er for sent. Den danske del af &#187;man&#171;  \r\n\r\n hedder </P>  \r\n\r\n<P>først og fremmest Erling Skole. Trefjerdedel af tiden overlæge på </P>  \r\n\r\n<P>Halmstad sygehus, og resten af tiden overlæge for ambulancerne i </P>  \r\n\r\n<P>Halland Laens (svarende til et dansk amt) sydlige del. </P>  \r\n\r\n<P>Titlen af overlæge for ambulancerne er ret ny, men det var også først </P>  \r\n\r\n<P>i 1983, at man i den nye svenske sygehuslov slog fast, at </P>  \r\n\r\n<P>ambulancerne fremover er en del af sygehusvæsenet. </P>  \r\n\r\n<P>Men i 1983 var det fire år siden, at Erling Skole besøgte USA for at </P>  \r\n\r\n<P>følge de amerikanske para-medicinere. Det vil sige ambulancefolk </P>  \r\n\r\n<P>med en et-årig halvmedicinsk uddannelse, der gør dem i stand til </P>  \r\n\r\n<P>at behandle patienten på stedet. Behandlingen sker efter instruks </P>  \r\n\r\n<P>fra en læge eller en sygeplejerske via ambulancens direkte </P>  \r\n\r\n<P>radiokontakt til hospitalet. Det system besluttede Erling Skole at </P>  \r\n\r\n<P>slå et slag for hjemme i Halland. Og han fik så megen genklang hos </P>  \r\n\r\n<P>amtspolitikerne, at de uden at tøve bevilgede seks millioner </P>  \r\n\r\n<P>svenske kroner til et halvt års efteruddannelse til samtlige 100 </P>  \r\n\r\n<P>ambulancefolk i Halland. Desuden blev der bevilget fire millioner </P>  \r\n\r\n<P>sv.kr. til indkøb af nyt udstyr til de daværende ambulancer. Og </P>  \r\n\r\n<P>når de udskiftes, bliver det med store Mercedes 309 fem-cylindrede </P>  \r\n\r\n<P>diesel turbo ambulancer. </P>  \r\n\r\n<P>Antallet af reddede menneskeliv og de sparede udgifter på det øvrige </P>  \r\n\r\n<P>hospitals- og socialbudget i USA var overbevisende argumenter nok </P>  \r\n\r\n<P>for politikerne her i Halland, fortæller Erling Skole. </P>  \r\n\r\n<P>Anderledes hårdere har den danske overlæge i Halmstad skullet kæmpe </P>  \r\n\r\n<P>for at få den svenske socialstyrelse (svarende til den danske </P>  \r\n\r\n<P>sundhedsstyrelse) til at give projektet det blå stempel: </P>  \r\n\r\n<P>Når ambulancefolkene er efteruddannet, kan de intubere, sætte nål, </P>  \r\n\r\n<P>lægge drop, give entonox (en smertestillende blanding af ilt og </P>  \r\n\r\n<P>lattergas), defibrillere, og desuden give visse former for medicin </P>  \r\n\r\n<P>til hjerte- og sukkersygepatienter. </P>  \r\n\r\n<P>Da jeg kom hjem fra USA, kontaktede jeg socialstyrelsen for at høre, </P>  \r\n\r\n<P>hvad vi måtte uddanne ambulancefolkene til. Men på det tidspunkt </P>  \r\n\r\n<P>vidste styrelsen overhovedet ikke, hvordan den skulle forholde </P>  \r\n\r\n<P>sig. For dengang fungerede ambulancetjenesten stort set stadig som </P>  \r\n\r\n<P>et transportvæsen, der enten blev drevet af brandvæsenerne eller </P>  \r\n\r\n<P>lokale private vognmænd. </P>  \r\n\r\n<P>Selv om jeg er utålmodig, så er socialstyrelsen nu kommet i gang. Og </P>  \r\n\r\n<P>de har givet lov til, at ambulancefolkene her i Halland må lave </P>  \r\n\r\n<P>alt det, de er efteruddannet til. De har dog endnu ikke fået lov </P>  \r\n\r\n<P>til at give medicin, og det skyldes, at den svenske lov så først </P>  \r\n\r\n<P>skal laves om. Det er noget, styrelsen for øjeblikket overvejer, </P>  \r\n\r\n<P>siger overlæge Erling Skole. </P>  \r\n\r\n<P>To ugers uddannelse </P>  \r\n\r\n<P>Da ambulancemand Harald Hansson for 23 år siden for første gang </P>  \r\n\r\n<P>rykkede ud med Hyltebruks ambulance, skete det i egenskab af at </P>  \r\n\r\n<P>være tankpasser på den lokale benzintank: </P>  \r\n\r\n<P>Den gang fik vi to ugers uddannelse på sygehuset, ellers intet. Det </P>  \r\n\r\n<P>var ren og skær transport, vi lavede med ambulancerne, fortæller </P>  \r\n\r\n<P>Harald Hansson. </P>  \r\n\r\n<P>Den lokale taxivognmand har også stået for ambulancedriften her i </P>  \r\n\r\n<P>byen, og i 1975 overtog jeg sammen med tre andre ambulancen. På </P>  \r\n\r\n<P>det tidspunkt var uddannelsen kommet op på syv uger, og ambulancen </P>  \r\n\r\n<P>blev placeret ved siden af sygehuset, så vi kunne tage lægen med, </P>  \r\n\r\n<P>hvis vi skønnede det nødvendigt. </P>  \r\n\r\n<P>I dag sidder Harald Hansson sammen med sin yngre kollega, Åke Bogren, </P>  \r\n\r\n<P>i de magelige lænestole i Hyltebruks nye ambulancestation til 1,8 </P>  \r\n\r\n<P>millioner svenske kroner. </P>  \r\n\r\n<P>Hallands Laen overtog i 1979 definitivt ambulancedriften også i Hylte </P>  \r\n\r\n<P>kommune, hvor Hyltebruk ligger. </P>  \r\n\r\n<P>Akutambulancerne og sygetransporten blev adskilt. Siddende </P>  \r\n\r\n<P>sygetransport varetages af de lokale taxier, mens liggende </P>  \r\n\r\n<P>sygetransport i Hylte kommune ordnes af sygetransportambulancerne </P>  \r\n\r\n<P>fra Hallands provinshovedstad, Halmstad. Den eneste undtagelse er </P>  \r\n\r\n<P>de liggende transporter i selve Hyltebruk by, hvor patienten kun </P>  \r\n\r\n<P>skal transporteres op på byens eget lazaretsygehus. Det varetages </P>  \r\n\r\n<P>fortsat af akutambulancen. </P>  \r\n\r\n<P>Men ellers er Harald og Åke samt de fire andre, der indgår i det </P>  \r\n\r\n<P>faste døgnvagtskema, kun til tjeneste for akutkørsler eller </P>  \r\n\r\n<P>akutoverflytninger fra Hylte kommunes tre små sygehuse til </P>  \r\n\r\n<P>centralsygehuset i Halmstad. </P>  \r\n\r\n<P>Vi dækker et område på 70 gange 40 kilometer med 11.000 indbyggere. </P>  \r\n\r\n<P>Det kan godt give nogle køreafstande, især hvis det er så </P>  \r\n\r\n<P>alvorligt, at patienten efter en foreløbig behandling på et af de </P>  \r\n\r\n<P>lokale sygehuse skal overføres til Halmstad. </P>  \r\n\r\n<P>Men så har vi den ordning, at der kører en ambulance fra Halmstad ind </P>  \r\n\r\n<P>i Hylte og dækker beredskabet, mens vi er optaget, fortæller Åke </P>  \r\n\r\n<P>Bogren. </P>  \r\n\r\n<P>Konservative læger </P>  \r\n\r\n<P>Et af de største problemer for ambulancefolkene i Hylte ved </P>  \r\n\r\n<P>omstillingen fra at være transportfolk til at være paramedicinere </P>  \r\n\r\n<P>er på 14 centimeter. </P>  \r\n\r\n<P>Det har især givet vores kvindelige kolleger problemer, at de nye </P>  \r\n\r\n<P>store Mercedes-ambulancer er 14 centimeter højere. Det betyder </P>  \r\n\r\n<P>faktisk meget, når man skal løfte båren op, fortæller Harald </P>  \r\n\r\n<P>Hansson. Men der har ikke været nogen større problemer ved </P>  \r\n\r\n<P>omstillingen. Det er klart, at der hviler et langt større ansvar </P>  \r\n\r\n<P>på os. Vi kan nu kræves til ansvar på samme måde som læger og </P>  \r\n\r\n<P>sygeplejersker. Så det vil ikke være rart at komme ind på </P>  \r\n\r\n<P>sygehuset med en patient og få at vide, at man har begået en fejl. </P>  \r\n\r\n<P>Derfor er det fantastisk vigtigt med den direkte radiokontakt, der er </P>  \r\n\r\n<P>etableret mellem ambulance og sygehus, så man kan konferere med </P>  \r\n\r\n<P>lægen om for eksempel, hvor meget ilt man skal give en patient. </P>  \r\n\r\n<P>I hele omstillingsfasen har vi fået en vældig støtte fra Erling </P>  \r\n\r\n<P>Skole. Han har godt styr på tingene, siger Harald Hansson. </P>  \r\n\r\n<P>Og overlæge Erling Skole sover også godt om natten, fortæller han til </P>  \r\n\r\n<P>Brandmanden: </P>  \r\n\r\n<P>Da jeg som første trin uddannede ambulancefolkene i at intubere, var </P>  \r\n\r\n<P>der mange af de ældre konservative læger, der spurgte mig, hvordan </P>  \r\n\r\n<P>jeg dog kunne sove trygt om natten. </P>  \r\n\r\n<P>Men hverken intuberingen eller min nattesøvn har der været problemer </P>  \r\n\r\n<P>med. Jeg vil tro, at ambulancefolkene i Hallands Laen siden har </P>  \r\n\r\n<P>foretaget henved 300 intuberinger uden så meget som en eneste </P>  \r\n\r\n<P>fejl. </P>  \r\n\r\n<P>Og i dag er intuberingen accepteret af alle læger som en selvfølge i </P>  \r\n\r\n<P>ambulancefolkenes arbejde. På samme måde ser det ud til at gå med </P>  \r\n\r\n<P>de øvrige ting, ambulancefolkene er blevet uddannet til. Og sådan </P>  \r\n\r\n<P>vil det også gå med defibrilleringen. </P>  \r\n\r\n<P>Vi har nu to defibrillatorer, og vi står netop og skal købe to til. </P>  \r\n\r\n<P>Det er meningen, at førsteambulancerne på alle laenets seks </P>  \r\n\r\n<P>ambulancestationer skal udstyres med defibrillatorer. </P>  \r\n\r\n<P>Uddannelsen af ambulancefolkene til paramedicinere har også mødt </P>  \r\n\r\n<P>modstand fra nogle yngre læger og sygeplejersker. De har følt sig </P>  \r\n\r\n<P>truet af arbejdsløshed og mener derfor, at det er dem, der skal </P>  \r\n\r\n<P>køre med nogle specialambulancer som OLA-ambulancen i Goeteborg. </P>  \r\n\r\n<P>Men jeg er ikke i tvivl om, at det er ambulancefolkene, der skal </P>  \r\n\r\n<P>uddannes. Hvis man i et område kun har en læge, så tager det </P>  \r\n\r\n<P>længere tid, før hjælpen når frem, da den jo skal dække et større </P>  \r\n\r\n<P>område. </P>  \r\n\r\n<P>Ambulancefolk uddannet som paramedicinere, der via radiokontakten til </P>  \r\n\r\n<P>sygehuset får de nødvendige råd, er vejen frem. Men det er endnu </P>  \r\n\r\n<P>for tidligt at sige noget om, hvor mange der er blevet reddet her </P>  \r\n\r\n<P>i Halland, så længe vi ikke har færdigopbygget systemet. </P>  \r\n\r\n<P>Allerede nu kan man imidlertid klart se, at patienterne kommer ind i </P>  \r\n\r\n<P>betydelig bedre stand, og det er jo det bedste argument over for </P>  \r\n\r\n<P>tvivlende læger. </P>  \r\n\r\n<P>Paramedicinerne er ikke kun en fordel i områder med store afstande. </P>  \r\n\r\n<P>Faktisk er der større gevinster at hente i storbyerne. For </P>  \r\n\r\n<P>eksempel er der enighed om, at man dør ved flimmerventrikel efter </P>  \r\n\r\n<P>fem minutter. Kan man derfor nå frem og støde inden fem minutter, </P>  \r\n\r\n<P>så er overlevelseschancerne gode, siger Erling Skole. </P>  \r\n\r\n<P>I et landdistrikt </P>  \r\n\r\n<P>En af de læger, der ikke tvivler på nødvendigheden af at gøre </P>  \r\n\r\n<P>ambulancerne til en del af hospitalssystemet, er distriktslæge </P>  \r\n\r\n<P>Hannes Hansen på Hyltebruks Sygehus: </P>  \r\n\r\n<P>Da jeg kom hertil for ti år siden, var holdningen til for eksempel en </P>  \r\n\r\n<P>hjertestoppatient: &#187;Nå ja, hun dør, der er ikke noget at stille </P>  \r\n\r\n<P>op&#171;. </P>  \r\n\r\n<P>Og det var der heller ikke med det udstyr, den uddannelse og den </P>  \r\n\r\n<P>holdning, man havde til det dengang. Her på skadestuen havde man </P>  \r\n\r\n<P>ikke engang en defibrillator eller andet nødvendigt akutudstyr. </P>  \r\n\r\n<P>Men jeg kunne altså ikke acceptere det udgangspunkt, så nu er det </P>  \r\n\r\n<P>vendt om til et &#187;Selvfølgelig klarer hun den&#171;. Den holdning har  \r\n\r\n</P>  \r\n\r\n<P>også udmøntet sig i, at vi nu har fået det nødvendige udstyr her </P>  \r\n\r\n<P>på skadestuen. Så klarer hun den virkelig og skal ikke straffes </P>  \r\n\r\n<P>med døden, bare fordi hun bor i et tyndt befolket område. </P>  \r\n\r\n<P>Den samme udvikling er der sket på ambulanceområdet. Men </P>  \r\n\r\n<P>videreuddannelsen af ambulancefolkene er ikke en erstatning for, </P>  \r\n\r\n<P>at lægen kører med i ambulancen herude. </P>  \r\n\r\n<P>For ved alvorlige ulykker, hvor der er brug for flere ambulancer, går </P>  \r\n\r\n<P>der selvfølgelig nogen tid, før hjælpen når frem fra </P>  \r\n\r\n<P>nabostationerne. I den tid gør tre mand større gavn end to, siger </P>  \r\n\r\n<P>distriktslæge Hannes Hansen, der i øvrigt også er dansker. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00119"
        },
        {
            "displayName": "Entydig dokumentidentifikation",
            "displayValue": "CL005718"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "119"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}