{
    "id": 72340,
    "title": "Cirkulære om midlertidigt tillæg til regulativ af 12. april 1924 for vedligeholdelse, behandling og aflevering samt tilsyn med præstegårdenes bygninger m.m. ",
    "documentTypeId": "140",
    "isSagsforlobPeriodValid": false,
    "shortName": "CIR nr 76 af 14/04/1959",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om midlertidigt tillæg til regulativ  \r\n\r\n af 12. april 1924 for vedligeholdelse, behandling og aflevering samt tilsyn  \r\n\r\n med præstegårdenes bygninger m.m. </H1>  \r\n\r\n<P></P>  \r\n\r\n<BR>  \r\n\r\n<P>Således som allerede omtalt i kirkeministeriets cirkulære nr. 131 af 30.  \r\n\r\n august 1958 er det i § 62, stk. 2 i lov nr. 155 af 7. juni 1958 om  \r\n\r\n folkekirkens lønningsvæsen m.v. fastsat, at provsten og den af  \r\n\r\n provstiudvalget i henhold til lov om vedligeholdelse af kirker og kirkegårde  \r\n\r\n m.v. valgte bygningskyndige skal deltage i et syn over præstegårdene i  \r\n\r\n forbindelse med de kirkesyn, der afholdes over kirkerne under ledelse af  \r\n\r\n provsten. De nærmere regler herom og om afholdelse af ekstraordinært syn skal  \r\n\r\n fastsættes i det i samme bestemmelses stk. 1 omhandlede regulativ om  \r\n\r\n vedligeholdelse, behandling og aflevering af samt tilsyn med præstegårdes  \r\n\r\n bygninger m.m. </P>  \r\n\r\n<P>Under hensyn til, at det hidtidige regulativ har været gældende siden 1924  \r\n\r\n og allerede tidligere har været ændret på nogle punkter, må ministeriet finde  \r\n\r\n det rettest, at dette regulativ i sin helhed underkastes en revision. </P>  \r\n\r\n<P>Da der imidlertid allerede i indeværende års forår skal afholdes  \r\n\r\n provstesyn over kirkerne, har ministeriet fundet det rettest, at der, ikke  \r\n\r\n blot for at undgå, at de omhandlede syn over præstegårdene udskydes til næste  \r\n\r\n provstesyn om 3 år, men også for at opnå erfaring for nyordningens virkning i  \r\n\r\n praksis, inden de endelige regler fastlægges, som midlertidigt tillæg til  \r\n\r\n fornævnte regulativ, fastsættes følgende foreløbige bestemmelser, der til sin  \r\n\r\n tid skal afløses af bestemmelserne i det reviderede regulativ. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> I forbindelse med de syn, der i henhold til § 32  \r\n\r\n i lov om vedligeholdelse af kirker og kirkegårde afholdes over kirkerne under  \r\n\r\n ledelse af provsten, deltager provsten og den af provstiudvalget valgte  \r\n\r\n bygningskyndige mand sammen med menighedsrådet i et syn over præstegården,  \r\n\r\n hvilket syn træder i stedet for den i regulativ af 12. april 1924 § 6  \r\n\r\n omhandlede synsforretning, der ellers foretages alene af menighedsrådet. </P>  \r\n\r\n<P>Synet foretages ligesom kirkesynet under ledelse af provsten, som senest  \r\n\r\n ugedagen forinden dagen for synets afholdelse indkalder menighedsrådet,  \r\n\r\n præsten og - såfremt præstegårdens avlsbrug er bortforpagtet - tillige  \r\n\r\n forpagteren. </P>  \r\n\r\n<P>Dersom provsten på grund af særlige forhold måtte anse det for ønskeligt,  \r\n\r\n kan kirkeministeriets bygningskonsulent for præstegårde og eventuelt tillige  \r\n\r\n kirkeministeriets præstegårdskonsulent - efter stiftsøvrighedens bemyndigelse  \r\n\r\n i hvert enkelt tilfælde - deltage i synsforretningen for at yde råd og  \r\n\r\n vejledning. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved synsforretningen gennemgås præstegården med  \r\n\r\n avlsbygninger, have, gårdsplads etc. på den i regulativ af 12. april 1924 § 6  \r\n\r\n foreskrevne måde, og provsten skal lade sig præstegårdsprotokollen og  \r\n\r\n forsikringsdokumenter forevise. </P>  \r\n\r\n<P>Synsforretningen indføres i en af provsten ført, for hele provstiet fælles  \r\n\r\n synsprotokol for præstegårde, ligesom forretningen af menighedsrådet samtidig  \r\n\r\n indføres i præstegårdsprotokollen. Enhver af de i synet deltagende parter har  \r\n\r\n ret til at få tilført deres bemærkninger til protokollen. Efter indførelsen  \r\n\r\n underskrives forretningen i de pågældende bøger af provsten på synets vegne.  \r\n\r\n</P>  \r\n\r\n<P>Udskrift af synsforretningen indsendes snarest muligt af provsten til  \r\n\r\n provstiudvalget, der derefter afgør, hvad der videre skal foretages.  \r\n\r\n Indberetning herom tillige med udskrift af synsforretningen indsendes til  \r\n\r\n stiftsøvrigheden. </P>  \r\n\r\n<P>Dersom der ved en synsforretning er gjort udsættelse om foranstaltninger,  \r\n\r\n hvortil der skal indhentes stiftsøvrighedens eller kirkeministeriets  \r\n\r\n godkendelse i henhold til regulativets § 8, bør provstiudvalget henlede  \r\n\r\n menighedsrådets opmærksomhed herpå, såfremt dette ikke allerede er sket under  \r\n\r\n selve synsforretningen. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> De af provstiudvalget trufne afgørelser af, hvad  \r\n\r\n der skal foretages i anledning af den afholdte synsforretning, kan såvel af  \r\n\r\n menighedsrådet som af præsten og eventuelt forpagteren inden 1 måned, efter  \r\n\r\n at provstiudvalgets afgørelse er meddelt de pågældende, indankes for  \r\n\r\n stiftsøvrigheden. </P>  \r\n\r\n<P>Hvis indankning ikke finder sted, skal de ved synet udsatte mangler, så  \r\n\r\n vidt muligt, afhjælpes inden det ordinære syn, der afholdes i henhold til  \r\n\r\n regulativets § 6 det følgende år. </P>  \r\n\r\n<P>Der kan ved synet fastsættes en kortere frist, såfremt dette i det enkelte  \r\n\r\n tilfælde efter omstændighederne skønnes påkrævet, men det må dog herved  \r\n\r\n iagttages, at den ovennævnte ankefrist ikke bør beskæres. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Hvor spørgsmål, der findes at burde forelægges  \r\n\r\n provstesynet, opstår på et tidspunkt, da dette ikke normalt afholdes, kan  \r\n\r\n sagen, såfremt omstændighederne taler for en hurtig afgørelse af  \r\n\r\n menighedsrådet, præsten eller forpagteren med provstiudvalgets samtykke  \r\n\r\n forelægges for et ekstraordinært syn, der afholdes efter de foran fastsatte  \r\n\r\n regler. I øvrigt kan også provsten selv såvel som stiftsøvrigheden og  \r\n\r\n kirkeministeriet foranledige, at der afholdes ekstraordinært syn efter disse  \r\n\r\n regler, såfremt dette i særlige tilfælde måtte anses for ønskeligt. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> For deltagelse i synsforretninger i henhold til  \r\n\r\n foranstående ydes der af præstelønningskassen et vederlag svarende til det,  \r\n\r\n der udbetales ved syn over kirker. Præstelønningskassen refunderer  \r\n\r\n kirkekassen halvdelen af udgifterne til dagpenge og befordringssgodtgørelse  \r\n\r\n til provsten og provstiudvalgets bygningskyndige mand. I tilfælde af at et  \r\n\r\n ekstraordinært syn afholdes, uden at menighedsrådet har fremsat begæring  \r\n\r\n herom, udredes hele udgiften til synet over præstegården af fællesfonden i  \r\n\r\n henhold til lov om folkekirkens lønningsvæsen § 83, stk. 5. </P>  \r\n\r\n<P>Udgiften til synsprotokollen godtgøres provsten efter regning af  \r\n\r\n fællesfonden som provstiudvalgsudgift, jfr. den lige citerede bestemmelse.  \r\n\r\n</P>  \r\n\r\n<P>Synsprotokollem autoriseres af stiftsøvrigheden. Idet man henviser til  \r\n\r\n foranstående skal man bemærke, at synets anvisninger ikke blot vil kunne  \r\n\r\n gives som pålæg men, således som det også hyppigt finder sted ved  \r\n\r\n kirkesynene, i form af henstillinger og råd, og at det som følge af, at det  \r\n\r\n drejer sig om en nyordning, der første gang skal praktiseres, vil være  \r\n\r\n rimeligt i et vist omfang at anvende denne fremgangsmåde. </P>  \r\n\r\n<P>Man skal endvidere tilføje, at man, da det antagelig i mange tilfælde vil  \r\n\r\n være vanskeligt at tilvejebringe den autoriserede synsprotokol inden synets  \r\n\r\n afholdelse, intet vil have at erindre imod, at provsten foreløbigt affatter  \r\n\r\n beretningen om synsforretningen på et løst blad til senere indførelse i  \r\n\r\n synsprotokollen. </P>  \r\n\r\n<P>----- </P>  \r\n\r\n<P>Det fornødne antal eksemplarer af nærværende cirkulære vedlægges til  \r\n\r\n fordeling blandt provster, provstiudvalg og menighedsråd samt præster uden  \r\n\r\n for København og Frederiksberg. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 14. april 1959.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Bodil Koch. </P>  \r\n\r\n<P CLASS=MINISTER ALIGN=RIGHT>/E. Løwe. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/05/1959"
        },
        {
            "displayName": "Accession",
            "displayValue": "C19590007609"
        },
        {
            "displayName": "Entydig dokumentidentifikation",
            "displayValue": "CM031533"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "76"
        },
        {
            "displayName": "År for udstedelse",
            "displayValue": "1959"
        },
        {
            "displayName": "Dato for underskrift",
            "displayValue": "14/04/1959"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}