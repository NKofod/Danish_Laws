{
    "id": 221401,
    "title": "Forslag til folketingsbeslutning om et loft over ikkevestlig indvandring",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 181",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 3. marts 2021 af Morten Messerschmidt (DF), Liselott Blixt (DF), René Christensen (DF), Kristian Thulesen Dahl (DF), Pia Kjærsgaard (DF), Marie Krarup (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om et loft over ikkevestlig indvandring</p>\r\n<p class=\"Tekst1Sp\">Folketinget pålægger regeringen inden udgangen af indeværende folketingssamling at få vedtaget et loft over, hvor mange ikkevestlige udlændinge Danmark kan tage imod.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>\r\n   <span class=\"Italic\">Begrundelse</span>\r\n</p>\r\n<p class=\"NormalInd\">Socialdemokratiet offentliggjorde i 2018 sit udlændingepolitiske udspil »Retfærdig og realistisk – en udlændingepolitik der samler Danmark«. Udspillet skulle vise, at det var et nyt Socialdemokrati, der stillede sig et andet sted på den udlændingepolitiske dagsorden end der, hvor det parti, der havde tabt det foregående valg, stod.</p>\r\n<p class=\"NormalInd\">Men det kræver mere end vinduesstaffage og paroler at sætte en ny kurs. Det kræver handling – en villighed til at gå den vej, man prædiker. Her har Socialdemokratiet til stor skuffelse for forslagsstillerne ikke leveret. De gode intentioner i udspillet er for langt hovedpartens vedkommende ikke omsat til handling og konkrete initiativer. Det virker, som om regeringen har behov for et kærligt skub i den rigtige retning. Det vil forslagsstillerne gerne være behjælpelige med.</p>\r\n<p>\r\n   <span class=\"Italic\">Socialdemokratiets udlændingeudspil</span>\r\n</p>\r\n<p class=\"NormalInd\">I »Retfærdig og realistisk – en udlændingepolitik der samler Danmark« skriver Socialdemokratiet:</p>\r\n<p class=\"NormalInd\">»Socialdemokratiet foreslår, at Folketinget fastsætter et loft for, hvor mange nye ikke-vestlige udlændinge Danmark hvert år kan tage imod. Loftet fastlægges på baggrund af forhandlinger mellem regeringen og kommunerne i forbindelse med de årlige økonomiaftaler.</p>\r\n<p class=\"NormalInd\">Hensigten med loftet er, at der ikke kommer flere hertil end det er muligt at integrere.</p>\r\n<p class=\"NormalInd\">For at loftet kan blive en realitet vil vi oprette et modtagecenter udenfor Europa. Indtil det er på plads, vil loftet fungere som en rettesnor. Hvis loftet overskrides i denne midlertidige periode, indtil et modtagecenter er etableret, forpligter Folketinget sig til at gennemføre tiltag, der kan begrænse tilstrømningen til Danmark.</p>\r\n<p class=\"NormalInd\">Når vi ønsker at indføre et loft, er det først og fremmest, fordi vi synes, det er rimeligt, at Danmark selv kan bestemme. Kun sådan kan vi bedst muligt bevare og udvikle det velfærdssamfund, vi har bygget op over generationer.</p>\r\n<p class=\"NormalInd\">Men loftet er også et svar på, at vi står i en helt ny situation.</p>\r\n<p class=\"NormalInd\">De sidste 10 år har Danmark givet opholdstilladelse til mere end 90.000 flygtninge og familiesammenførte. Det er flere end der bor i Danmarks 5. største by Esbjerg. Og selvom antallet af asylansøgere aktuelt er faldet, kommer der stadig mange nye udlændinge til Danmark. De kommende tre år kan vi forvente, at der kommer op mod 10.000 mennesker, der familiesammenføres til flygtninge.«</p>\r\n<p class=\"NormalInd\">(»Retfærdig og realistisk – en udlændingepolitik der samler Danmark«, 2018, afsnit 2, side 14).</p>\r\n<p>\r\n   <span class=\"Italic\">Regeringen leverer ikke</span>\r\n</p>\r\n<p class=\"NormalInd\">Det er bemærkelsesværdigt, at Socialdemokratiet før valget påpeger, at flygtningestrømmene vil fortsætte, men at regeringen halvandet år inde i sin regeringsperiode endnu ikke har vedtaget endsige foreslået et loft over, hvor mange ikkevestlige udlændinge Danmark kan modtage. Det er vigtigt, at flygtningestrømmen begrænses, så Danmark ikke modtager flere udlændinge, end det er muligt at integrere. Alternativet er parallelsamfund og de sociale problemer, som dette skaber.</p>\r\n<p class=\"NormalInd\">Hvis et loft over antallet af modtagne ikkevestlige udlændinge skal være en rettesnor, som regeringen og Folketinget kan styre efter og gennemføre stramninger i lovgivningen efter, hvis loftet udfordres, er det ganske uforståeligt, at regeringen ikke for længst har fremlagt og fået vedtaget et loft. Forslagsstillerne pålægger derfor regeringen inden udgangen af denne folketingssamling at få vedtaget et loft over, hvor mange ikkevestlige udlændinge Danmark kan tage imod.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Morten Messerschmidt</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om et loft over ikkevestlig indvandring.</p>\r\n<p class=\"ForslagsNummer\">(Beslutningsforslag nr. B 181)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 181",
            "stateLabel": "Forkastet",
            "references": [
                {
                    "shortName": "2020/1 BSF 181",
                    "title": "Forslag til folketingsbeslutning om et loft over ikkevestlig indvandring",
                    "presentationName": "Beslutningsforslag som fremsat",
                    "documentTypeId": 480,
                    "documentId": 221401,
                    "eliUri": "/eli/ft/20201BB00181",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b181/index.htm"
                },
                {
                    "shortName": "2020/1 BTB 181",
                    "title": "Betænkning over Forslag til folketingsbeslutning om et loft over ikkevestlig indvandring",
                    "presentationName": "Betænkning over beslutningsforslag",
                    "documentTypeId": 500,
                    "documentId": 222815,
                    "eliUri": "/eli/ft/20201DB01075",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/03/2021"
        },
        {
            "displayName": "Accession",
            "displayValue": "20201BB00181"
        },
        {
            "displayName": "Entydig dokumentidentifikation",
            "displayValue": "AX025899"
        },
        {
            "displayName": "Dato for førstegangsindlæggelse",
            "displayValue": "04/03/2021"
        },
        {
            "displayName": "Dato for indlæggelse",
            "displayValue": "04/03/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "181"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}