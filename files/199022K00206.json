{
    "id": 110696,
    "title": "1990 LSF 206   FORSLAG TIL LOV OM STATSTILSKUD TIL FORBEDRINGSARBEJDER M.V. I   HELÅRSBOLIGER ",
    "documentTypeId": "400",
    "isSagsforlobPeriodValid": false,
    "shortName": "1990/2 LSF 206",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 206 </P>  \r\n\r\n<P></P>  \r\n\r\n<P>Forslag til Lov om statstilskud til forbedringsarbejder m.v. i  \r\n\r\n helårsboliger </P>  \r\n\r\n<P></P>  \r\n\r\n<P>Fremsat af boligministeren (Svend Erik Hovmand) </P>  \r\n\r\n<P></P>  \r\n\r\n<P>den 16. maj 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 30. maj 1991 </P>  \r\n\r\n<P></P>  \r\n\r\n<P><a href=\"document.aspx?accn=A19910037930\"> Lov nr. 379 af 06/06/1991</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Boligministeren kan inden for et samlet beløb på 1,8 mia. kr.  \r\n\r\n</P>  \r\n\r\n<P>yde tilskud til forbedring m.v. af boliger, der lovligt anvendes til </P>  \r\n\r\n<P>helårsbeboelse, og som er forsynet med eget køkken med afløb. </P>  \r\n\r\n<P> <B>§ 2.</B> Tilskud efter § 1 kan ydes til: </P>  \r\n\r\n<P>1) ejere, der bebor deres helårsbolig, </P>  \r\n\r\n<P>2) andelshavere i private andelsboligforeninger m.v., </P>  \r\n\r\n<P>3) lejere af beboelseslejligheder i private udlejningsejendomme og  \r\n\r\n boligtagere i almennyttige boligselskaber samt andet byggeri opført med  \r\n\r\n støtte efter lov om boligbyggeri eller lov om boliger for ældre og personer  \r\n\r\n med handicap. </P>  \r\n\r\n<P> <B>§ 3.</B> Tilskud til de i § 2 nævnte personer kan ydes til  \r\n\r\n forbedringsarbejder m.v., jf. § 9. </P>  \r\n\r\n<P> <I>Stk. 2.</I> Tilskud kan ikke ydes til særlig luksusprægede eller  \r\n\r\n særlig energiforbrugende forbedringsarbejder samt installationer. </P>  \r\n\r\n<P> <B>§ 4.</B> Lejere, jf. § 2, nr. 3, som opnår tilskud efter denne lov til  \r\n\r\n forbedringsarbejder, der medfører lejeforhøjelse, kan ikke samtidig opnå  \r\n\r\n tilskud efter denne lov til andre forbedringsarbejder. </P>  \r\n\r\n<P> <I>Stk. 2.</I> Ved fastsættelse af lejeforhøjelse i udlejningsejendomme  \r\n\r\n for forbedringsarbejder, hvortil der ydes tilskud efter denne lov, påhviler  \r\n\r\n det udlejeren at sikre, at lejeforhøjelsen beregnes under hensyntagen til det  \r\n\r\n bevilgede tilskud til hver enkelt beboelseslejlighed. </P>  \r\n\r\n<P> <B>§ 5.</B> Tilskuddet udgør 40 pct. af den del af regningsbeløbet inkl.  \r\n\r\n moms med fradrag for virksomhedens udgifter til materialer inkl. moms, som  \r\n\r\n efter fradrag af støtte efter anden lovgivning overstiger 2.000 kr. Tilskud  \r\n\r\n kan højst udgøre 7.000 kr. pr. bolig. Tilskud, der udgør mindre end 100 kr.  \r\n\r\n pr. bolig, udbetales ikke. </P>  \r\n\r\n<P> <I>Stk. 2.</I> Tilskud kan kun ydes een gang til hver bolig. </P>  \r\n\r\n<P> <B>§ 6.</B> Tilskud kan kun ydes til arbejder, der udføres af  \r\n\r\n virksomheder, der er registreret efter lov om almindelig omsætningsafgift, og  \r\n\r\n som driver bygge- og anlægsvirksomhed. </P>  \r\n\r\n<P> <B>§ 7.</B> Ansøgning om tilskud indsendes til kommunalbestyrelsen i den  \r\n\r\n kommune, hvor boligen er beliggende, senest den 30. juni 1993. Ansøgningen  \r\n\r\n skal udfærdiges på et særligt skema, som rekvireres hos kommunen. </P>  \r\n\r\n<P> <I>Stk. 2.</I> På grundlag af ansøgningen kan kommunalbestyrelsen på et  \r\n\r\n særligt skema meddele tilsagn om tilskud. </P>  \r\n\r\n<P> <I>Stk. 3.</I> Kommunalbestyrelsen kan kun meddele tilsagn i det omfang,  \r\n\r\n det fornødne tilskudsbeløb er reserveret gennem et administrativt styrings-  \r\n\r\n og udbetalingssystem. </P>  \r\n\r\n<P> <B>§ 8.</B> Ansøgning om udbetaling af tilskud indsendes til  \r\n\r\n kommunalbestyrelsen. Ansøgningen skal udfærdiges på et særligt skema og  \r\n\r\n vedlægges regninger for de udførte arbejder påført de udførende firmaers  \r\n\r\n momsregistreringsnummer. </P>  \r\n\r\n<P> <I>Stk. 2.</I> Det er en betingelse for udbetaling af tilskud, at  \r\n\r\n tilskudsmodtagerens navn og adresse er anført på regningerne, at disse er  \r\n\r\n underskrevet af udstederen, at det af regningerne fremgår, hvilket arbejde  \r\n\r\n der er udført og i hvilken periode, og at regningerne udviser virksomhedens  \r\n\r\n udgifter til de til arbejderne anvendte materialer. </P>  \r\n\r\n<P> <I>Stk. 3.</I> Ansøgning om udbetaling af tilskud skal være indsendt  \r\n\r\n inden 6 måneder efter meddelelse af tilsagn. </P>  \r\n\r\n<P> <I>Stk. 4.</I> Kommunalbestyrelsen kan efter ansøgning herom inden  \r\n\r\n udløbet af fristen efter stk. 3 forlænge den i stk. 3 nævnte frist med indtil  \r\n\r\n 2 måneder, såfremt særlige forhold taler herfor. </P>  \r\n\r\n<P> <I>Stk. 5.</I> Tilsagn, der ikke er ansøgt udbetalt inden for den i stk.  \r\n\r\n 3 nævnte frist, eller hvortil der ikke efter stk. 4 er meddelt  \r\n\r\n fristforlængelse, bortfalder. </P>  \r\n\r\n<P> <I>Stk. 6.</I> Kommunalbestyrelsen kan iværksætte særlige  \r\n\r\n foranstaltninger til kontrol med de arbejder, hvortil der ydes tilskud efter  \r\n\r\n denne lov. </P>  \r\n\r\n<P> <I>Stk. 7.</I> Udgifterne til tilskud afholdes af staten. </P>  \r\n\r\n<P> <B>§ 9.</B> Boligministeren fastsætter nærmere regler om lovens  \r\n\r\n gennemførelse, herunder om afgrænsningen af de arbejder, hvortil der kan ydes  \r\n\r\n tilskud, om udbetaling samt om fordelingen af det samlede tilskudsbeløb i  \r\n\r\n tilskudsperioden og på boligtyper. </P>  \r\n\r\n<P> <B>§ 10.</B> Kommunalbestyrelsen kan træffe afgørelse om, at tilsagn om  \r\n\r\n tilskud bortfalder, hvis ansøgeren har givet urigtige eller vildledende  \r\n\r\n oplysninger eller fortiet oplysninger af betydning for ansøgningen, eller  \r\n\r\n hvis vilkårene for ydelse af tilsagn ikke længere er til stede. Er tilskuddet  \r\n\r\n udbetalt, kan dette kræves tilbagebetalt. </P>  \r\n\r\n<P> <B>§ 11.</B> Kommunalbestyrelsens afgørelser i henhold til denne lov kan  \r\n\r\n ikke indbringes for anden administrativ myndighed. </P>  \r\n\r\n<P> <B>§ 12.</B> Loven træder i kraft den 1. juli 1991 og finder anvendelse  \r\n\r\n på arbejder, der er påbegyndt efter denne dato. </P>  \r\n\r\n<P> <B>§ 13.</B> I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 776 af 20. november 1990, som  \r\n\r\n senest ændret ved lov nr. 274 af 8. maj 1991, indsættes i <I>§ 7 F, stk.  \r\n\r\n 1,</I> efter nr. 2 som nyt nummer: </P>  \r\n\r\n<P> <I>&#187;3)</I> tilskud efter lov om statstilskud til forbedringsarbejder  \r\n\r\n m.v. i helårsboliger.&#171; </P>  \r\n\r\n<P> <B>§ 14.</B> Loven gælder ikke for Færøerne og Grønland. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Boligministeren kan inden for et samlet beløb på 1,8 mia. kr.  \r\n\r\n</P>  \r\n\r\n<P>yde tilskud til forbedring m.v. af boliger, der lovligt anvendes til </P>  \r\n\r\n<P>helårsbeboelse, og som er forsynet med eget køkken med afløb. </P>  \r\n\r\n<P> <B>§ 2.</B> Tilskud efter § 1 kan ydes til: </P>  \r\n\r\n<P>1) ejere, der bebor deres helårsbolig, </P>  \r\n\r\n<P>2) andelshavere i private andelsboligforeninger m.v., </P>  \r\n\r\n<P>3) lejere af beboelseslejligheder i private udlejningsejendomme og  \r\n\r\n boligtagere i almennyttige boligselskaber samt andet byggeri opført med  \r\n\r\n støtte efter lov om boligbyggeri eller lov om boliger for ældre og personer  \r\n\r\n med handicap. </P>  \r\n\r\n<P> <B>§ 3.</B> Tilskud til de i § 2 nævnte personer kan ydes til  \r\n\r\n forbedringsarbejder m.v., jf. § 9. </P>  \r\n\r\n<P> <I>Stk. 2.</I> Tilskud kan ikke ydes til særligt luksusprægede eller  \r\n\r\n særligt energiforbrugende forbedringsarbejder samt installationer. </P>  \r\n\r\n<P> <B>§ 4.</B> Lejere, jf. § 2, nr. 3, som opnår tilskud efter denne lov til  \r\n\r\n forbedringsarbejder, der medfører lejeforhøjelse, kan ikke samtidig opnå  \r\n\r\n tilskud efter denne lov til andre forbedringsarbejder. </P>  \r\n\r\n<P> <I>Stk. 2.</I> Ved fastsætelse af lejeforhøjelse i udlejningsejendomme  \r\n\r\n for forbedringsarbejder, hvortil der ydes tilskud efter denne lov, påhviler  \r\n\r\n det udlejeren at sikre, at lejeforhøjelsen beregnes under hensyntagen til det  \r\n\r\n bevilgede tilskud til hver enkelt beboelseslejlighed. </P>  \r\n\r\n<P> <B>§ 5.</B> Tilskuddet udgør 40 pct. af den del af regningsbeløbet incl.  \r\n\r\n moms med fradrag for virksomhedens udgifter til materialer incl. moms, som  \r\n\r\n efter fradrag af støtte efter anden lovgivning overstiger 2.000 kr. Tilskud  \r\n\r\n kan højest udgøre 7.000 kr. pr. bolig. Tilskud, der udgør mindre end 100  \r\n\r\n kr.pr. bolig, udbetales ikke. </P>  \r\n\r\n<P> <I>Stk. 2.</I> Tilskud kan kun ydes een gang til hver bolig. </P>  \r\n\r\n<P> <B>§ 6.</B> Tilskud kan kun ydes til arbejder, der udføres af  \r\n\r\n virksomheder, der er registreret efter lov om almindelig omsætningsafgift, og  \r\n\r\n som driver bygge- og anlægsvirksomhed. </P>  \r\n\r\n<P> <B>§ 7.</B> Ansøgning om tilskud indsendes til kommunalbestyrelsen i den  \r\n\r\n kommune, hvor boligen er beliggende, senest den 30. juni 1993. Ansøgningen  \r\n\r\n skal udfærdiges på særligt skema, som rekvireres hos kommunen. </P>  \r\n\r\n<P> <I>Stk. 2.</I> På grundlag af ansøgningen kan kommunalbestyrelsen på  \r\n\r\n særligt skema, meddele tilsagn om tilskud. </P>  \r\n\r\n<P> <I>Stk. 3.</I> Kommunalbestyrelsen kan kun meddele tilsagn i det omfang,  \r\n\r\n det fornødne tilskudsbeløb er reserveret gennem et administrativt styrings-  \r\n\r\n og udbetalingssystem. </P>  \r\n\r\n<P> <B>§ 8.</B> Ansøgning om udbetaling af tilskud indsendes til  \r\n\r\n kommunalbestyrelsen. Ansøgningen skal udfærdiges på særligt skema og  \r\n\r\n vedlægges regninger for de udførte arbejder påført de udførende firmaers  \r\n\r\n momsregistreringsnummer. </P>  \r\n\r\n<P> <I>Stk. 2.</I> Det er en betingelse for udbetaling af tilskud, at  \r\n\r\n tilskudsmodtagerens navn og adresse er anført på regningerne, at disse er  \r\n\r\n underskrevet af udstederen, at det af regningerne fremgår, hvilket arbejde,  \r\n\r\n der er udført og i hvilken periode, og at regningerne udviser virksomhedens  \r\n\r\n udgifter til de til arbejderne anvendte materialer. </P>  \r\n\r\n<P> <I>Stk. 3.</I> Ansøgning om udbetaling af tilskud skal være indsendt  \r\n\r\n inden 6 måneder efter meddelelse af tilsagn. </P>  \r\n\r\n<P> <I>Stk. 4.</I> Kommunalbestyrelsen kan efter ansøgning herom inden udløb  \r\n\r\n af fristen efter stk. 3, forlænge den i stk. 3 nævnte frist med indtil 2  \r\n\r\n måneder, såfremt særlige forhold taler herfor. </P>  \r\n\r\n<P> <I>Stk. 5.</I> Tilsagn, der ikke er ansøgt udbetalt inden for den i stk.  \r\n\r\n 3 nævnte frist, eller hvortil der ikke efter stk. 4 er meddelt  \r\n\r\n fristforlængelse, bortfalder. </P>  \r\n\r\n<P> <I>Stk. 6.</I> Kommunalbestyrelsen kan iværksætte særlige  \r\n\r\n kontrolforanstaltninger med de arbejder, hvortil der ydes tilskud efter denne  \r\n\r\n lov. </P>  \r\n\r\n<P> <I>Stk. 7.</I> Udgifterne til tilskud afholdes af staten. </P>  \r\n\r\n<P> <B>§ 9.</B> Boligministeren fastsætter nærmere regler om lovens  \r\n\r\n gennemførelse, herunder om afgrænsningen af de arbejder, hvortil der kan ydes  \r\n\r\n tilskud, om udbetaling samt om fordelingen af det samlede tilskudsbeløb i  \r\n\r\n tilskudsperioden og på boligtyper. </P>  \r\n\r\n<P> <B>§ 10.</B> Kommunalbestyrelsen kan træffe afgørelse om, at tilsagn om  \r\n\r\n tilskud bortfalder, hvis ansøgeren har givet urigtige eller vildledende  \r\n\r\n oplysninger eller fortiet oplysninger af betydning for ansøgningen, eller  \r\n\r\n hvis vilkårene for ydelse af tilsagn ikke længere er til stede. Er tilskuddet  \r\n\r\n udbetalt, kan dette kræves tilbagebetalt. </P>  \r\n\r\n<P> <B>§ 11.</B> Kommunalbestyrelsens afgørelser i henhold til denne lov kan  \r\n\r\n ikke indbringes for anden administrativ myndighed. </P>  \r\n\r\n<P> <B>§ 12.</B> Loven træder i kraft den 1. juli 1991 og finder anvendelse  \r\n\r\n på arbejder, der er påbegyndt efter denne dato. </P>  \r\n\r\n<P> <B>§ 13.</B> I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 776 af 20. november 1990, som  \r\n\r\n senest ændret ved lov nr. 274 af 8. maj 1991, indsættes efter <I>§ 7 F, stk.  \r\n\r\n 1, nr. 2,</I> som nyt nummer: </P>  \r\n\r\n<P> <I>&#187;3)</I> tilskud efter lov om statstilskud til forbedringsarbejder  \r\n\r\n m.v. i helårsboliger.&#171; </P>  \r\n\r\n<P> <B>§ 14.</B> Loven gælder ikke for Færøerne og Grønland. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P>  <I>Almindelige bemærkninger </I></P>  \r\n\r\n<P> Lovforslaget skal ses som et led i regeringens boligpolitiske  \r\n\r\n handlingsplan, der med en række foranstaltninger sigter imod at skabe ro og  \r\n\r\n stabilitet for alle boligtagere og at tilvejebringe størst mulig mobilitet på  \r\n\r\n boligmarkedet. </P>  \r\n\r\n<P>Lovforslaget indebærer etablering af en ordning med statstilskud til  \r\n\r\n forbedringsarbejder m.v. i helårsboliger. Der afsættes et samlet  \r\n\r\n tilskudsbeløb på 1,8 mia. kr. i årene 1991-93 til ordningens gennemførelse.  \r\n\r\n</P>  \r\n\r\n<P>Der er med den foreslåede tilskudsordning lagt vægt på, at det er den  \r\n\r\n enkelte beboer i en ejendom, uanset hvem der ejer ejendommen, der vil kunne  \r\n\r\n opnå tilskud til forbedringsarbejder. Lovgivning og aftaler, der regulerer  \r\n\r\n forholdet mellem ejer og lejer, skal respekteres i forbindelse med  \r\n\r\n gennemførelsen af de tilskudsberettigede forbedringsarbejder. </P>  \r\n\r\n<P>Et forsigtigt skøn over ordningens effekt giver, under de givne  \r\n\r\n forudsætninger i hvert af de 2 år ordningen er i kraft, en merbeskæftigelse  \r\n\r\n på op imod 5.000 personer, hvor størstedelen af effekten vil ligge i selve  \r\n\r\n byggesektoren. Betalingsbalancen skønnes med nogen usikkerhed forværret med  \r\n\r\n 1/2-1 mia. kr. </P>  \r\n\r\n<P>Der er med det foreslåede støttesystem søgt etableret en ordning, der også  \r\n\r\n skal modvirke &#187;sort arbejde&#171;, idet kun regninger udstedt af en  \r\n\r\n momsregistreret virksomhed kan danne grundlag for udbetaling af støtte.  \r\n\r\n Samtidig er tilskudsprocenten fastsat således, at også denne skulle kunne  \r\n\r\n modvirke &#187;sort arbejde&#171;. </P>  \r\n\r\n<P>Der etableres med henblik på administration af ordningen et edb-system med  \r\n\r\n et reservationssystem, således at papirgangen og kommunernes sagsbehandling i  \r\n\r\n ordningen reduceres til et minimum. </P>  \r\n\r\n<P>Forslaget forudsætter, at der opstilles en positivliste for hvilke  \r\n\r\n arbejder, der vil være tilskudsberettigede. Forslaget indeholder derfor en  \r\n\r\n bemyndigelse til boligministeren om fastsættelse af en nærmere afgrænsnning  \r\n\r\n af de tilskudsberettigede arbjder. </P>  \r\n\r\n<P>Ved afgrænsningen af de tilskudsberettigede arbejder er det tanken at  \r\n\r\n lægge vægt på energi- og ressourcebesparende arbejder. </P>  \r\n\r\n<P>Det er ikke hensigten med forslaget at yde støtte til særligt  \r\n\r\n luksusprægede arbejder eller installationer. Der skal således ikke kunne  \r\n\r\n opnås tilskud til f.eks. swimmingpools eller saunaer. </P>  \r\n\r\n<P>Det opnåede tilskud vil, ved en ændring af ligningsloven, være skattefrit  \r\n\r\n for modtageren. </P>  \r\n\r\n<P> <I>Økonomiske og administrative konsekvenser </I></P>  \r\n\r\n<P> Lovforslaget har en samlet beløbsramme i årene 1991-93 på 1,8 mia. kr.  \r\n\r\n Der vil blive giveet tilsagn om tilskud inden for et samlet beløb på 450 mio.  \r\n\r\n kr. i 1991, 900 mio. kr. i 1992 og 450 mio. kr. i 1993. Uudnyttede  \r\n\r\n tilsagnsbeløb kan overføres til næste finansår. </P>  \r\n\r\n<P>De løbende udgifter ved ordningens administration afholdes af kommunerne.  \r\n\r\n Dog afholder staten udgifterne i forbindelse med etablering og drift af et  \r\n\r\n administrativt edb-system, løbende udgifter til henholdsvis annoncering i  \r\n\r\n dags- og fagpressen, OBS-indslag i TV, pjecer og lignende samt udgifter til  \r\n\r\n Kongeriget Danmarks Hypotekbank og Finansforvaltnings administration af  \r\n\r\n ordningen. </P>  \r\n\r\n<P>Det bevillingsmæssige grundlag for afholdelse af de statslige udgifter i  \r\n\r\n forbindelse med administrationen af ordningen i 1991 vil blive søgt  \r\n\r\n tilvejebragt gennem forelæggelse af aktstykke for Folketingets Finansudvalg.  \r\n\r\n</P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P> I forslagets § 1 foreslås etableret en tilskudsordning til  \r\n\r\n forbedringsarbejder m.v., der udføres på boliger, der lovligt anvendes til  \r\n\r\n helårsbeboelse, og som er forsynet med eget køkken med afløb. </P>  \r\n\r\n<P>At tilskudsberettigede boliger lovligt skal anvendes til helårsbolig,  \r\n\r\n indebærer at sommer- og fritidshuse ikke er omfattet af tilskudsordningen,  \r\n\r\n medmindre beboeren har tilladelse til lovlig helårsbeboelse. </P>  \r\n\r\n<P> <I>Til § 2 </I></P>  \r\n\r\n<P> Det foreslås med bestemmelsen, at tilskud ydes til beboeren af de nævnte  \r\n\r\n helårsboligtyper, uanset ejendommens ejerforhold i øvrigt. </P>  \r\n\r\n<P>Som lejer betragtes dog ikke en fremlejer, jf. lejelovgivningens regler  \r\n\r\n herom. </P>  \r\n\r\n<P> <I>Til § 3 </I></P>  \r\n\r\n<P> Efter forslagets § 3 kan tilskud ydes til forbedringsarbejder m.v., jf.  \r\n\r\n bemærkningerne til § 9. </P>  \r\n\r\n<P>Bestemmelsen forudsætter, at beslutning om gennemførelse af arbejder i  \r\n\r\n udlejningsboliger, der rækker ud over lejerens eller boligtagernes  \r\n\r\n dispositionsret over det lejede, sker med ejerens godkendelse, og i øvrigt i  \r\n\r\n overensstemmelse med den i § 3, nr. 3, nævnte lovgivning. </P>  \r\n\r\n<P>I praksis betyder det, at lejeren i alle tilfælde skal have udlejerens  \r\n\r\n godkendelse af forbedringsarbejders gennemførelse. </P>  \r\n\r\n<P>Tilskud vil, ifølge forslaget, ikke kunne ydes til særligt luksusprægede  \r\n\r\n eller særligt energiforbrugende forbedringsarbejder som f.eks. swimmingpool,  \r\n\r\n sauna og lignende. Der henvises i øvrigt til bemærkningerne til § 9. </P>  \r\n\r\n<P> <I>Til § 4 </I></P>  \r\n\r\n<P> Lejere, der efter forslaget opnår tilskud til forbedringsarbejder på  \r\n\r\n ejendommen, der medfører huslejeforhøjelse, kan ikke derudover opnå tilskud  \r\n\r\n efter lovforslaget til andre arbejder. </P>  \r\n\r\n<P>I praksis betyder denne bestemmelse, at en lejer ikke kan dele sit tilskud  \r\n\r\n mellem arbejder gennemført og finansieret af lejeren selv og arbejder  \r\n\r\n gennemført af udlejeren med lejeforhøjelse som følge. </P>  \r\n\r\n<P>En lejer, der ønsker at anvende sit tilskud til forbedringsarbejder, som  \r\n\r\n udlejeren gennemfører på lejerens vegne tiltransporterer udlejeren sit  \r\n\r\n opnåede tilsagn om tilskud. </P>  \r\n\r\n<P>Forslaget indebærer, at udlejeren pålægges at sikre, at beregning af  \r\n\r\n lejeforhøjelse i udlejningsejendomme, hvortil der efter forslaget ydes  \r\n\r\n tilskud, sker under hensyntagen til det bevilgede tilskud til hver enkelt  \r\n\r\n beboelseslejlighed. </P>  \r\n\r\n<P> <I>Til § 5 </I></P>  \r\n\r\n<P> Efter forslaget udgør tilskuddet 40 pct. af den del af det samlede  \r\n\r\n regningsbeløb incl. merværdiafgift med fradrag for virksomhedens udgifter til  \r\n\r\n materialer incl. moms til de udførte arbejder og efter fradrag af eventuel  \r\n\r\n støtte efter anden lovgivning, der overstiger et bundfradrag på 2.000 kr.  \r\n\r\n Tilskud til hver bolig kan højest udgøre 7.000 kr. Udbetaling af tilskud kan  \r\n\r\n kun ske een gang til hver bolig, uanset at tilskudsmodtageren ved denne  \r\n\r\n udbetaling ikke har opnået udbetaling af det maksimale tilskud på 7.000 kr.  \r\n\r\n</P>  \r\n\r\n<P> <I>Til § 6 </I></P>  \r\n\r\n<P> For at sikre den størst mulige beskæftigelsesmæssige effekt foreslås, at  \r\n\r\n tilskud kun kan ydes til arbejder udført af momsregistrerede virksomheder.  \r\n\r\n</P>  \r\n\r\n<P> <I>Til §§ 7 og 8 </I></P>  \r\n\r\n<P> Ordningen er tilrettelagt således, at den administreres af den enkelte  \r\n\r\n kommune med hjælp af et administrativt styrings- og udbetalingssystem, der  \r\n\r\n kører via Kommunedata I/S - og Kongeriget Danmarks Hypotekbank og  \r\n\r\n Finansforvaltning. </P>  \r\n\r\n<P>Der er med ordningens tilrettelæggelse søgt etableret et administrativt  \r\n\r\n system, der er så enkelt og ubureaukratisk, at den kommunale sagsbehandling  \r\n\r\n kan reduceres til et minimum. Der vil til ordningens gennemførelse blive  \r\n\r\n udarbejdet et skemasæt, der samtidig, som en information for brugeren, vil  \r\n\r\n indeholde vejledning vedrørende afgrænsningen af de tilskudsberettigede  \r\n\r\n arbejder. </P>  \r\n\r\n<P>Med henblik på den mest smidige administration af tilskudsudbetalingen  \r\n\r\n forudsættes regninger for tilskudsberettigede arbejder som udgangspunkt at  \r\n\r\n opfylde Konkurrencerådets faktureringsregler for bygge- og anlægsbranchen.  \r\n\r\n</P>  \r\n\r\n<P>Af hensyn til den konkrete tilskudsberegning, forudsættes regninger at  \r\n\r\n udvise dels det fulde regningsbeløb, dels virksomhedens udgift til de  \r\n\r\n anvendte materialer incl. moms, jf. bemærkningerne til § 5. </P>  \r\n\r\n<P>Ansøgning om udbetaling af tilskud skal være indsendt til  \r\n\r\n kommunalbestyrelsen inden 6 måneder efter meddelelse af tilsagnet.  \r\n\r\n Kommunalbestyrelsen har dog efter forslaget mulighed for, såfremt særlige  \r\n\r\n forhold taler herfor, at forlænge denne frist med op til 2 måneder, således  \r\n\r\n at fristen maksimalt kan blive 8 måneder. Det er en betingelse for  \r\n\r\n kommunalbestyrelsens meddelelse af fristforlængelse, at ansøgning herom af  \r\n\r\n tilskudsmodtageren indsendes til kommunalbestyrelsen inden 6 måneders  \r\n\r\n fristens udløb. </P>  \r\n\r\n<P>Særlige forhold, der kan begrunde fristforlængelse omfatter bl.a., at de  \r\n\r\n tilskudsberettigede arbejder ikke kan gennemføres inden for 6 måneders  \r\n\r\n fristen, og at tilskudsmodtageren ikke har modtaget håndværkerregning i tide.  \r\n\r\n</P>  \r\n\r\n<P> <I>Til § 9 </I></P>  \r\n\r\n<P> Med henblik på en afgrænsning af de tilskudsberettigede arbejder vil der  \r\n\r\n i en bekendtgørelse blive fastsat en positivliste. </P>  \r\n\r\n<P>Af positivlisten vil det fremgå, at ud over almindelig forbedringsarbejder  \r\n\r\n på ejendommen vil energibesparende og andre ressourcebesparende  \r\n\r\n foranstaltninger være tilskudsberettigede, herunder foranstaltninger  \r\n\r\n vedrørende sol- og jordvarme, varmegenvinding, vandbesparelser,  \r\n\r\n affaldsortering, overgang til naturgas og fjernvarme m.v. Også arbejder i  \r\n\r\n forbindelse med ejendommens kloakledning vil være tilskudsberettigede. </P>  \r\n\r\n<P>Bekendtgørelsen vil endvidere indeholde en kvotering af det samlede  \r\n\r\n tilskudsbeløb, således at der til ejer- og andelsboliger i tilskudsperioden  \r\n\r\n kan ydes tilskud inden for en samlet ramme på 1.160 mio. kr., til private  \r\n\r\n udlejningsboligere på 320 mio. kr. og til almennyttige boliger m.v. ligeledes  \r\n\r\n 320 mio. kr. </P>  \r\n\r\n<P> <I>Til § 10 </I></P>  \r\n\r\n<P> Det foreslås, at et tilsagn om tilskud kan bortfalde, hvis en ansøgeer på  \r\n\r\n uberettiget grundlag søger det udbetalt. Er tilskuddet allerede udbetalt, vil  \r\n\r\n tilskuddet kunne kræves tilbagebetalt. Kommunalbestyrelsens afgørelse herom  \r\n\r\n vil, jf. bemærkningerne til § 11, ikke kunne indbringes for anden  \r\n\r\n administrativ myndighed. </P>  \r\n\r\n<P> <I>Til § 11 </I></P>  \r\n\r\n<P> Kommunalbestyrelsens afgørelser i henhold til loven vil ikke kunne  \r\n\r\n indbringes for anden administrativ myndighed. </P>  \r\n\r\n<P> <I>Til § 12 </I></P>  \r\n\r\n<P> Loven træder i kraft den 1. juli 1991 og finder anvendelse på arbejder,  \r\n\r\n der er påbegyndt efter denne dato. </P>  \r\n\r\n<P> <I>Til § 13 </I></P>  \r\n\r\n<P> Efter de gældende skatteregler vil tilskud af den omhandlede art skulle  \r\n\r\n medregnes til den skattepligtige indkomst. </P>  \r\n\r\n<P>Med den foreslåede ændring af ligningsloven sikres det imidlertid, at det  \r\n\r\n udbetalte tilskud vil være skattefrit for modtageren. Det skattefri tilskud  \r\n\r\n vil ikke berøre en ejers ret til standardfradrag efter ligningsloven. </P>  \r\n\r\n<P> <I>Til § 14 </I></P>  \r\n\r\n<P> Loven gælder ikke for Færøerne og Grønland. </P>  \r\n\r\n<P> <B>Bilag </B></P>  \r\n\r\n<P>  <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>  <B>§ 13 </B></P>  \r\n\r\n<P> I lov om påligningen af indkomst- og formueskat til staten  \r\n\r\n (ligningsloven) jf. lovbekendtgørelse nr. 776 af 20. november 1990, som  \r\n\r\n senest ændret ved lov nr. 274 af 8. maj 1991, indsættes efter </P>  \r\n\r\n<P> <I>§ 7 F, stk. 1, nr. 2</I> som nyt nummer: </P>  \r\n\r\n<P>&#187; <B>3)</B> tilskud efter lov om statstilskud til vedligeholdelses-  \r\n\r\n og forbedringsarbejder i helårsboliger.&#171; </P>  \r\n\r\n<P> <I>§ 7 F, stk. 1.</I> Til den skattepligtige indkomst medregnes ikke:  \r\n\r\n</P>  \r\n\r\n<P>1) boligstøtte ydet efter lov om individuel boligstøtte samt efter § 19 i  \r\n\r\n lov om boliger for ældre og personer med handicap, </P>  \r\n\r\n<P>2) tilskud efter § 37, stk. 1-2 og 4, § 40, stk. 1-2, § 44, stk. 2, § 44  \r\n\r\n a, stk. 2, § 45, stk. 1, § 46, stk. 1-2, § 47, stk. 1, § 62, stk. 2-3, og §  \r\n\r\n 74 a, i lov om byfornyelse og boligforbedring. </P>  \r\n\r\n<P> <I>Stk. 2.</I> Den del af udgifterne, som svarer til tilskud m.v., der er  \r\n\r\n skattefri efter stk. 1, kan ikke fradrages ved indkomstopgørelsen eller  \r\n\r\n medregnes ved opgørelsen af grundlaget for skattemæssige afskrivninger og  \r\n\r\n medregnes ikke til anskaffelsessummen ved opgørelse af skattepligtig  \r\n\r\n fortjeneste ved afståelse af fast ejendom. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/06/1991"
        },
        {
            "displayName": "Accession",
            "displayValue": "199022K00206"
        },
        {
            "displayName": "Entydig dokumentidentifikation",
            "displayValue": "CL003261"
        },
        {
            "displayName": "Dato for førstegangsindlæggelse",
            "displayValue": "11/06/1991"
        },
        {
            "displayName": "Dato for indlæggelse",
            "displayValue": "11/06/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "206"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}