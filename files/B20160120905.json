{
    "id": 184111,
    "title": "Bekendtgørelse om inddragelse af andre aktører efter integrationsloven",
    "documentTypeId": "60",
    "isSagsforlobPeriodValid": true,
    "shortName": "BEK nr 1209 af 27/09/2016",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om inddragelse af andre aktører efter integrationsloven</p>\r\n<p class=\"Indledning2\">I medfør af § 5, stk. 4, og § 51 c, stk. 2, i lov om integration af udlændinge i Danmark (integrationsloven), jf. lovbekendtgørelse nr. 1094 af 7. oktober 2014, og § 18 i lov nr. 1482 af 23. december 2014 om organisering og understøttelse af beskæftigelsesindsatsen, fastsættes:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Inddragelse af andre aktører</span>\r\n   </span>\r\n</p>\r\n<p class=\"Paragraf\" id=\"idee0df393-1736-4486-a060-25966245577a\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Kommunalbestyrelsen kan overlade udførelsen af bestemte opgaver som led i gennemførelse af integrationsprogrammer til en eller flere organisationer eller foreninger m.v., herunder Dansk Flygtningehjælp, uddannelsesinstitutioner, private virksomheder og andre kommunalbestyrelser, jf. integrationslovens § 5, stk. 1.</p>\r\n<p class=\"Stk2\">\r\n   <span class=\"StkNr\" id=\"id71e3ee6c-fc42-49b3-bedb-edc730bf076b\">Stk. 2.</span> Kommunalbestyrelsen kan bemyndige en organisation, forening m.v. til at forestå opgaver og træffe afgørelse om integrationsprogrammer for udlændinge efter integrationslovens kapitel 4 (andre aktører), jf. integrationslovens § 5, stk. 3.</p>\r\n<p class=\"Stk2\">\r\n   <span class=\"StkNr\" id=\"idc7a81c73-4670-47d4-8886-628bd9022009\">Stk. 3.</span> Ansvaret for indsatsen efter integrationslovens kapitel 4 påhviler efter en bemyndigelse til andre aktører fortsat kommunalbestyrelsen.</p>\r\n<p class=\"Stk2\">\r\n   <span class=\"StkNr\" id=\"id8560e401-cbc6-474c-b6c6-4f811b32e0e5\">Stk. 4.</span> Kommunalbestyrelsen kan ikke bemyndige andre aktører til at træffe afgørelse om,</p>\r\n<p class=\"Liste1\">\r\n   <span class=\"Liste1Nr\" id=\"id6b3fffbf-bd5e-4bb9-a54e-b2567cfc5781\">1)</span> hvorvidt en udlænding skal tilbydes et integrationsprogram, jf. integrationslovens § 16, stk. 1,</p>\r\n<p class=\"Liste1\">\r\n   <span class=\"Liste1Nr\" id=\"idadf91def-7252-496c-a15f-302be7d653e5\">2)</span> hvorvidt en mindreårig uledsaget flygtning med opholdstilladelse efter udlændingelovens § 7, § 8 eller § 9 c, stk. 3, skal tilbydes et integrationsprogram, jf. integrationslovens § 16, stk. 8,</p>\r\n<p class=\"Liste1\">\r\n   <span class=\"Liste1Nr\" id=\"ida473e60f-976d-428f-a68e-068d93e38fe5\">3)</span> hvorvidt en udlænding skal tilbydes hjælp efter kapitel 6 i lov om aktiv socialpolitik og kapitel 13 i lov om en aktiv beskæftigelsesindsats i stedet for et integrationsprogram, jf. integrationslovens § 16, stk. 9, og</p>\r\n<p class=\"Liste1\">\r\n   <span class=\"Liste1Nr\" id=\"id9a59c239-b7ea-4298-9e20-3cd26308f92c\">4)</span> hvorvidt en udlænding, der flytter til en anden kommune, kan fortsætte sit integrationsprogram i den anden kommune, jf. integrationslovens § 18.</p>\r\n<p class=\"Paragraf\" id=\"id725f268c-e511-4214-9642-e9568ee5aa85\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Kommunalbestyrelsen kan henvise en udlænding omfattet af integrationsprogrammet til andre aktører. Henvisningen skal være skriftlig.</p>\r\n<p class=\"Stk2\">\r\n   <span class=\"StkNr\" id=\"id4a333a03-96d3-486f-9c51-af525ad80d79\">Stk. 2.</span> Skønner kommunalbestyrelsen, at flere andre aktører lige effektivt kan bringe udlændingen i ordinær beskæftigelse, skal udlændingen kunne vælge mellem disse andre aktører.</p>\r\n<p class=\"Stk2\">\r\n   <span class=\"StkNr\" id=\"idf007e4d4-d351-41e2-969b-49e1e108b87b\">Stk. 3.</span> En udlænding, der er omfattet af et systematisk henvisningsforløb efter integrationslovens § 27 a, stk. 1 og 2, kan ikke henvises til andre aktører, jf. integrationslovens § 27 a, stk. 3.</p>\r\n<p class=\"Paragraf\" id=\"id5ae05e22-0527-4a37-a74f-370a67a59713\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> En udlænding, der er henvist til en anden aktør, jf. § 2, har samme forpligtelser over for den anden aktør som over for den delegerende kommunalbestyrelse, herunder til at give den anden aktør oplysninger om forhold af betydning for den anden aktørs mulighed for at varetage indsatsen over for udlændingen. Den anden aktør har samme forpligtelser over for udlændingen som den delegerende kommunalbestyrelse.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Krav til sagsbehandlingen hos andre aktører</span>\r\n   </span>\r\n</p>\r\n<p class=\"Paragraf\" id=\"idb79f2343-59cb-4163-853b-571c47c3f0c4\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Andre aktører, der af kommunalbestyrelsen er bemyndiget til at træffe afgørelse om integrationsprogrammer efter reglerne i integrationslovens kapitel 4, skal i sådanne sager iagttage reglerne i forvaltningsloven og offentlighedsloven samt de almindelige forvaltningsretslige principper, herunder principperne om saglighed, lighed og proportionalitet.</p>\r\n<p class=\"Stk2\">\r\n   <span class=\"StkNr\" id=\"idf349d24f-ea7f-439c-8db5-7ffe3d00c061\">Stk. 2.</span> Når andre aktører træffer afgørelse efter integrationsloven, skal afgørelsen træffes inden for rimelig tid.</p>\r\n<p class=\"Paragraf\" id=\"id0aff1b3b-4d0c-4476-9581-f75ecab6a82e\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Andre aktører skal for udlændinge, der modtager integrationsydelse efter lov om aktiv socialpolitik under deltagelse i et integrationsprogram, samtidig med henvisningen til arbejde, afgivelsen af tilbud, indkaldelsen til samtale m.v. skriftligt informere udlændingen om konsekvensen for udbetaling af integrationsydelsen, hvis den pågældende uden rimelig grund afslår arbejdet, afviser eller udebliver fra tilbuddet, ikke møder til samtalen m.v., og om, hvilke skridt en udlænding, der udebliver, skal tage for igen at blive berettiget til integrationsydelse.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Underretninger</span>\r\n   </span>\r\n</p>\r\n<p class=\"Paragraf\" id=\"idbbe1e623-7400-4d07-b143-44b9c88b9fe9\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Andre aktører, der af kommunalbestyrelsen er bemyndiget til helt eller delvist at forestå opgaver og træffe afgørelser vedrørende integrationsprogrammer for udlændinge, jf. § 1, stk. 2, skal underrette kommunalbestyrelsen (jobcentret), hvis udlændingen ikke møder til samtaler eller ikke deltager i tilbud i medfør af integrationsprogrammet, jf. integrationslovens § 51 c, stk. 1.</p>\r\n<p class=\"Stk2\">\r\n   <span class=\"StkNr\" id=\"ide4aec545-9c10-4c01-85c7-c50109fef75f\">Stk. 2.</span> Andre aktører skal underrette kommunalbestyrelsen (jobcentret), hvis udlændingen ikke samarbejder om udarbejdelse af den pågældendes integrationskontrakt, herunder hvis udlændingen ikke underskriver kontrakten og erklæringen om integration og aktivt medborgerskab i det danske samfund, jf. integrationslovens § 19, stk. 1.</p>\r\n<p class=\"Stk2\">\r\n   <span class=\"StkNr\" id=\"idfab92d63-3c35-4023-b76f-c8a9652a9e5c\">Stk. 3.</span> Andre aktører skal underrette kommunalbestyrelsen (jobcentret), hvis en udlænding, der er meddelt et uddannelsespålæg, jf. integrationslovens § 16 a, ikke søger ind på, ikke påbegynder eller ikke gennemfører en uddannelse.</p>\r\n<p class=\"Paragraf\" id=\"id2e6fc203-9619-4390-a0cf-17dc6662661f\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Andre aktører skal efter anmodning fra kommunalbestyrelsen stille den fornødne dokumentation vedrørende underretninger efter § 6 til rådighed.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Rammeaftaler, kontrakter og udbud</span>\r\n   </span>\r\n</p>\r\n<p class=\"Paragraf\" id=\"id727cfe8a-bfc5-4b23-9128-e842bf6e7089\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Ved kommunalbestyrelsens inddragelse af andre aktører i varetagelsen af opgaver efter integrationslovens kapitel 4, jf. integrationslovens § 5, stk. 1 og 3, finder §§ 12-14 i bekendtgørelse nr. 1561 af 23. december 2014 om andre aktører tilsvarende anvendelse.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Kommunalbestyrelsens tilsyn med andre aktørers opgavevaretagelse</span>\r\n   </span>\r\n</p>\r\n<p class=\"Paragraf\" id=\"id48f7ab12-bfb0-4a20-8c38-06f8220d8e2c\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Kommunalbestyrelsen har pligt til at føre tilsyn med andre aktørers varetagelse af opgaver efter integrationslovens kapitel 4 og i den forbindelse sikre, at andre aktører varetager opgaverne efter gældende regler.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Klageadgang</span>\r\n   </span>\r\n</p>\r\n<p class=\"Paragraf\" id=\"idfd0b9e90-eb10-4b34-83bc-db7cace570c6\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Afgørelser truffet af andre aktører efter integrationslovens kapitel 4 kan inden 4 uger efter, at afgørelsen er meddelt udlændingen, af udlændingen indbringes for kommunalbestyrelsen (jobcentret). Klagen sendes til den anden aktør, som genvurderer sagen. Hvis den anden aktør ikke giver udlændingen fuldt medhold i klagen, skal den anden aktør videresende klagen og eventuelle bemærkninger hertil til kommunalbestyrelsen (jobcentret). Kommunalbestyrelsen (jobcentret) skal modtage klagen og genvurderingen fra den anden aktør senest 5 hverdage efter, at klagen er modtaget af den anden aktør.</p>\r\n<p class=\"Stk2\">\r\n   <span class=\"StkNr\" id=\"id37ca2a20-c1b6-4ece-8389-2be7ed357bcc\">Stk. 2.</span> Når kommunalbestyrelsen har truffet afgørelse i en sag om klage over en afgørelse truffet af en anden aktør efter integrationslovens kapitel 4, finder integrationslovens § 53, stk. 2, om klage over afgørelser truffet af kommunalbestyrelsen anvendelse.</p>\r\n<p class=\"Paragraf\" id=\"id0cd0589a-9b40-42a4-8eaa-c999c22bd2de\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Afgørelse truffet af kommunalbestyrelsen om henvisning til andre aktører, jf. § 2, kan af udlændingen påklages efter integrationslovens § 53, stk. 2, om klage over afgørelser truffet af kommunalbestyrelsen.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttrædelse</span>\r\n   </span>\r\n</p>\r\n<p class=\"Paragraf\" id=\"id467e14c4-bf30-4f27-8551-b5b95ab35b1a\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Bekendtgørelsen træder i kraft den 1. oktober 2016.</p>\r\n<p class=\"Stk2\">\r\n   <span class=\"StkNr\" id=\"id63dd0365-15d8-48f3-8379-84cc0823d05a\">Stk. 2.</span> Bekendtgørelse nr. 883 af 26. juni 2010 om inddragelse af andre aktører efter integrationsloven ophæves.</p><div class=\"Givet\" id=\"Givet\"><p class=\"Givet\" align=\"center\">Udlændinge-, Integrations- og Boligministeriet, den 27. september 2016</p><p class=\"Sign1\" align=\"center\">Inger Støjberg</p><p class=\"Sign2\" align=\"right\">/ Henrik Thomassen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/2016"
        },
        {
            "displayName": "Accession",
            "displayValue": "B20160120905"
        },
        {
            "displayName": "Entydig dokumentidentifikation",
            "displayValue": "CG000472"
        },
        {
            "displayName": "Dato for førstegangsindlæggelse",
            "displayValue": "30/09/2016"
        },
        {
            "displayName": "Dato for indlæggelse",
            "displayValue": "30/09/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1209"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "27/09/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Udlændinge-, Integrations- og Boligmin., j.nr. 2016-9480"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}