{
    "id": 50219,
    "title": "Bekendtgørelse af luftfartsoverenskomst af 14. november 1977 med Marokko ",
    "documentTypeId": "220",
    "isSagsforlobPeriodValid": false,
    "shortName": "BKI nr 28 af 25/02/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af luftfartsoverenskomst af 14.  \r\n\r\n november 1977 med Marokko </H1>  \r\n\r\n<P></P>  \r\n\r\n<BR>  \r\n\r\n<P>Den 14. november 1977 undertegnedes i Rabat en luftfartsoverenskomst  \r\n\r\n mellem Danmark og Marokko. </P>  \r\n\r\n<P>Overenskomsten og to i tilknytning til denne udvekslede noter har følgende  \r\n\r\n ordlyd: </P>  \r\n\r\n<P>OVERENSKOMST </P>  \r\n\r\n<P>mellem Kongeriget Danmarks regering og Kongeriget Marokkos regering  \r\n\r\n angående regelmæssig luftfart </P>  \r\n\r\n<P>Kongeriget Danmarks regering og Kongeriget Marokkos regering, </P>  \r\n\r\n<P>som i betragtning af, at Kongeriget Danmark og Kongeriget Marokko er  \r\n\r\n deltagere i konventionen om international civil luftfart og i overenskomsten  \r\n\r\n om transitrettigheder for internationale luftruter, der åbnedes for  \r\n\r\n undertegnelse i Chicago den 7. december 1944, og </P>  \r\n\r\n<P>som ønsker at indgå en overenskomst til supplering af nævnte konvention  \r\n\r\n med det formål at oprette lufttrafik mellem og udover deres respektive landes  \r\n\r\n territorier, </P>  \r\n\r\n<P>er kommet overens om følgende: </P>  \r\n\r\n<P>Artikel 1 </P>  \r\n\r\n<P>Ved anvendelsen af denne overenskomst skal, medmindre teksten kræver en  \r\n\r\n anden fortolkning, </P>  \r\n\r\n<UL CLASS=PLAIN-LIST>  \r\n\r\n<LI>a) udtrykket &#187;konvention&#171; betyde konventionen om international  \r\n\r\n civil luftfart, der blev åbnet for undertegnelse i Chicago den 7. december  \r\n\r\n 1944, og omfatte ethvert tillæg, der er vedtaget i medfør af artikel 90 i  \r\n\r\n nævnte konvention, og enhver ændring af tillæggene eller konventionen, der er  \r\n\r\n vedtaget i medfør af artiklerne 90 og 94 i denne, hvis disse ændringer og  \r\n\r\n tillæg er blevet vedtaget af de to kontraherende parter, </LI>  \r\n\r\n<LI>b) udtrykket &#187;luftfartsmyndigheder&#171; for Kongeriget Marokkos  \r\n\r\n vedkommende betyde ministeriet for offentlige arbejder og kommunikation -  \r\n\r\n departementet for luftfart, og for Kongeriget Danmarks vedkommende  \r\n\r\n ministeriet for offentlige arbejder eller i begge tilfælde enhver anden  \r\n\r\n myndighed eller person, der er bemyndiget til at udøve de funktioner, som  \r\n\r\n nævnte myndigheder udøver for nærværende, </LI>  \r\n\r\n<LI>c) udtrykket &#187;udpeget luftfartsselskab&#171; betyde et  \r\n\r\n luftfartsselskab, som er blevet udpeget i overensstemmelse med artikel 3 i  \r\n\r\n denne overenskomst, </LI>  \r\n\r\n<LI>d) udtrykkene &#187;territorium&#171;, &#187;lufttrafik&#171;,  \r\n\r\n &#187;international lufttrafik&#171;, &#187;luftfartsselskab&#171; og  \r\n\r\n &#187;teknisk landing&#171; have de betydninger, som er tillagt hvert af dem  \r\n\r\n i artiklerne 2 og 96 i konventionen, </LI>  \r\n\r\n<LI>e) udtrykket &#187;tillæg&#171; betyde tillægget til denne overenskomst  \r\n\r\n eller tillæg, der er ændret i overensstemmelse med bestemmelserne i denne  \r\n\r\n overenskomsts artikel 15, stk. 2. Tillægget skal udgøre en integrerende del  \r\n\r\n af denne overenskomst, og enhver henvisning til overenskomsten skal betragtes  \r\n\r\n som indeholdende en henvisning til tillægget, medmindre andet er forudsat,  \r\n\r\n</LI>  \r\n\r\n<LI>f) udtrykket &#187;takst&#171; betyde de priser, som skal betales for  \r\n\r\n befordring af passagerer, bagage og fragt, og betingelserne for disse prisers  \r\n\r\n anvendelse, herunder betingelserne for agentur og andre biydelser, dog  \r\n\r\n undtaget betaling eller vilkår for befordring af post. </LI>  \r\n\r\n</UL>  \r\n\r\n<P>Artikel 2 </P>  \r\n\r\n<P CLASS=PUNKT> <B>1.</B> Hver kontraherende part tilstår den anden  \r\n\r\n kontraherende part følgende rettigheder til driften af international  \r\n\r\n lufttrafik ved det udpegede luftfartsselskab: </P>  \r\n\r\n<UL CLASS=PLAIN-LIST>  \r\n\r\n<LI>a) at overflyve den anden kontraherende parts territorium uden landing,  \r\n\r\n</LI>  \r\n\r\n<LI>b) at foretage tekniske landinger på nævnte territorium og </LI>  \r\n\r\n<LI>c) at foretage landinger på det nævnte territorium på de pladser, som er  \r\n\r\n angivet i tillægget til denne overenskomst, med det formål at optage og  \r\n\r\n afsætte passagerer, fragt og post i international trafik, separat eller  \r\n\r\n kombineret. </LI>  \r\n\r\n</UL>  \r\n\r\n<P CLASS=PUNKT> <B>2.</B> Intet i denne artikels stk. 1 skal anses for at  \r\n\r\n give en kontraherende parts luftfartsselskab ret til på den anden  \r\n\r\n kontraherende parts territorium at optage passagerer, fragt og post, som  \r\n\r\n befordres mod vederlag og er bestemt for en anden plads på den anden  \r\n\r\n kontraherende parts territorium. </P>  \r\n\r\n<P>Artikel 3 </P>  \r\n\r\n<P CLASS=PUNKT> <B>1.</B> Hver kontraherende part skal have ret til ved  \r\n\r\n skriftlig underretning til den anden kontraherende part at udpege et  \r\n\r\n luftfartsselskab til at drive den aftalte trafik på de angivne ruter. </P>  \r\n\r\n<P CLASS=PUNKT> <B>2.</B> Såsnart den anden kontraherende part har modtaget  \r\n\r\n meddelelse herom, skal den under forbehold af bestemmelserne i denne artikels  \r\n\r\n stk. 3 og 4 uopholdeligt give det udpegede luftfartsselskab den behørige  \r\n\r\n driftstilladelse. </P>  \r\n\r\n<P CLASS=PUNKT> <B>3.</B> Den ene kontraherende parts luftartsmyndigheder kan  \r\n\r\n forlange, at det af den anden kontraherende part udpegede luftfartsselskab  \r\n\r\n beviser, at det er i stand til at opfylde de betingelser, som er foreskrevet  \r\n\r\n i de love og bestemmelser, der normalt og med føje anvendes ved udførelsen af  \r\n\r\n international lufttrafik af de nævnte myndigheder i overensstemmelse med  \r\n\r\n bestemmelserne i konventionen. </P>  \r\n\r\n<P CLASS=PUNKT> <B>4.</B> Hver kontraherende part har ret til at nægte at  \r\n\r\n meddele den i denne artikels stk. 2 omhandlede driftstilladelse eller til at  \r\n\r\n stille alle betingelser, som den måtte anse for påkrævede for det udpegede  \r\n\r\n luftfartsselskabs udøvelse af de i artikel 2 angivne rettigheder i ethvert  \r\n\r\n tilfælde, hvor den nævnte kontraherende part ikke har bevis for, at en  \r\n\r\n overvejende del af ejendomsretten til og den effektive kontrol med dette  \r\n\r\n luftfartsselskab beror hos den kontraherende part, som har udpeget selskabet,  \r\n\r\n eller hos dennes statsborgere. </P>  \r\n\r\n<P CLASS=PUNKT> <B>5.</B> Når et luftfartsselskab er blevet således udpeget  \r\n\r\n og bemyndiget, kan det påbegynde driften af den aftalte trafik under  \r\n\r\n forudsætning af, at en takst, fastsat i overensstemmelse med bestemmelserne i  \r\n\r\n denne overenskomsts artikel 9, er i kraft for denne trafiks vedkommende. </P>  \r\n\r\n<P>Artikel 4 </P>  \r\n\r\n<P CLASS=PUNKT> <B>1.</B> Hver kontraherende part har ret til at tilbagekalde  \r\n\r\n en driftstilladelse eller til at suspendere det af den anden kontraherende  \r\n\r\n part udpegede selskabs udøvelse af de i denne overenskomsts artikel 2 angivne  \r\n\r\n rettigheder eller til at foreskrive alle betingelser, som den måtte anse for  \r\n\r\n påkrævede for udøvelsen af disse rettigheder: </P>  \r\n\r\n<UL CLASS=PLAIN-LIST>  \r\n\r\n<LI>a) i alle tilfælde, hvor den ikke har bevis for, at en overvejende del af  \r\n\r\n ejendomsretten til og den effektive kontrol med dette luftfartsselskab beror  \r\n\r\n hos den kontraherende part, som har udpeget selskabet, eller hos dennes  \r\n\r\n statsborgere, eller </LI>  \r\n\r\n<LI>b) i tilfælde af, at dette luftfartsselskab ikke overholder lovene og  \r\n\r\n bestemmelserne hos den kontraherende part, som tilstår disse rettigheder,  \r\n\r\n eller </LI>  \r\n\r\n<LI>c) i tilfælde af, at nævnte selskab på nogen anden måde undlader at  \r\n\r\n overholde de betingelser, der er foreskrevet i denne overenskomst. </LI>  \r\n\r\n</UL>  \r\n\r\n<P CLASS=PUNKT> <B>2.</B> Medmindre øjeblikkelig tilbagekaldelse, suspension  \r\n\r\n eller pålæggelse af de i denne artikels stk. 1 omhandlede betingelser er  \r\n\r\n nødvendig for at undgå nye overtrædelser af lovene og bestemmelserne, kan  \r\n\r\n denne ret først gøres gældende efter drøftelse med den anden kontraherende  \r\n\r\n part. </P>  \r\n\r\n<P>Artikel 5 </P>  \r\n\r\n<P CLASS=PUNKT> <B>1.</B> De afgifter, der inden for hver kontraherende parts  \r\n\r\n territorium pålægges luftfartøjer tilhørende den anden kontraherende parts  \r\n\r\n udpegede luftfartsselskab for benyttelse af lufthavne og andre  \r\n\r\n luftfartsfaciliteter, skal ikke være højere end de afgifter, der pålægges  \r\n\r\n luftfartøjer tilhørende det nationale luftfartsselskab, som driver  \r\n\r\n regelmæssig international lufttrafik. </P>  \r\n\r\n<P CLASS=PUNKT> <B>2.</B> Ingen af de kontraherende parter tilstår sit eget  \r\n\r\n luftfartsselskab eller noget andet luftfartsselskab noget fortrin i forhold  \r\n\r\n til det af den anden kontraherende part udpegede luftfartsselskab ved  \r\n\r\n anvendelsen af bestemmelser vedrørende told, immigration og karantæne og  \r\n\r\n benyttelse af lufthavne, luftveje og luftfartstjenester under dens kontrol.  \r\n\r\n</P>  \r\n\r\n<P>Artikel 6 </P>  \r\n\r\n<P CLASS=PUNKT> <B>1.</B> De luftfartøjer, der anvendes i international  \r\n\r\n trafik af det af en kontraherende part udpegede luftfartsselskab, samt deres  \r\n\r\n sædvanlige udstyr, deres beholdning af brændstof og smøreolie, deres  \r\n\r\n luftfartøjsforsyninger (herunder levnedsmidler, drikkevarer og tobak) skal  \r\n\r\n ved ankomsten til den anden kontraherende parts territorium være fritaget for  \r\n\r\n alle toldafgifter, undersøgelsesafgifter og andre afgifter eller gebyrer  \r\n\r\n under forudsætning af, at dette udstyr og disse forsyninger forbliver om bord  \r\n\r\n i luftfartøjerne, indtil de genudføres. </P>  \r\n\r\n<P CLASS=PUNKT> <B>2.</B> Ligeledes fritaget for de samme afgifter og  \r\n\r\n gebyrer, med undtagelse af afgifter for ydet tjeneste, er: </P>  \r\n\r\n<UL CLASS=PLAIN-LIST>  \r\n\r\n<LI>a) luftfartøjsforsyninger indtaget på den ene kontraherende parts  \r\n\r\n territorium inden for de af nævnte kontraherende parts myndigheder fastsatte  \r\n\r\n grænser og bestemt til forbrug om bord i det af den anden kontraherende part  \r\n\r\n udpegede selskabs i international trafik anvendte luftfartøjer, </LI>  \r\n\r\n<LI>b) reservedele, indført på den ene kontraherende parts territorium til  \r\n\r\n vedligeholdelse eller reparation af luftfartøjer, der benyttes i  \r\n\r\n international trafik af det af den anden kontraherende part udpegede  \r\n\r\n luftfartsselskab, </LI>  \r\n\r\n<LI>c) brændstof og smøreolie bestemt til forsyning af luftfartøjer, der af  \r\n\r\n det af den anden kontraherende part udpegede luftfartsselskab benyttes i  \r\n\r\n international trafik, selv om disse forsyninger skal anvendes på den del af  \r\n\r\n flyvningen, der foregår over den kontraherende parts territorium, hvor de er  \r\n\r\n taget om bord. </LI>  \r\n\r\n</UL>  \r\n\r\n<P>De ovenfor i afsnittene a), b) og c) nævnte effekter kan forlanges  \r\n\r\n opbevaret under toldopsyn eller -kontrol. </P>  \r\n\r\n<P>Artikel 7 </P>  \r\n\r\n<P CLASS=PUNKT> <B>1.</B> Det sædvanlige luftfartøjsudstyr samt de effekter  \r\n\r\n og forsyninger, som befinder sig om bord i luftfartøjer tilhørende den ene  \r\n\r\n kontraherende part, kan kun udlosses på den anden kontraherende parts  \r\n\r\n territorium med tilladelse fra dette territoriums toldmyndigheder. I så fald  \r\n\r\n kan de undergives nævnte myndigheders opsyn, indtil de genudføres eller der  \r\n\r\n på anden måde er disponeret over dem i overensstemmelse med  \r\n\r\n toldbestemmelserne. </P>  \r\n\r\n<P CLASS=PUNKT> <B>2.</B> Bagage og gods i direkte transit er fritaget for  \r\n\r\n toldafgifter og andre lignende afgifter. </P>  \r\n\r\n<P>Artikel 8 </P>  \r\n\r\n<P CLASS=PUNKT> <B>1.</B> Der skal være rimelig og lige adgang for de  \r\n\r\n udpegede luftfartsselskaber til at drive den aftalte trafik på de angivne  \r\n\r\n ruter i overensstemmelse med denne overenskomsts artikel 2. </P>  \r\n\r\n<P CLASS=PUNKT> <B>2.</B> Ved driften af den aftalte trafik på de angivne  \r\n\r\n ruter i overensstemmelse med denne overenskomsts artikel 2 skal hver  \r\n\r\n kontraherende parts udpegede luftfartsselskab tage hensyn til den anden  \r\n\r\n kontraherende parts udpegede luftfartsselskabs interesser, således at den  \r\n\r\n trafik, som det sidstnævnte driver på de samme ruter eller dele deraf, ikke  \r\n\r\n påvirkes på utilbørlig måde. </P>  \r\n\r\n<P CLASS=PUNKT> <B>3.</B> Den aftalte lufttrafik, der udføres af et udpeget  \r\n\r\n luftfartsselskab, skal have det primære formål at tilvejebringe en kapacitet,  \r\n\r\n der er tilpasset de løbende og med rimelighed forventede behov med hensyn til  \r\n\r\n befordring af passagerer, post og fragt, der kommer fra eller er bestemt for  \r\n\r\n territoriet tilhørende den kontraherende part, som har udpeget  \r\n\r\n luftfartsselskabet. Det af hver af de to kontraherende parter udpegede  \r\n\r\n luftfartsselskabs ret til på en plads på den anden kontraherende parts  \r\n\r\n territorium at optage eller afsætte international trafik bestemt for eller  \r\n\r\n kommende fra tredjelande skal udøves i overensstemmelse med de principper,  \r\n\r\n hvorefter kapaciteten skal tilpasses: </P>  \r\n\r\n<UL CLASS=PLAIN-LIST>  \r\n\r\n<LI>a) trafikbehovet til eller fra det territorium, der tilhører den  \r\n\r\n kontraherende part, som har udpeget luftfartsselskabet, </LI>  \r\n\r\n<LI>b) trafikbehovet i de områder, gennem hvilke ruten passerer, under  \r\n\r\n hensyntagen til andre ruter, oprettet af luftfartsselskaber i de stater, som  \r\n\r\n området omfatter, og </LI>  \r\n\r\n<LI>c) kravene til en økonomisk drift af den aftalte trafik. </LI>  \r\n\r\n</UL>  \r\n\r\n<P>Artikel 9 </P>  \r\n\r\n<P CLASS=PUNKT> <B>1.</B> De takster, som skal anvendes af en kontraherende  \r\n\r\n parts luftfartsselskab for befordring til eller fra den anden kontraherende  \r\n\r\n parts territorium, skal fastsættes på et rimeligt niveau under behørig  \r\n\r\n hensyntagen til alle i betragtning kommende faktorer, herunder  \r\n\r\n driftsomkostninger, rimelig fortjeneste samt andre luftfartsselskabers  \r\n\r\n takster. </P>  \r\n\r\n<P CLASS=PUNKT> <B>2.</B> De i denne artikels stk. 1 omhandlede takster skal  \r\n\r\n om muligt aftales mellem de udpegede luftfartsselskaber i samråd med andre  \r\n\r\n luftfartsselskaber, der driver lufttrafik på hele ruten eller en del deraf.  \r\n\r\n Selskaberne skal så vidt muligt træffe denne aftale under anvendelse af Den  \r\n\r\n internationale Lufttransportsammenslutnings fremgangsmåde for fastsættelse af  \r\n\r\n takster. </P>  \r\n\r\n<P CLASS=PUNKT> <B>3.</B> De således aftalte takster skal forelægges de  \r\n\r\n kontraherende parters luftfartsmyndigheder til godkendelse mindst tres (60)  \r\n\r\n dage før deres påtænkte ikrafttrædelsesdato. I særlige tilfælde kan denne  \r\n\r\n frist forkortes under forbehold af de nævnte myndigheders indforståelse  \r\n\r\n hermed. </P>  \r\n\r\n<P CLASS=PUNKT> <B>4.</B> Denne godkendelse kan gives udtrykkeligt. Hvis  \r\n\r\n ingen af luftfartsmyndighederne har givet udtryk for utilfredshed inden en  \r\n\r\n frist på tredive (30) dage fra forelæggelsesdatoen i overensstemmelse med  \r\n\r\n denne artikels stk. 3, betragtes de nævnte takster som godkendte. I tilfælde  \r\n\r\n af en kortere forelæggelsesfrist, således om omhandlet i stk. 3, kan  \r\n\r\n luftfartsmyndighederne aftale en frist, der er kortere end tredive (30) dage,  \r\n\r\n til tilkendegivelse af eventuel utilfredshed. </P>  \r\n\r\n<P CLASS=PUNKT> <B>5.</B> Hvis en takst ikke kan fastsættes i  \r\n\r\n overensstemmelse med bestemmelserne i denne artikels stk. 2, eller hvis en  \r\n\r\n luftfartsmyndighed inden for de frister, der er nævnt i denne artikels stk.  \r\n\r\n 4, giver den anden luftfartsmyndighed meddelelse om sin utilfredshed med  \r\n\r\n nogen takst, hvorom der er opnået enighed i overensstemmelse med  \r\n\r\n bestemmelserne i stk. 2, skal de kontraherende parters luftfartsmyndigheder  \r\n\r\n efter drøftelse med en hvilken som helst anden stats luftfartsmyndigheder,  \r\n\r\n hvis råd de anser for nyttigt, forsøge at fastsætte taksten ved indbyrdes  \r\n\r\n aftale. </P>  \r\n\r\n<P CLASS=PUNKT> <B>6.</B> Såfremt luftfartsmyndighederne ikke kan blive enige  \r\n\r\n om en takst, der er forelagt dem i henhold til denne artikels stk. 3 eller om  \r\n\r\n fastsættelsen af en takst i henhold til denne artikels stk. 5, skal tvisten  \r\n\r\n afgøres i overensstemmelse med bestemmelserne i denne overenskomsts artikel  \r\n\r\n 17. </P>  \r\n\r\n<P CLASS=PUNKT> <B>7.</B> Sålænge tvisten ikke er afgjort, har den  \r\n\r\n kontraherende part, som har givet meddelelse om sin utilfredshed, ret til at  \r\n\r\n kræve af den anden kontraherende part, at de takster, der allerede er i  \r\n\r\n kraft, opretholdes, idet det er underforstået, at de to kontraherende parter  \r\n\r\n skal nå frem til enighed inden for en rimelig frist. </P>  \r\n\r\n<P>Artikel 10 </P>  \r\n\r\n<P>Hver kontraherende part forpligter sig til at sikre den anden  \r\n\r\n kontraherende part fri overførsel til den officielle kurs af de beløb,  \r\n\r\n hvormed de på dens territorium oppebårne indtægter i forbindelse med  \r\n\r\n befordring af passagerer, bagage, postforsendelser og fragt udført af den  \r\n\r\n anden kontraherende parts udpegede selskab overstiger udgifterne derved.  \r\n\r\n Såfremt betalingssystemet mellem de kontraherende parter er underkastet en  \r\n\r\n særlig aftale, skal denne finde anvendelse. </P>  \r\n\r\n<P>Artikel 11 </P>  \r\n\r\n<P>Hver af de kontraherende parters luftfartsmyndigheder skal efter anmodning  \r\n\r\n tilsende den anden kontraherende parts luftfartsmyndigheder alle regelmæssige  \r\n\r\n eller andre statistiske oplysninger, som med rimelighed kan forlanges med  \r\n\r\n henblik på at kontrollere den kapacitet, der er stillet til rådighed i den  \r\n\r\n aftalte trafik af det af den første kontraherende part udpegede selskab. </P>  \r\n\r\n<P>Disse oplysninger skal omfatte samtlige data, der er nødvendige for at  \r\n\r\n fastslå omfanget af den transportmængde, som luftfartsselskabet befordrer i  \r\n\r\n den aftalte trafik. </P>  \r\n\r\n<P>Artikel 12 </P>  \r\n\r\n<P>Det af en kontraherende part udpegede selskab kan etablere og opretholde  \r\n\r\n sit eget agentur og ansætte sit eget personale i lufthavne og i byer på den  \r\n\r\n anden kontraherende parts territorium. </P>  \r\n\r\n<P>Artikel 13 </P>  \r\n\r\n<P>Senest tredive (30) dage inden den aftalte trafik påbegyndes, skal de  \r\n\r\n udpegede luftfartsselskaber til godkendelse hos de to kontraherende parters  \r\n\r\n luftfartsmyndigheder forelægge fartplanen, som skal omfatte oplysninger om  \r\n\r\n den anvendte luftfartøjstype, trafikkens hyppighed og de påtænkte  \r\n\r\n tidstabeller. </P>  \r\n\r\n<P>Enhver eventuel senere ændring skal forelægges luftfartsmyndighederne til  \r\n\r\n godkendelse. </P>  \r\n\r\n<P>Artikel 14 </P>  \r\n\r\n<P>De kontraherende parters luftfartsmyndigheder skal i det nære samarbejdes  \r\n\r\n ånd fra tid til anden rådføre sig med hinanden med henblik på at sikre, at  \r\n\r\n bestemmelserne i denne overenskomst og tillægget dertil gennemføres og  \r\n\r\n overholdes på tilfredsstillende måde. </P>  \r\n\r\n<P CLASS=PUNKT> <B>2.</B> Hver kontraherende part kan anmode om konsultation  \r\n\r\n med den anden kontraherende part. Denne konsultation skal påbegyndes inden  \r\n\r\n for en periode af halvfems (90) dage regnet fra den dato, da anmodningen  \r\n\r\n modtages, medmindre begge kontraherende parter bliver enige om en forlængelse  \r\n\r\n af denne periode. </P>  \r\n\r\n<P>Artikel 15 </P>  \r\n\r\n<P CLASS=PUNKT> <B>1.</B> Såfremt en af de kontraherende parter finder det  \r\n\r\n ønskeligt at ændre nogen bestemmelse i denne overenskomst, kan den anmode om  \r\n\r\n en konsultation med den anden kontraherende part. Denne konsultation, som kan  \r\n\r\n finde sted mellem luftfartsmyndighederne, skal påbegyndes inden for en  \r\n\r\n periode af halvfems (90) dage fra den dato, da anmodningen modtages. Enhver  \r\n\r\n ændring, om hvilken der således er opnået enighed, træder i kraft, når den er  \r\n\r\n blevet bekræftet ved udveksling af diplomatiske noter. </P>  \r\n\r\n<P CLASS=PUNKT> <B>2.</B> Ændringer i tillægget til denne overenskomst kan  \r\n\r\n aftales direkte mellem de kontraherende parters kompetente  \r\n\r\n luftfartsmyndigheder. </P>  \r\n\r\n<P>Artikel 16 </P>  \r\n\r\n<P>Denne overenskomst og dens tillæg skal bringes i overensstemmelse med  \r\n\r\n enhver konvention af multilateral karakter, som måtte blive bindende for de  \r\n\r\n to kontraherende parter. </P>  \r\n\r\n<P>Artikel 17 </P>  \r\n\r\n<P CLASS=PUNKT> <B>1.</B> Såfremt der mellem de kontraherende parter opstår  \r\n\r\n nogen tvist angående fortolkningen eller anvendelsen af denne overenskomst,  \r\n\r\n skal de kontraherende parter først søge at bilægge den ad forhandlingens vej.  \r\n\r\n</P>  \r\n\r\n<P CLASS=PUNKT> <B>2.</B> Dersom det ikke lykkes de kontraherende parter at  \r\n\r\n opnå en ordning ad forhandlingens vej, kan tvisten efter anmodning fra de to  \r\n\r\n kontraherende parter forelægges en person eller institution til afgørelse.  \r\n\r\n</P>  \r\n\r\n<P CLASS=PUNKT> <B>3.</B> Såfremt tvisten ikke bilægges på denne måde, kan  \r\n\r\n den efter anmodning fra en af de kontraherende parter indbringes for en  \r\n\r\n voldgiftsdomstol. </P>  \r\n\r\n<P CLASS=PUNKT> <B>4.</B> Denne voldgiftsdomstol skal bestå af tre medlemmer.  \r\n\r\n Hver af de to regeringer skal udpege en voldgiftsmand, og disse to  \r\n\r\n voldgiftsmænd skal i fællesskab udpege en statsborger fra et tredjeland som  \r\n\r\n formand. </P>  \r\n\r\n<P>Såfremt de to voldgiftsmænd ikke er blevet udpeget inden for en frist på  \r\n\r\n to måneder fra den dato, da en af de to regeringer har foreslået tvisten  \r\n\r\n bilagt ved voldgift, eller såfremt voldgiftsmændene ikke i løbet af den  \r\n\r\n følgende måned efter deres udpegelse er blevet enige om udnævnelsen af en  \r\n\r\n formand, kan hver kontraherende part anmode præsidenten for Den  \r\n\r\n internationale civile Luftfartsorganisations råd om at foretage de nødvendige  \r\n\r\n udpegelser. </P>  \r\n\r\n<P CLASS=PUNKT> <B>5.</B> Såfremt voldgiftsdomstolen ikke når til en mindelig  \r\n\r\n ordning af tvisten, træffer den sin afgørelse ved stemmeflertal. Dersom de  \r\n\r\n kontraherende parter ikke kommer overens om noget andet, opstiller den selv  \r\n\r\n sine procedureregler og bestemmer selv sit sæde. </P>  \r\n\r\n<P CLASS=PUNKT> <B>6.</B> De kontraherende parter forpligter sig til at rette  \r\n\r\n sig efter de foreløbige forholdsregler, der måtte blive forordnet under  \r\n\r\n processen, samt efter voldgiftsdomstolens afgørelse, der i alle tilfælde er  \r\n\r\n at betragte som endelig. </P>  \r\n\r\n<P CLASS=PUNKT> <B>7.</B> Såfremt en af de kontraherende parter ikke retter  \r\n\r\n sig efter voldgiftsmændenes afgørelser, kan den anden kontraherende part, så  \r\n\r\n længe denne undladelse varer, begrænse, suspendere eller tilbagekalde de  \r\n\r\n rettigheder eller privilegier, som den i medfør af denne overenskomst havde  \r\n\r\n tilstået den uefterrettelige kontraherende part. </P>  \r\n\r\n<P>Artikel 18 </P>  \r\n\r\n<P>Hver kontraherende part kan når som helst give den anden kontraherende  \r\n\r\n part meddelelse om sin beslutning om at bringe denne overenskomst til ophør.  \r\n\r\n Denne opsigelse skal samtidig tilstilles Organisationen for international  \r\n\r\n civil Luftfart. I så fald skal overenskomsten ophøre tolv (12) måneder efter  \r\n\r\n datoen for den anden kontraherende parts modtagelse af opsigelsen, medmindre  \r\n\r\n opsigelsen ifølge indbyrdes aftale trækkes tilbage før denne periodes udløb.  \r\n\r\n Såfremt den anden kontraherende part undlader at anerkende modtagelsen, skal  \r\n\r\n opsigelsen anses som modtaget fjorten (14) dage efter den dato, da  \r\n\r\n Organisationen for international civil Luftfart har modtaget den. </P>  \r\n\r\n<P>Artikel 19 </P>  \r\n\r\n<P>Denne overenskomst og dens tillæg samt enhver ændring deri skal  \r\n\r\n registreres hos Organisationen for international civil Luftfart. </P>  \r\n\r\n<P>Artikel 20 </P>  \r\n\r\n<P>Denne overenskomst skal anvendes foreløbigt fra datoen for dens  \r\n\r\n undertegnelse. Den træder i kraft, når de to kontraherende parter har givet  \r\n\r\n hinanden meddelelse om, at deres særlige forfatningsmæssige formaliteter er  \r\n\r\n blevet opfyldt. </P>  \r\n\r\n<P>Til bekræftelse heraf har undertegnede, som er behørigt bemyndiget dertil  \r\n\r\n af deres respektive regeringer, underskrevet denne overenskomst. </P>  \r\n\r\n<P>Udfærdiget i Rabat den 14. november 1977 i to eksemplarer på fransk. </P>  \r\n\r\n<P>For Kongeriget Danmarks </P>  \r\n\r\n<P>regering </P>  \r\n\r\n<P>S. Sandager Jeppesen </P>  \r\n\r\n<P>For Kongeriget Marokkos </P>  \r\n\r\n<P>regering </P>  \r\n\r\n<P>Mohamed Mekouar </P>  \r\n\r\n<P>TILLÆG </P>  \r\n\r\n<P>RUTELISTE </P>  \r\n\r\n<P CLASS=PUNKT> <B>1.</B> Marokkanske ruter: </P>  \r\n\r\n<P>Pladser i Marokko-København og vice versa. </P>  \r\n\r\n<P CLASS=PUNKT> <B>2.</B> Danske ruter: </P>  \r\n\r\n<P>Pladser i Danmark - en plads i Marokko og vice versa. </P>  \r\n\r\n<P>Intet forhindrer hver kontraherende parts udpegede luftfartsselskab i at  \r\n\r\n beflyve mellemliggende pladser, forudsat at der ikke udøves kommercielle  \r\n\r\n rettigheder mellem sådanne pladser og den anden kontraherende parts  \r\n\r\n territorium. </P>  \r\n\r\n<P>Hr. formand, </P>  \r\n\r\n<P>Under henvisning til den i dag mellem Kongeriget Danmark og Kongeriget  \r\n\r\n Marokko undertegnede luftfartsoverenskomst har jeg den ære at meddele Dem, at  \r\n\r\n Kongeriget Danmarks regering i overensstemmelse med artikel 3 i nævnte  \r\n\r\n overenskomst udpeger luftfartsselskabet &#187;Det Danske Luftfartselskab A/S  \r\n\r\n (DDL)&#187; til at drive den i tillægget angivne aftalte trafik. </P>  \r\n\r\n<P>På min regerings vegne har jeg den ære at bekræfte, at der er opnået  \r\n\r\n enighed på følgende punkter: </P>  \r\n\r\n<UL CLASS=PLAIN-LIST>  \r\n\r\n<LI>a) Selskabet Det Danske Luftfartselskab A/S (DDL), der samarbejder med  \r\n\r\n selskaberne Det Norske Luftfartselskap A/S (DNL) og AB Aerotransport (ABA)  \r\n\r\n under betegnelsen Scandinavian Airlines System (SAS) har tilladelse til at  \r\n\r\n drive den aftalte trafik med luftfartøjer, besætninger og materiel tilhørende  \r\n\r\n det ene eller det andet af de to andre luftfartsselskaber eller dem begge, og  \r\n\r\n</LI>  \r\n\r\n<LI>b) i det omfang selskabet Det Danske Luftfartselskab A/S (DDL) benytter  \r\n\r\n luftfartøjer, besætninger og materiel tilhørende de to andre i Scandinavian  \r\n\r\n Airlines System (SAS) deltagende selskaber, finder overenskomstens  \r\n\r\n bestemmelser anvendelse på sådanne luftfartøjer og besætninger og sådant  \r\n\r\n materiel på samme måde, som hvis disse tilhørte selskabet Det Danske  \r\n\r\n Luftfartselskab A/S (DDL), og de kompetente danske myndigheder og Det Danske  \r\n\r\n Luftfartselskab A/S (DDL) skal i så henseende påtage sig det fulde ansvar i  \r\n\r\n henhold til overenskomstens bestemmelser. </LI>  \r\n\r\n</UL>  \r\n\r\n<P>Jeg beder Dem, hr. formand, modtage forsikringen om min udmærkede  \r\n\r\n højagtelse. </P>  \r\n\r\n<P>S. Sandager Jeppesen </P>  \r\n\r\n<P>Danmarks ambassadør </P>  \r\n\r\n<P>Hr. Mohamed Mekouar, </P>  \r\n\r\n<P>Formand for den marokkanske </P>  \r\n\r\n<P>delegation, </P>  \r\n\r\n<P>Rabat. </P>  \r\n\r\n<P>Hr. ambassadør, </P>  \r\n\r\n<P>Jeg har den ære at anerkende Deres skrivelse af 14. november 1977, hvori  \r\n\r\n De meddeler mig, at Deres regering i overensstemmelse med bestemmelserne i  \r\n\r\n artikel 3 i den mellem Kongeriget Marokkos regering og Kongeriget Danmarks  \r\n\r\n regering i Rabat den 14. november 1977 undertegnede luftfartsoverenskomst  \r\n\r\n udpeger luftfartsselskabet Det Danske Luftfartselskab A/S (DDL) til at drive  \r\n\r\n den i tillægget til denne overenskomst angivne aftalte trafik. </P>  \r\n\r\n<P>Endvidere bemærker jeg mig og udtrykker over for Dem min enighed på  \r\n\r\n følgende punkter: </P>  \r\n\r\n<UL CLASS=PLAIN-LIST>  \r\n\r\n<LI>a) Selskabet Det Danske Luftfartselskab A/S (DDL), der samarbejder med  \r\n\r\n selskaberne Det Norske Luftfartselskap A/S (DNL) og AB Aerotransport (ABA)  \r\n\r\n under betegnelsen Scandinavian Airlines System (SAS), har tilladelse til at  \r\n\r\n drive den aftalte trafik med luftfartøjer, besætninger og materiel tilhørende  \r\n\r\n det ene eller det andet af de to andre luftfartsselskaber eller dem begge, og  \r\n\r\n</LI>  \r\n\r\n<LI>b) i det omfang selskabet Det Danske Luftfartselskab A/S (DDL) benytter  \r\n\r\n luftfartøjer, besætninger og materiel tilhørende de to andre i Scandinavian  \r\n\r\n Airlines System (SAS) deltagende selskaber, finder overenskomstens  \r\n\r\n bestemmelser anvendelse på sådanne luftfartøjer, besætninger og sådant  \r\n\r\n materiel. </LI>  \r\n\r\n</UL>  \r\n\r\n<P>Modtag, hr. ambassadør, forsikringen om min udmærkede højagtelse. </P>  \r\n\r\n<P>Mohamed Mekouar </P>  \r\n\r\n<P>Formand for den marokkanske </P>  \r\n\r\n<P>delegation </P>  \r\n\r\n<P>Hr. ambassadøren </P>  \r\n\r\n<P>for Kongeriget Danmark </P>  \r\n\r\n<P>i Rabat. </P>  \r\n\r\n<P>Overenskomsten trådte i medfør af artikel 20 i kraft den 20. juni 1979.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 25. februar  \r\n\r\n 1981 </I> </P>  \r\n\r\n<P CLASS=UNDERSKREVET-AF ALIGN=CENTER>Kjeld Olesen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/04/1981"
        },
        {
            "displayName": "Accession",
            "displayValue": "L19810002864"
        },
        {
            "displayName": "Entydig dokumentidentifikation",
            "displayValue": "CM009037"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "28"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "25/02/1981"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Trafikministeriet og Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 93.D.84."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}