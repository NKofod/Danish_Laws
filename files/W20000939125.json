{
    "id": 156123,
    "title": "Ankestyrelsens principafgørelse A-29-00 om kontanthjælp - forbrug af egne varer - indtægt - fradrag",
    "documentTypeId": "240",
    "isSagsforlobPeriodValid": true,
    "shortName": "KEN nr 9391 af 15/08/2000",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse A-29-00 om kontanthjælp - forbrug af egne varer - indtægt - fradrag</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Forbrug af egne varer måtte betragtes som en indtægt og skulle derfor fradrages ved beregningen af supplerende kontanthjælp til ansøger.</p>\r\n   <p class=\"TekstGenerel\">Da forbruget af egne varer på 8.000 kr. vedrørte et helt år, skulle der ved beregningen af ansøgers kontanthjælp foretages fradrag med 1/12 i den løbende hjælp med virkning fra den måned, hvor forbruget var kendt.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 266 af 12. april 2000 - § 30, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger modtog supplerende kontanthjælp til ægtefællens igangsætningsydelse.</p>\r\n<p>Det fremgik af årsregnskabet for ægtefællens frugt- og grøntbutik, at der i året 1998 havde været et forbrug af egne varer på 8.000 kr.</p>\r\n<p>Kommunen traf afgørelse om, at der skulle modregnes i ansøgers supplerende kontanthjælp for de følgende 3 måneder med 2.666 kr. pr. måned. Fradraget i kontanthjælpen skete med henvisning til § 30, stk. 1, i lov om aktiv socialpolitik.</p>\r\n<p>Kommunen anførte, at den kontanthjælp, der blev ydet, var beregnet til at dække et forsørgelsesbehov, og at ansøger og dennes ægtefælle reelt havde haft et forbrug af varer i oktober kvartal 1998 svarende til 8.000 kr., samt at der i kontanthjælpen skulle fradrages såvel indtægter i form af penge som naturalydelser.</p>\r\n<p>Kommunen anførte endvidere, at ansøger var gjort bekendt med, at udbetalingen af hendes månedlige kontanthjælp var at betragte som a conto udbetaling, der efterfølgende ville kunne reguleres med eventuelle indtægter fra ægtefællens virksomhed.</p>\r\n<p>Nævnet ændrede kommunens afgørelse. Nævnet begrundede afgørelsen med, at der alene kan modregnes i kontanthjælpen, når der er overskud i ægtefællens selvstændige virksomhed. Nævnet lagde herved vægt på, at der ifølge de foreliggende oplysninger var et underskud på 64.000 kr. pr. 31. december 1998 i ægtefællens virksomhed.</p>\r\n<p>I klagen til Ankestyrelsen gjorde kommunen gældende, at der principielt burde tages stilling til, om privat forbrug fra en underskudsgivende virksomhed havde betydning for kontanthjælpsberegningen.</p>\r\n<p>Kommunen anførte, at lov om aktiv social politik er det underste sociale sikkerhedsnet, samt at hjælp i henhold til denne lov er subsidiær i forhold til alle andre former for forsørgelse/ underhold.</p>\r\n<p>Kommunen anførte videre, at der i tilfælde, hvor der søges om supplerende kontanthjælp til familiens forsørgelse, bør lægges vægt på, at familien havde haft mulighed for at dække sit forsørgelsesbehov via forretningens varer.</p>\r\n<p>Nævnet bemærkede efterfølgende, at når en selvstændig virksomhed ikke giver overskud, vil et udtræk til privatforbrug enten medføre gældsstiftelse eller forbrug af den formue, som ansøger har bundet i virksomheden. Der ville i ingen af disse tilfælde efter nævnets opfattelse være grundlag for at anvende aktivlovens § 30, der omhandler indtægter.</p>\r\n<p>Gældsstiftelse ville efter nævnets opfattelse ikke kunne påvirke kontanthjælpsudmålingen. Forbrug af egenkapital måtte behandles efter reglerne om formue i aktivlovens § 14.</p>\r\n<p>Sagen blev behandlet i principielt møde til afklaring af, om der ved beregningen af kontanthjælp skal foretages fradrag efter aktivlovens § 30, stk. 1, for forbrug af en virksomheds varelager, herunder om forbrug af varelageret kan ligestilles med indtægt.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at forbrug af egne varer måtte betragtes som en indtægt.</p>\r\n<p>Ankestyrelsen fandt således, at forbruget af egne varer i året 1998 svarende til 8.000  kr. skulle fradrages ved beregningen af den supplerende kontanthjælp til ansøger.</p>\r\n<p>Ankestyrelsen fandt endvidere, at da beløbet på 8.000 kr. vedrørte hele året, skulle der ved beregningen af ansøgers kontanthjælp hver måned foretages fradrag med 1/12 i den løbende hjælp med virkning fra den måned, hvor størrelsen af forbruget af egne varer var kendt.</p>\r\n<p>Ankestyrelsen ændrede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20000939125"
        },
        {
            "displayName": "Entydig dokumentidentifikation",
            "displayValue": "BS008914"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9391"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "15/08/2000"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200702-99"
        },
        {
            "displayName": "Stikord",
            "displayValue": "A-29-00"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}