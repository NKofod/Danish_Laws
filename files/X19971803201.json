{
    "id": 40526,
    "title": "Bindende forhåndsbesked *SEL § 3, stk. 2 og 3 * almennyttige formål ",
    "documentTypeId": "230",
    "isSagsforlobPeriodValid": false,
    "shortName": "AFG nr 18032 af 28/01/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Formålene i en lystfiskerforenings påtænkte vedtægtsændring måtte  \r\n\r\n anses for almennyttige, således at udlodninger og/eller hensættelser til de  \r\n\r\n anførte gøremål kan fratrækkes i henhold til SEL § 3, stk. 2 og 3. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bindende forhåndsbesked *SEL § 3, stk. 2 og 3 *  \r\n\r\n almennyttige formål </H1>  \r\n\r\n<P></P>  \r\n\r\n<BR>  \r\n\r\n<P>Ligningsrådet blev spurgt om følgende: </P>  \r\n\r\n<P> <B>Spørgsmål:</B>  </P>  \r\n\r\n<P>Kan lystfiskerforeningen i medfør af SEL § 3, stk. 2 og 3, fratrække  \r\n\r\n udlodninger og/eller foretage hensættelser til de formål, der er angivet i  \r\n\r\n ændringsforslaget til vedtægterne § 1, punkt 2-5? </P>  \r\n\r\n<P> <B>Svar:</B>  </P>  \r\n\r\n<P>Ja. </P>  \r\n\r\n<P> <B>Sagsfremstilling og begrundelse:</B>  </P>  \r\n\r\n<P>I medfør af SEL § 3, stk. 2 og 3, kan foreninger, der er omfattet af SEL §  \r\n\r\n 1, stk. 1, nr. 6, ved indkomstopgørelsen fradrage udlodninger til  \r\n\r\n fyldestgørelse af vedtægtsmæssige formål, der kan anses for almenvelgørende  \r\n\r\n eller på anden måde almennyttige. </P>  \r\n\r\n<P>Der er anmodet om bindende forhåndsbesked om lystfiskerforeningens  \r\n\r\n muligheder for i medfør af SEL § 3, stk. 2 og 3, ved indkomstopgørelsen at  \r\n\r\n fradrage udlodninger til de formål, som fremgår af et udkast til  \r\n\r\n vedtægsændringer for foreningen, § 1, nr. 2-5. Den bindende forhåndsbesked  \r\n\r\n ønskes afgivet på baggrund af det medsendte forslag til vedtægtsændringer.  \r\n\r\n Vedtægtsændringerne har følgende ordlyd: </P>  \r\n\r\n<P>&#187;Ad § 1 - Foreningens formål: </P>  \r\n\r\n<P>1. At skaffe medlemmerne den bedst mulige adgang til fiskevand. </P>  \r\n\r\n<P>2. At bidrage til at Skjern Å-laksen genskabes i sine naturlige  \r\n\r\n omgivelser. </P>  \r\n\r\n<P>3. At vedligeholde bække, omgivelser m.v. ved Svanholm Sø, således at  \r\n\r\n området opretholdes som et attraktivt, rekreativt område for offentligheden.  \r\n\r\n</P>  \r\n\r\n<P>4. At vedligeholde og ophjælpe fiskebestanden generelt. </P>  \r\n\r\n<P>5. At medvirke ved vandløbspleje af Skjern Å og Omme Å. </P>  \r\n\r\n<P>Ad § 9 - Foreningens opløsning: </P>  \r\n\r\n<P>Ved opløsning af lystfiskerforeningen uddeles de i foreningen værende  \r\n\r\n midler til foreningens formål, jf. § 1, nr. 2-5. Foreningens midler kan ikke  \r\n\r\n gå tilbage til foreningens medlemmer. </P>  \r\n\r\n<P>(Det fremgår ikke af udkastet, om denne ændring også skal gælde indskud,  \r\n\r\n der opkræves nye seniormedlemmer i medfør af vedtægternes § 3 e.) </P>  \r\n\r\n<P>Ad § 10 - Anvendelse af overskud: </P>  \r\n\r\n<P>Foreningens overskud uddeles eller hensættes til de i § 1, nr. 2-5, nævnte  \r\n\r\n almennyttige formål. Uddelingerne eller hensættelserne sker primært af den  \r\n\r\n ikke erhvervsmæssige del af overskuddet, jf. SEL § 3, stk. 2.&#171; </P>  \r\n\r\n<P>Foreningens formål har hidtil været </P>  \r\n\r\n<P>&#187;at varetage lystfiskernes interesser, dels ved at skaffe medlemmerne  \r\n\r\n den bedst mulige adgang til fiskevand og ved at vedligeholde og ophjælpe  \r\n\r\n fiskebestanden samt at medvirke ved vandløbspleje.&#171; </P>  \r\n\r\n<P>Ifølge § 9 b i de nugældende vedtægter træffer generalforsamlingen i  \r\n\r\n tilfælde af foreningens opløsning bestemmelse om, hvorledes foreningens  \r\n\r\n midler og rettigheder skal anvendes til at fremme lystfiskernes interesser.  \r\n\r\n</P>  \r\n\r\n<P>Foreningen har hidtil ikke i vedtægterne haft en bestemmelse om anvendelse  \r\n\r\n af overskud - som ændringsudkastet har i § 10. </P>  \r\n\r\n<P>I øvrigt indeholer vedtægterne bl.a. følgende bestemmelser, der ikke  \r\n\r\n ændres. </P>  \r\n\r\n<P>Enhver dansk statsborger, der kan godkendes af bestyrelsen, kan blive  \r\n\r\n medlem i foreningen, jf. vedtægternes § 2 a. </P>  \r\n\r\n<P>Medlemmerne skal, for at have stemmeret på generalforsamlingen, være bosat  \r\n\r\n i X eller tilgrænsende kommuner, jf. vedtægternes § 2 d. </P>  \r\n\r\n<P>Bestyrelsen i lystfiskerforeningen skal bestå af 5 medlemmer, hvoraf  \r\n\r\n mindst 4 skal være bosiddende i X kommune, mens det 5. medlem kan være bosat  \r\n\r\n i en til X tilstødende kommune, jf. vedtægternes § 5 a. </P>  \r\n\r\n<P>Foreningen har ikke udadvandte aktiviteter med det formål at hverve nye  \r\n\r\n medlemmer. Det oplyses, at der i 1994 var 312 medlemmer og at der i 1995 var  \r\n\r\n 283 medlemmer. </P>  \r\n\r\n<P>Foreningens faktiske drift er for tiden koncentreret om at skaffe  \r\n\r\n medlemmerne adgang til fiskevand i Skjern Å og Varde Å samt sikring af  \r\n\r\n laksebestanden i Skjern Å. Foreningen køber fiskeretten i afgrænsede områder  \r\n\r\n af de nævnte fiskevande. Offentligheden har adgang til områderne, men man  \r\n\r\n skal være medlem for at kunne fiske der. Der er solgt dagkort til  \r\n\r\n ikke-medlemmer i meget begrænset omfang. </P>  \r\n\r\n<P>Lystfiskerforeningen driver en fiskesø som &#187;put and take&#171; sø.  \r\n\r\n Det er muligt at fiske i søen mod betaling - også for ikke-medlemmer. Søen  \r\n\r\n ejes for størstedelens vedkommende af X kommune. Lystfiskerforeningen overtog  \r\n\r\n driften i 1988. </P>  \r\n\r\n<P>Foreningens bruttoindtjening i 1994 udgjorde 450.000 kr.  \r\n\r\n Lystfiskerforeningen er blevet beskattet af det løbende overskud fra  \r\n\r\n erhvervsmæssig virksomhed (&#187;put and take&#171; søen). Foreningen anses  \r\n\r\n for omfattet af SEL § 1, stk. 1, nr. 6. </P>  \r\n\r\n<P>Den påtænkte vedtægtsændring konkretiserer de formål, som foreningen  \r\n\r\n ønsker at støtte. Formålene, der er nævnt i udkastets § 1, punkt 1-5, kan  \r\n\r\n sammenfattes i 3 hovedgrupper. a) punkt 1 der udelukkende vedrører  \r\n\r\n medlemmernes interesser b) punkterne 2 og 4 (bevarelse af fiskebestande) c)  \r\n\r\n punkterne 3 og 5 (natur- og vandløbspleje) </P>  \r\n\r\n<P>Punkt 1 i udkastet til vedtægter: </P>  \r\n\r\n<P>Dette punkt må antages at være foreningens hovedformål, jf. også den  \r\n\r\n hidtidige formålsbestemmelse. Uden dette punkt ville der næppe være tale om  \r\n\r\n en lystfiskerforening. </P>  \r\n\r\n<P>Punkterne 2 og 4 i udkastet til vedtægter: </P>  \r\n\r\n<P>Foreningen ønsker generelt at ophjælpe fiskebestande og specielt at hjælpe  \r\n\r\n ved genskabelsen af bestanden af Skjern Å-laks. </P>  \r\n\r\n<P>Skatteforvaltningen finder, at lystfiskerforeningens hovedaktivitet er  \r\n\r\n driften af &#187;put and take&#171; søen, som er erhvervsmæssig virksomhed.  \r\n\r\n Hovedaktiviteten fremgår ikke af foreningens formål samt vedtægter. </P>  \r\n\r\n<P>Det er forvaltningens opfattelse, at foreningens vedligeholdelse og  \r\n\r\n opbygning af fiskebestande hovedsageligt sker med baggrund i den direkte  \r\n\r\n nytte, som foreningens medlemmer har heraf. Skatteforvaltningen skelner ikke  \r\n\r\n mellem bevaring af laksebestanden (udkastets § 1, pkt. 2) og anden  \r\n\r\n vedligeholdelse af fiskebestanden (§ 1, punkt 4). De nævnte aktiviteter vil  \r\n\r\n være fysisk knyttede til de steder, hvor foreningen har fiskeinteresser. </P>  \r\n\r\n<P>Ved salg af dagkort til &#187;put an take&#171; søen vil foreningen have  \r\n\r\n en interesse i, at søen har en så god fiskebestand som muligt. Det samme gør  \r\n\r\n sig gældende for det almene ry, som foreningen har for at kunne skaffe godt  \r\n\r\n fiskevand. Da § 1, punkt 4, i udkastet til vedtægter er holdt i generelle  \r\n\r\n vendinger er aktiviteterne ikke geografisk begrænsede. </P>  \r\n\r\n<P>Udgifter til udsætning af fisk i &#187;put and take&#171; søen vil have  \r\n\r\n karakter af driftsudgifter, da søen drives på erhvervsmæssige vilkår.  \r\n\r\n Foreningens repræsentant har dog mundtligt anført, at man ikke påtænker at  \r\n\r\n fratrække udgifter til udsætning af fiskeyngel m.v. i &#187;put and  \r\n\r\n take&#171; søen i medfør af SEL § 3, stk. 2 og 3. </P>  \r\n\r\n<P>Udkastet til vedtægter § 1, punkt 3 og 5: </P>  \r\n\r\n<P>Skatteforvaltningen anser vandløbspleje som værende generelt i foreningens  \r\n\r\n interesse. Medvirken til vandløbspleje af Skjern Å og Omme Å, jf. punkt 5 i  \r\n\r\n udkastet, hænger bl.a. sammen med mulighederne for at kunne fiske de  \r\n\r\n pågældende steder. </P>  \r\n\r\n<P>Det kan specielt tilføjes til udkastets § 1, pkt. 3, at disse aktiviteter  \r\n\r\n må anses for at være knyttede til driften af &#187;put and take&#171; søen.  \r\n\r\n</P>  \r\n\r\n<P>Konklusion: </P>  \r\n\r\n<P>I medfør af SEL § 3, stk. 2 og 3, kan foreninger, der er omfattet af SEL §  \r\n\r\n 1, stk. 1, nr. 6, ved indkomstopgørelsen fradrage udlodninger til  \r\n\r\n fyldestgørelse af vedtægtsmæssige formål, der kan anses for almenvelgørende  \r\n\r\n eller på anden måde almennyttige. Ifølge cirkulære nr. 136 af 7. november  \r\n\r\n 1988 til selskabsskatteloven pkt. 55, gælder dette både for de foreninger,  \r\n\r\n der er fritaget for indgivelse af selvangivelse, og for de  \r\n\r\n selvangivelsespligtige foreninger. De sidstnævnte foreninger skal oplyse om  \r\n\r\n de foretagne udlodninger, hvilket sker ved at de i selvangivelsen fradrager  \r\n\r\n udlodninger eller hensættelser efter § 3, stk. 2 og 3. Fradrag efter § 3,  \r\n\r\n stk. 2 og 3, kan ikke medføre et skattemæssigt underskud, der kan fremføres  \r\n\r\n efter reglerne i LL § 15. </P>  \r\n\r\n<P>Ifølge cirkulærets punkt 80 er selvangivelsespligtige foreninger bl.a.  \r\n\r\n foreninger, der har indtægt ved erhvervsmæssig virksomhed, og som varetager  \r\n\r\n formål, der ikke kan karakteriseres som almennyttige eller almenvelgørende.  \r\n\r\n Tilsvarende gælder foreninger, der varetager blandede formål, dvs.  \r\n\r\n foreninger, der foruden almennyttige eller almenvelgørende formål også  \r\n\r\n varetager andre formål, samt foreninger, hvor der ikke foreligger en  \r\n\r\n tilstrækkelig sammenhæng mellem det almennyttige formål og  \r\n\r\n erhvervsvirksomheden. </P>  \r\n\r\n<P>I cirkulærets punkt 55 nævnes det endvidere, at vurderingen af, om der  \r\n\r\n foreligger almenvelgørende eller almennyttige formål skal foretages i  \r\n\r\n overensstemmelse med administrationen af begreberne under det tidligere  \r\n\r\n fritagelsessystem samt LL § 8 A og AAL § 3, stk. 4 (nu DGA § 3, stk. 2. </P>  \r\n\r\n<P>Skatteforvaltningen mener, at medlemmerne i foreningen primært ønsker at  \r\n\r\n dyrke deres hobby, lystfiskeri. Driften af &#187;put and take&#171; søen  \r\n\r\n anses dog som foreningens hovedaktivitet. </P>  \r\n\r\n<P>Det er opfattelsen hos skatteforvaltningen, at et almennyttigt formål har  \r\n\r\n et vidt eksternt sigte. Aktiviteterne skal primært komme andre end  \r\n\r\n medlemmerne af lystfiskerforeningen til gode. </P>  \r\n\r\n<P>I den henseende har skatteforvaltningen ikke anset punkterne 2-5 i § 1 i  \r\n\r\n udkastet til vedtægter som værende udelukkende almennyttige aktiviteter, jf.  \r\n\r\n begrundelsen ovenfor. </P>  \r\n\r\n<P>Udlodninger eller hensættelser til aktiviteterne, der er nævnt i udkastet  \r\n\r\n til vedtægter § 1, nr. 2-5, kan derfor ikke medføre fradrag i henhold til SEL  \r\n\r\n § 3, stk. 2 og 3. </P>  \r\n\r\n<P>Ligningsrådet finder, at lystfiskerforeningens formål, jf.  \r\n\r\n ændringsforslagets § 1, stk. 2-5, kan anses for almennyttige. Rådet finder  \r\n\r\n herefter, at det stillede spørgsmål kan besvares bekræftende, således at  \r\n\r\n udlodninger og/eller hensættelser til de anførte gøremål kan fratrækkes, jf.  \r\n\r\n SEL § 3, stk. 2 og 3. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19971803201"
        },
        {
            "displayName": "Entydig dokumentidentifikation",
            "displayValue": "CA008496"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18032"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "28/01/1997"
        },
        {
            "displayName": "Administrerende myndighed",
            "displayValue": "Ligningsrådet"
        },
        {
            "displayName": "Ressortministeriets journalnummer",
            "displayValue": "38/96-4325-00003"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}