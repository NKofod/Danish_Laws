{
    "id": 157567,
    "title": "Ankestyrelsens principafgørelse P-8-91 om forsørgelsesgrundlag - varigt forsørgelsesbehov - indtægt under udelukkelsesgrænsen - pension",
    "documentTypeId": "240",
    "isSagsforlobPeriodValid": true,
    "shortName": "KEN nr 9144 af 15/07/1991",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-8-91 om forsørgelsesgrundlag - varigt forsørgelsesbehov - indtægt under udelukkelsesgrænsen - pension</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der kunne ikke ydes behovsbestemt pension efter § 14, stk. 3, nr. 2, til en 54-årig kvinde, der var gift med en selvstændig erhvervsdrivende, hvis bruttoindtægt i klagen blev oplyst til 65.000 kr.</p>\r\n   <p class=\"TekstGenerel\">På baggrund af tidligere års erhvervsindtægt, som havde ligget væsentligt over udelukkelsesgrænsen, kunne den senest oplyste indtægt ikke anses som udtryk for et varigt behov for forsørgelse.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 497 af 4. juli 1989 - § 14, stk. 3, nr. 2 og § 15</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Den 54-årige K havde indtil sommeren 1987 været medhjælpende hustru på deltid i ægtefællens selvstændige erhvervsvirksomhed (en mindre bodega). Hun ophørte på grund af sygdom, men revaliderings- og pensionsnævnet og Ankestyrelsen anså ikke erhvervsevnen for nedsat med mindst halvdelen alene af helbredsmæssige grunde.</p>\r\n<p>Ægtefællernes samlede bruttoindkomst havde i 1987 udgjort 228.000 kr., heraf 157.000 kr. i overskud af virksomhed. I 1988 havde bruttoindkomsten udgjort 212.000 kr., hvoraf overskud af virksomhed var på 190.000 kr.</p>\r\n<p>Da forsørgelsesgrundlaget således oversteg udelukkelsesgrænsen, fandt revaliderings- og pensionsnævnet, at der ikke forelå et varigt behov for forsørgelse og gav afslag på pension efter § 14, stk. 3, nr. 2.</p>\r\n<p>I klagen til Ankestyrelsen anførte K bl.a., at bruttoindkomsten nu kun var på 65.000 kr.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>K opfyldte ikke betingelserne for at få førtidspension.</p>\r\n<p>Ankestyrelsen lagde vægt på, at K's og ægtefællens samlede bruttoindtægt oversteg den grænse for at få behovsbestemt førtidspension, der er nævnt i Socialministeriets bekendtgørelse af 23. december 1987. Selv om ægtefællens indtægt nu måtte ligge under den nævnte udelukkelsesgrænse, var K alligevel ikke berettiget til behovsbestemt førtidspension, fordi ægtefællens aktuelle lave erhvervsindkomst som selvstændig ikke kunne anses som udtryk for et varigt behov for forsørgelse.</p>\r\n<p>Ankestyrelsen tiltrådte således revaliderings- og pensionsnævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19910914425"
        },
        {
            "displayName": "Entydig dokumentidentifikation",
            "displayValue": "BS010353"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9144"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "15/07/1991"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 4006-89"
        },
        {
            "displayName": "Stikord",
            "displayValue": "P-8-91"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}