{
    "id": 38393,
    "title": "Aktuarer, kvalifikationskrav, forsikringsvirksomhed (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 60238 af 02/10/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Tilsynet har redegjort for de krav, som det stiller i forbindelse med  \r\n\r\n godkendelse af aktuarer i livsforsikringsselskaber og tværgående  \r\n\r\n pensionskasser </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Aktuarer, kvalifikationskrav,  \r\n\r\n forsikringsvirksomhed (* 1) </H1>  \r\n\r\n<P></P>  \r\n\r\n<BR>  \r\n\r\n<P>Finanstilsynet har på baggrund af nogle konkrete sager gennemgået sin  \r\n\r\n praksis vedrørende godkendelse af aktuarer. Praksis kan herefter gengives  \r\n\r\n således: </P>  \r\n\r\n<P>En forudsætning for, at en person kan godkendes som aktuar, vil normalt  \r\n\r\n være, at vedkommende har bestået forsikringsvidenskabelig kandidateksamen  \r\n\r\n (cand.act.) og derefter erhvervet praktisk erfaring i et tidsrum, der mindst  \r\n\r\n udgør 5 år ved godkendelse i et livsforsikringsselskab og 3 år i en  \r\n\r\n tværgående pensionskasse. I forbindelse hermed bør den pågældende have  \r\n\r\n arbejdet nært sammen med en godkendt aktuar og derved opnået indgående  \r\n\r\n kendskab til dennes arbejdsopgaver, såsom udarbejdelse af bonussystemer,  \r\n\r\n forsikringstekniske opgørelser, aktuarrapporter til Finanstilsynet m.v. </P>  \r\n\r\n<P>Tilsynet vil dog i særlige tilfælde kunne fravige de nævnte frister på 5  \r\n\r\n og 3 år. Dette vil således kunne blive aktuelt, såfremt den pågældende i en  \r\n\r\n længere periode inden kandidateksamen har været beskæftiget med relevant  \r\n\r\n arbejde; i denne forbindelse vil der kun blive taget hensyn til arbejde, der  \r\n\r\n utvivlsomt kan ligestilles med det, som en cand. act. sædvanligvis udfører i  \r\n\r\n et aktuarkontor. Videnskabeligt arbejde vil kunne inddrages i bedømmelsen,  \r\n\r\n såfremt det er direkte relateret til praktisk livsforsikringsvirksomhed. </P>  \r\n\r\n<P>Personer med en anden relevant uddannelse, f.eks. cand.stat. eller  \r\n\r\n cand.scient. med matematik og statistik, vil efter omstændighederne kunne  \r\n\r\n godkendes; der må dog kræves en noget længere praktisk erfaring end ovenfor  \r\n\r\n nævnt, ligesom uddannelsen må suppleres med universitetskurser i  \r\n\r\n livsforsikringsmatematik samt eventuelt risikoanalyse og  \r\n\r\n forsikringstilsynsret. Personer med udenlandsk aktuaruddannelse vil alene  \r\n\r\n kunne godkendes, såfremt de har erhvervet langvarigt og dybtgående kendskab  \r\n\r\n til dansk livsforsikringspraksis. </P>  \r\n\r\n<P>Et selskabs eller en pensionskasses godkendte aktuar bør principielt være  \r\n\r\n heltidsansat i den pågældende virksomhed. En deltidsansat aktuar vil dog  \r\n\r\n kunne accepteres, hvis virksomheden i øvrigt har tilstrækkelig teknisk  \r\n\r\n ekspertise. Dette vil specielt kunne blive aktuelt i den situation, at en  \r\n\r\n virksomhed har ansat en aktuar, der ikke fuldt ud opfylder de ovenfor anførte  \r\n\r\n krav, men som i en overgansperiode hjælpes af en fuldt kvalificeret person,  \r\n\r\n der da fungerer som godkendt aktuar. </P>  \r\n\r\n<P>Der vil kun i ganske særlige situationer kunne godkendes en aktuar, der er  \r\n\r\n tilknyttet et andet forsikringsselskab som aktuar eller på anden måde,  \r\n\r\n medmindre de to selskaber tilhører samme koncern. Derimod kan det efter  \r\n\r\n omstændighederne godkendes, at to eller flere tværgående pensionskasser har  \r\n\r\n fælles aktuar. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er trykt i beretning fra Finanstilsynet 1989."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19896023858"
        },
        {
            "displayName": "Entydig dokumentidentifikation",
            "displayValue": "CA006328"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "60238"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "02/10/1989"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "F 697"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}