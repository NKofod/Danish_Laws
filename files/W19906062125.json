{
    "id": 35456,
    "title": "Beregning af boligstøtte til lejlighed, hvortil er knyttet en partialobligation ",
    "documentTypeId": "240",
    "isSagsforlobPeriodValid": false,
    "shortName": "KEN nr 60621 af 31/08/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Bygge- og Boligstyrelsen stadfæstet, at boligydelse ikke kunne ydes  \r\n\r\n efter reglerne om boligydelse til lejere, da boligstøtteansøgeren som ejer af  \r\n\r\n en partialobligation i ejendommen ikke kunne betragtes som lejer i ejendommen  \r\n\r\n i henhold til lov om individuel boligstøtte. </I> </P>  \r\n\r\n<P> <I>Styrelsen vurderede på baggrund af de foreliggende oplysninger, at  \r\n\r\n partialobligationen kunne overdrages, og at der i forbindelse hermed kunne  \r\n\r\n ske en kapitalisering af anvisningsretten til lejligheden. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Beregning af boligstøtte til lejlighed, hvortil  \r\n\r\n er knyttet en partialobligation </H1>  \r\n\r\n<P></P>  \r\n\r\n<BR>  \r\n\r\n<P>&#187;Bygge- og Boligstyrelsen har fra Amtsankenævnet for Sønderjyllands  \r\n\r\n Amt modtaget Deres klage af 18. juni 1990, hvor De på vegne af Deres mor,  \r\n\r\n N.N., har indbragt amtsankenævnets afgørelse af 7. juni 1990 vedrørende, at  \r\n\r\n boligstøtte er beregnet i henhold til reglerne i lov om individuel  \r\n\r\n boligstøtte § 28. </P>  \r\n\r\n<P>Det fremgår af sagen, at Deres mor bebor en lejlighed, hvortil der er  \r\n\r\n knyttet en partialobligation med pålydende 7.000 kr. </P>  \r\n\r\n<P>Det fremgår endvidere, at Deres mor i perioden 1982 til 1. marts 1989 har  \r\n\r\n modtaget boligstøtte til lejligheden, hvorefter støtten ophørte med  \r\n\r\n henvisning til husstandsindkomstens størrelse begrundet i, at Deres søster  \r\n\r\n flyttede ind i lejligheden. Den 18.02.1990 døde Deres søster, hvorefter der  \r\n\r\n påny blev ansøgt om boligstøtte til lejligheden. </P>  \r\n\r\n<P>Haderslev Kommune meddelte ved skrivelse af 16. marts 1990, at boligstøtte  \r\n\r\n til Deres mor vil blive beregnet efter Boligstyrelsens vejledning af 22.  \r\n\r\n oktober 1987, jf. afsnit 11, pkt. 11.3, &#187;Særlige boligtyper&#171;, med  \r\n\r\n henvisning til, at der til lejligheden er knyttet partialobligation. </P>  \r\n\r\n<P>Amtsankenævnet for Sønderjylland har herefter i en afgørelse af 07.06.1990  \r\n\r\n tiltrådt Haderslev Kommunes afgørelse. Nævnet har lagt vægt på, at Deres mor  \r\n\r\n ejer en partialobligation i ejendommen, og derfor er omfattet af  \r\n\r\n boligstøttelovens § 28, stk. 1, nr. 4. </P>  \r\n\r\n<P>Nævnet har endvidere i sin afgørelse anført, at den omstændighed, at  \r\n\r\n Haderslev Kommune fejlagtigt har udbetalt boligstøtten til Deres mor efter  \r\n\r\n andre regler indtil den 1. marts 1989, ikke medfører, at Deres mor på grund  \r\n\r\n af ændringer i husstandsindkomsten har krav på boligstøtte efter andre regler  \r\n\r\n end de for ejendommen gældende. </P>  \r\n\r\n<P>De anfører i Deres klageskrivelse af 25.06.1990 for så vidt angår  \r\n\r\n bebyggelsen Mariegården: </P>  \r\n\r\n<P>- at obligationen giver ingen indflydelse på ejendommens drift, </P>  \r\n\r\n<P>- der er i dag ingen værdistigning overhovedet, og Deres mor skal være  \r\n\r\n heldig, hvis obligationen sælges til anskaffelsesprisen, </P>  \r\n\r\n<P>- at prisen for obligationen fungerer som et almindeligt indskud, </P>  \r\n\r\n<P>- siden 1989 bliver der ikke mere lavet mad i det fælles køkken med  \r\n\r\n spisested, hvilket har forringet værdien af obligationen væsentligt, </P>  \r\n\r\n<P>- lejlighederne er, begrundet i et meget lille køkken, kun egnede for  \r\n\r\n pensionister. </P>  \r\n\r\n<P>Efter 63, stk. 2, i lov om individuel boligstøtte kan amtsankenævnets  \r\n\r\n afgørelser ikke indbringes for anden administrativ myndighed. Boligministeren  \r\n\r\n kan dog optage en sag til behandling, når det skønnes, at sagen er af  \r\n\r\n principiel betydning. </P>  \r\n\r\n<P>Bygge- og Boligstyrelsen har fundet, at spørgsmålet om beregning af  \r\n\r\n boligstøtte til beboelseslejligheder, hvortil der er knyttet  \r\n\r\n partialobligationer, er af principiel betydning, og man har derfor taget  \r\n\r\n dette spørgsmål i sagen op til behandling. </P>  \r\n\r\n<P>Bygge- og Boligstyrelsen skal i den anledning meddele, at det fremgår af  \r\n\r\n boligstøttelovens § 1, at lejere har ret til boligstøtte. Boligstøtte til  \r\n\r\n lejere, som er pensionister, betegnes som boligydelse. Boligstøtte til lejere  \r\n\r\n ydes som tilskud efter lovens §§ 26 og 27. </P>  \r\n\r\n<P>Af boligstøttelovens § 2 fremgår, at ejere eller andelshavere, der er  \r\n\r\n pensionister, har ret til boligydelse. Boligstøtte til husstande, der ikke er  \r\n\r\n lejere, ydes således kun til pensionister. Denne støtte ydes dels som lån,  \r\n\r\n dels som tilskud, efter lovens §§ 27 og 28. </P>  \r\n\r\n<P>Af pkt. 2.1 i Boligstyrelsens vejledning af 22. oktober 1987 er herom  \r\n\r\n nærmere anført, at der herefter ikke vil kunne ydes boligsikring til lejere,  \r\n\r\n der ved fraflytning har ret til fortjeneste ved videresalg til den nye lejer  \r\n\r\n af aktier eller partialobligationer, hvortil brugsretten til lejligheden er  \r\n\r\n knyttet. </P>  \r\n\r\n<P>Det er overfor Bygge- og Boligstyrelsen oplyst, at partialobligationerne i  \r\n\r\n ejendommen for nuværende kan omsættes til priser i størrelsesordenen 100.000  \r\n\r\n kr. </P>  \r\n\r\n<P>På baggrund af de foreliggende oplysninger er det Bygge- og  \r\n\r\n Boligstyrelsens opfattelse, at partialobligationen kan overdrages, og at der  \r\n\r\n i forbindelse hermed kan ske en kapitalisering af anvisningsretten til  \r\n\r\n lejligheden. </P>  \r\n\r\n<P>Bygge- og Boligstyrelsen finder på denne baggrund ikke, at Deres mor som  \r\n\r\n ejer af en partialobligation i ovennævnte ejendom kan betragtes som lejer i  \r\n\r\n ejendommen i henhold til lov om individuel boligstøtte, og styrelsen har  \r\n\r\n derfor ikke fundet grundlag for at tilsidesætte Amtsankenævnet for  \r\n\r\n Sønderjylland's afslag på at yde boligydelse efter reglerne om boligydelse  \r\n\r\n til lejere. </P>  \r\n\r\n<P>Den omstændighed, at Haderslev Kommune fejlagtigt har udbetalt boligstøtte  \r\n\r\n til Deres mor som lejer indtil den 1. marts 1989, medfører efter styrelsens  \r\n\r\n opfattelse ikke, at Deres mor i forbindelse med en ny ansøgning har krav på  \r\n\r\n boligstøtte efter andre regler end de i lovgivningen gældende. </P>  \r\n\r\n<P>For så vidt angår Deres anmodning om aktindsigt, skal man henvise Dem til  \r\n\r\n at rette henvendelse til Haderslev Kommune.' </P>  \r\n\r\n<P>Pdv </P>  \r\n\r\n<P>eb </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19906062125"
        },
        {
            "displayName": "Entydig dokumentidentifikation",
            "displayValue": "CA003391"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60621"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "31/08/1990"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "B5-7-157-90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}