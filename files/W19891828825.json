{
    "id": 36882,
    "title": "Bindende forhåndsbesked (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18288 af 17/04/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Der kunne ikke under klagebehandlingen af en bindende forhåndsbesked  \r\n\r\n tages hensyn til andre forhold end de, der havde foreligget ved den bindende  \r\n\r\n forhåndsbeskeds afgivelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bindende forhåndsbesked (* 1) </H1>  \r\n\r\n<P></P>  \r\n\r\n<P>Registreret revisor A klagede over den af Ligningsrådet ved bindende  \r\n\r\n forhåndsbesked trufne afgørelse, hvorefter en eventuel avance ved salg af  \r\n\r\n klagerens ejendom ikke ville være fritaget for beskatning efter bestemmelsen  \r\n\r\n i ejendomsavancebeskatningslovens § 8, stk. 1. </P>  \r\n\r\n<P>Af de fremkomne oplysninger fremgik, at klageren den 1. august 1985 havde  \r\n\r\n købt en ejendom, som samme dag var udlejet til klagerens og dennes ægtefælles  \r\n\r\n revisionsanpartsselskab, hvori de begge var ansat. Der var ikke søgt om  \r\n\r\n dispensation med hensyn til ejendommens erhvervsmæssige anvendelse. I 1987  \r\n\r\n var indgået en klage til kommunen over denne anvendelse, og det var i  \r\n\r\n efteråret 1987 blevet klart for klageren, at dispensation til  \r\n\r\n erhvervsudnyttelse af ejendommen ikke ville blive givet. Hun påtænkte derfor  \r\n\r\n at sætte ejendommen til salg. </P>  \r\n\r\n<P>Ved afgørelsen havde Ligningsrådet bl.a. henset til, at  \r\n\r\n ejendomsavancebeskatningslovens § 8 efter sin ordlyd ikke kunne finde  \r\n\r\n anvendelse på den her omhandlede ejendom, idet ejendommen indtil tidspunktet  \r\n\r\n for anmodningen om en bindende forhåndsbesked alene havde været  \r\n\r\n erhvervsmæssigt benyttet og ikke havde fundet anvendelse som privatbolig.  \r\n\r\n</P>  \r\n\r\n<P>Klagerens repræsentant nedlagde påstand om, at en eventuel avance ved  \r\n\r\n salget af ejendommen skulle anses for omfattet af bestemmelsen i  \r\n\r\n ejendomsavancebeskatningslovens § 8, stk. 1. Til støtte herfor gjorde han  \r\n\r\n bl.a. gældende, at han siden juni 1987 i begrænset omfang havde benyttet  \r\n\r\n ejendommen til beboelse samtidig med, at ejendommen havde været benyttet til  \r\n\r\n erhvervsudøvelse. Repræsentanten fandt derfor, at 2-års fristen i  \r\n\r\n ejendomsavancebeskatningelovens § 8 skulle beregnes fra det oprindelige  \r\n\r\n anskaffelsestidspunkt. </P>  \r\n\r\n<P>Under sagens behandling for Landsskatteretten gjorde klagerens  \r\n\r\n repræsentant endvidere gældende, at 2-års fristen i  \r\n\r\n ejendomsavancebeskatningslovens § 8, stk. 1, skulle kunne regnes fra det  \r\n\r\n tidspunkt, hvor ejendommen var overgået fra udelukkende til overvejende  \r\n\r\n erhvervsmæssig benyttelse - den 15. juli 1987 - således at beskatning ikke  \r\n\r\n ville finde sted ved salg efter 15. juni 1989. Endelig oplyste klagerens  \r\n\r\n repræsentant, at han siden 1. januar 1988 sammen med sin hustru havde anvendt  \r\n\r\n hele ejendommen alene til beboelse. </P>  \r\n\r\n<P>Landsskatteretten bemærkede, at rettens behandling af klage over en  \r\n\r\n bindende forhåndsbesked ifølge lov om bindende forhåndsbesked om  \r\n\r\n skattespørgsmål m.v., § 5, stk. 1, omfatter den retlige bedømmelse af de på  \r\n\r\n tidspunktet for forhåndsbeskedens afgivelse foreliggende oplysninger. Der  \r\n\r\n kunne således ikke efterfølgende ændres på formuleringen af anmodningen om en  \r\n\r\n bindende forhåndsbesked gennem en klagebehandling ved Landsskatteretten.  \r\n\r\n Efter det i sagen foreliggende - herunder at ejendommen først fra juni 1987 i  \r\n\r\n begrænset omfang havde været benyttet til beboelse - stadfæstede  \r\n\r\n Landsskatteretten herefter den af Ligningsrådet afgivne bindende  \r\n\r\n forhåndsbesked fra november 1987. </P>  \r\n\r\n<P>LV 1988, S 4. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Skat 1989, nr. 7, side 549 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891828825"
        },
        {
            "displayName": "Entydig dokumentidentifikation",
            "displayValue": "CA004817"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18288"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "17/04/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-4-225"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}