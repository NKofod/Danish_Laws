{
    "id": 107188,
    "title": "1990 BTB 50   BETÆNKNING OVER FORSLAG TIL FOLKETINGSBESLUTNING OM PRINCIPPER FOR   SAMARBEJDE MED DE ØSTEUROPÆISKE LANDE    NR B 50 1990-91, 2. SAMLING ",
    "documentTypeId": "500",
    "isSagsforlobPeriodValid": false,
    "shortName": "1990/2 BTB 50",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 50 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om principper for  \r\n\r\n samarbejde med de østeuropæiske lande <BR>  \r\n\r\n Nr B 50 1990-91, 2. samling </P>  \r\n\r\n<P></P>  \r\n\r\n<P>Afgivet af Udenrigsudvalget </P>  \r\n\r\n<P></P>  \r\n\r\n<P>Afgivet: 19910430 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i en række møder og har </P>  \r\n\r\n<P>herunder stillet spørgsmål til udenrigsministeren, som denne har </P>  \r\n\r\n<P>besvaret skriftligt. Udvalgets spørgsmål til udenrigsministeren og </P>  \r\n\r\n<P>dennes besvarelse heraf er optrykt som bilag til betænkningen. </P>  \r\n\r\n<P>Der er af et mindretal stillet et ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis og Det Radikale Venstres medlemmer af udvalget)  \r\n\r\n beslutningsforslaget til <I>vedtagelse</I> med det stillede ændringsforslag,  \r\n\r\n idet flertallet understreger betydningen af en fortsat stigende dansk indsats  \r\n\r\n til fremme af økonomisk omstilling i de tidligere Comeconlande bort fra  \r\n\r\n central planøkonomi til markedsøkonomi. Uden en stabilisering af de central-  \r\n\r\n og østeuropæiske økonomier og en stabilisering i Sovjetunionen samt en  \r\n\r\n løsning på de alvorlige nationale modsætninger er der alvorlig risiko for, at  \r\n\r\n de demokratiske landvindinger går tabt. </P>  \r\n\r\n<P>Udenrigsudvalget har under behandlingen af beslutningsforslaget modtaget  \r\n\r\n et notat, der giver en udmærket oversigt over den hidtidige danske indsats.  \r\n\r\n Det er flertallets opfattelse, at der på mange områder er gjort en god  \r\n\r\n begyndelse, men det er vigtigt, at der nu på baggrund af de indhøstede  \r\n\r\n erfaringer udformes nye retningslinier, og at der sker en prioritering af  \r\n\r\n indsatsen. </P>  \r\n\r\n<P>Flertallet foreslår derfor, at der i god tid, inden Folketinget træder  \r\n\r\n sammen i oktober 1991, for Folketinget forelægges en samlet flerårig plan med  \r\n\r\n en prioritering for den videre indsats. </P>  \r\n\r\n<P>Det er ud fra notatet flertallets opfattelse, at miljøet, såvel det indre  \r\n\r\n som det ydre, energiområdet, fødevareområdet samt uddannelses- og  \r\n\r\n kultursamarbejdet skal have en central placering i det fortsatte samarbejde  \r\n\r\n med de central- og østeuropæiske lande. Inden for miljø- og energiområdet bør  \r\n\r\n bl.a. energibesparelser og fremme af vedvarende energi have en vigtig  \r\n\r\n placering. </P>  \r\n\r\n<P>Det er desuden flertallets opfattelse, at der bør ske en opprioritering af  \r\n\r\n arbejds- og arbejdsmarkedsområdet. Een af grundene til den aktuelle krise i  \r\n\r\n Central- og Østeuropa er fraværet af et organiseret arbejdsmarked,  \r\n\r\n arbejdsmarkedsuddannelser, fagretlige systemer og arbejdsløshedslovgivning  \r\n\r\n m.v. Det er flertallets opfattelse, at arbejdsmarkedsområdet også bør  \r\n\r\n opprioriteres, sådan at uddannelse af arbejdstagere, bl.a. på  \r\n\r\n tillidsmandsområdet, som princip stilles lige med managementsuddannelse ved  \r\n\r\n tildeling af statslige midler. </P>  \r\n\r\n<P>Økonomisk støtte til Østeuropa og tilsvarende internationale overførsler  \r\n\r\n virker ikke finanspolitisk ekspansivt modsat en stigning i de almindelige  \r\n\r\n offentlige udgifter. Derfor kræver sådan støtte ikke nødvendigvis  \r\n\r\n kompenserende besparelser, og den bør således principielt kunne finansieres  \r\n\r\n uden for det finanspolitiske måltal. </P>  \r\n\r\n<P>Det er endvidere flertallets opfattelse, at midlerne til den fortsatte  \r\n\r\n støtte til omstilling og demokratisering i Central- og Østeuropa ikke bør  \r\n\r\n tages af ulandsmidlerne. Ulandsbistanden bør stige i den planlagte takt op  \r\n\r\n til 1 pct. i 1992. Derimod kan flertallet varmt anbefale, at kommende  \r\n\r\n militære besparelser overføres til en indsats til støtte for økonomisk  \r\n\r\n omstilling og demokratisering i Central- og Østeuropa. Endelig er det  \r\n\r\n flertallets opfattelse, at den danske indsats bør ske i sammenhæng med den  \r\n\r\n øvrige indsats bl.a. via det nordiske samarbejde og samarbejdet inden for EF,  \r\n\r\n OECD m.v. </P>  \r\n\r\n<P>Flertallet ser således frem til en samlet drøftelse og fastlæggelse af  \r\n\r\n prioriteringen af midlerne efter forelæggelse af den foreslåede flerårige  \r\n\r\n plan for prioriteringen og omfanget af støtten til Central- og Østeuropa  \r\n\r\n (samt Baltikum/Sovjetunionen). </P>  \r\n\r\n<P>Et <I>mindretal</I> (Det Konservative Folkepartis og Venstres medlemmer af  \r\n\r\n udvalget) indstiller beslutningsforslaget til <I>vedtagelse</I> med det  \r\n\r\n stillede ændringsforslag og ønsker at udtale: </P>  \r\n\r\n<P>Mindretallet ønsker ikke på forhånd at binde finansieringen af besparelser  \r\n\r\n i forsvarsbudgettet, sådan som det foreslås af flertallet. Mindretallet  \r\n\r\n ønsker mulighederne for en delvis finansiering over ulandsmidlerne nærmere  \r\n\r\n undersøgt på baggrund af, at Danmark ligger i toppen internationalt med  \r\n\r\n hensyn til ulandsbistand, og at andre lande, bl.a. Sverige, har fundet, at  \r\n\r\n indsatsen i Øst- og Centraleuropa i høj grad er at regne som en egentlig  \r\n\r\n bistandsindsats, og at andre derfor helt eller delvis finansierer indsatsen  \r\n\r\n med bistandsmidler. </P>  \r\n\r\n<P>Der henvises til besvarelsen af spørgsmål 1 og 2, der er optrykt som bilag  \r\n\r\n til betænkningen. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller beslutningsforslaget til <I>vedtagelse</I> med det stillede  \r\n\r\n ændringsforslag, men ønsker dog at udtale følgende: </P>  \r\n\r\n<P>Fremskridtspartiet har intet imod, at regeringen fremlægger et  \r\n\r\n beslutningsgrundlag om finansiering af det fremtidige samarbejde med de  \r\n\r\n østeuropæiske lande, men Fremskridtspartiet er imod, at der ydes hjælp til  \r\n\r\n Østeuropa, medmindre pengene tages fra den eksisterende ulandshjælp. Hvis et  \r\n\r\n flertal i Folketinget fastholder, at det forgældede Danmark skal yde hjælpen,  \r\n\r\n må det i hvert fald være rimeligt, at pengene tages over det 8 mia. kr. store  \r\n\r\n ulandsbudget. </P>  \r\n\r\n<P>Fremskridtspartiet vil i samme forbindelse påpege, at også bevillingen til  \r\n\r\n EF's bistandsarbejde, Lome, Nordisk Råd, FN og lignende bistandsarbejde samt  \r\n\r\n omkostninger til asylanter i Danmark må afholdes over ulandskontoen, såfremt  \r\n\r\n et folketingsflertal fastholder de nævnte bevillinger. </P>  \r\n\r\n<P>Et <I>tredje mindretal</I> (Centrum-Demokraternes medlem af udvalget)  \r\n\r\n indstiller beslutningsforslaget til <I>vedtagelse</I> med det stillede  \r\n\r\n ændringsforslag og udtaler: </P>  \r\n\r\n<P>Forudsætningen for at fastholde de massive ændringer, der gennem de  \r\n\r\n seneste år er sket i Østeuropa, er, at den økonomiske situation i landene  \r\n\r\n bedres. Dette skal både ske i effektiviteten i produktionen og i en højere  \r\n\r\n levestandard. Udviklingen i det tidligere DDR viser, hvilke store problemer  \r\n\r\n landene står over for, langt større end nogen havde drømt om. </P>  \r\n\r\n<P>Hidtil har hjælpen på trods af gode tiltag haft en vis grad af  \r\n\r\n tilfældighed over sig. Derfor er det vigtigt, at der nu sker en koordination  \r\n\r\n af hjælpen mellem de initiativer, som Danmark gennemfører nationalt, i EF,  \r\n\r\n Norden og andre internationale fora. Dette vil øge hjælpens effektivitet.  \r\n\r\n</P>  \r\n\r\n<P>CD vil dog understrege, at på lang sigt kan kun åbne handelsforbindelser  \r\n\r\n og aftaler mellem EF og de østeuropæiske lande løse en række af de  \r\n\r\n fundamentale problemer. Selv om dette er målet, vil CD dog advare mod, at man  \r\n\r\n åbner for grænserne hurtigere, end de østeuropæiske lande socialt og  \r\n\r\n økonomisk kan klare det. Der må altså ske en koordination mellem  \r\n\r\n hjælpeprogrammer på den ene side og landenes samhandelssituation på den  \r\n\r\n anden. </P>  \r\n\r\n<P>Ikke mindst de miljø- og energimæssige områder bør fra dansk side  \r\n\r\n prioriteres højt. På disse områder har Danmark speciel viden og ekspertise,  \r\n\r\n som bør kunne komme de nye demokratier til gavn. Derfor kunne en omlægning af  \r\n\r\n danske miljøbevillinger fra nationale projekter til projekter rettet mod  \r\n\r\n Østeuropa være en god ide. &#187;100 mio. kr. givet ud på en østeuropæisk  \r\n\r\n flod gør meget mere for miljøet end 100 mio. kr. givet ud til Skjern Å&#171;,  \r\n\r\n kunne være devisen. </P>  \r\n\r\n<P>Ikke mindst i Sovjetunionen er den politiske situation imidlertid stadig  \r\n\r\n så ustabil, at tiden ikke er inde til at svække det danske forsvar. Den  \r\n\r\n økonomiske støtte og hjælpen til at gøre dagligvarenøden mindre er vigtig,  \r\n\r\n hvis Gorbatjovs reformer skal lykkes. Alternativet til disse reformer er  \r\n\r\n sandsynligvis et doktrinært, totalitært kommunistisk regime, der kan  \r\n\r\n genoplive den kolde krig. </P>  \r\n\r\n<P>CD må derfor afvise, at der sker en sammenkobling mellem bevillingerne til  \r\n\r\n Øststøtten og forsvaret. De to budgetter skal supplere hinanden i stedet for  \r\n\r\n at konkurrere. De tager højde for hver sit udviklingsbillede i Sovjet. </P>  \r\n\r\n<P>CD opfordrer derfor til, at man i forbindelse med de generelle  \r\n\r\n finanslovsdrøftelser ud fra en samlet vurdering af behov og muligheder finder  \r\n\r\n midler til Øststøtten. CD ønsker, at der fastlægges en flerårig ramme for  \r\n\r\n støtten, således at indsatsen kan planlægges og dermed blive så effektiv som  \r\n\r\n muligt. </P>  \r\n\r\n<P>Et <I>fjerde mindretal</I> (Kristeligt Folkepartis medlem af udvalget)  \r\n\r\n indstiller beslutningsforslaget til <I>vedtagelse</I> med det stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (RV), tiltrådt af et <I>flertal</I> (det øvrige  \r\n\r\n udvalg): </P>  \r\n\r\n<P>Til teksten </P>  \r\n\r\n<P> <B>1)</B> Ordene &#187;inden den 1. maj 1991&#171; udgår, og i stedet  \r\n\r\n indsættes: &#187;i god tid, inden Folketinget træder sammen i oktober  \r\n\r\n 1991,&#187;. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>På grund af den sene vedtagelse af beslutningsforslaget er fristen udsat.  \r\n\r\n</P>  \r\n\r\n<P> <I>Helen Beim (S) Ole Espersen (S) Lotte Henriksen (S) Rosing (S) Løvig  \r\n\r\n Simonsen (S) Erik B. Smith (S) Pernille Forchhammer (S) Riishøj (SF) Duetoft  \r\n\r\n (CD) Agnete Laustsen (KF) Ahlmann-Ohlsen (KF) Hanne Severinsen (V) Sønderby  \r\n\r\n (V) Jørgen Winther (V)</I> fmd. <I>Kirsten Madsen (FP) Jørgen Estrup (RV)</I>  \r\n\r\n nfmd. <I>Glønborg (KRF) </I></P>  \r\n\r\n<P> </P>  \r\n\r\n<P> <B>Bilag </B></P>  \r\n\r\n<P>Udvalgets spørgsmål til udenrigsministeren og dennes besvarelse heraf </P>  \r\n\r\n<P>  <I>Spørgsmål 1: </I></P>  \r\n\r\n<P> &#187;Har ministeren oplysninger om, hvorledes andre lande har  \r\n\r\n finansieret og vil finansiere deres støtte til Østlandene - herunder om der  \r\n\r\n er blevet taget midler fra deres respektive ulandsstøtte?&#187; </P>  \r\n\r\n<P> <I>Spørgsmål 2: </I></P>  \r\n\r\n<P> &#187;Ministeren bedes oplyse, om der er nordiske lande (evt. andre  \r\n\r\n lande, vi normalt sammenligner os med), der har finansieret deres Øststøtte  \r\n\r\n enten ved at <I>flytte</I> midler fra ulandskontoen - eller finansieret  \r\n\r\n direkte <I>via</I> ulandsstøtten?&#187; </P>  \r\n\r\n<P> <I>Samlet besvarelse: </I></P>  \r\n\r\n<P> Der foreligger ikke for nærværende nogen samlet opgørelse over, hvordan  \r\n\r\n den vestlige støtte til Østeuropa finansieres. Den koordination, der under  \r\n\r\n ledelse af EF-Kommissionen sker af de 24 OECD-landes bistand til Østeuropa,  \r\n\r\n er koncentreret om midlernes anvendelse - ikke om deres tilvejebringelse.  \r\n\r\n</P>  \r\n\r\n<P>Det gælder generelt, at det er ret vanskeligt at overskue, hvordan  \r\n\r\n midlerne tilvejebringes i de enkelte lande, dels fordi landene har en  \r\n\r\n uensartet og ofte uigennemskuelig bevillingspraksis, dels på grund af de  \r\n\r\n forskelligartede støtteformer, som anvendes i bistanden til Central- og  \r\n\r\n Østeuropa. </P>  \r\n\r\n<P>OECD's udviklingskomite (DAC) indsamler løbende oplysninger om den  \r\n\r\n ulandsbistand, der ydes af de lande, der er medlemmer af komiteen (18 af  \r\n\r\n OECD-landene). Ifølge de regler, der gælder for landenes rapportering til  \r\n\r\n DAC, kan bistand til landene i Østeuropa ikke medregnes i opgørelsen af  \r\n\r\n udviklingsbistanden. DAC foretager ikke opgørelser vedr. bistanden til  \r\n\r\n Østeuropa eller af sammenhængen mellem denne bistand og ulandsbistanden. </P>  \r\n\r\n<P>For så vidt angår de øvrige <I>nordiske lande</I> gælder det, at hverken  \r\n\r\n Norge eller Finland hidtil har kanaliseret midler fra ulandsbistanden over i  \r\n\r\n støtte til Østeuropa. </P>  \r\n\r\n<P> <I>Sverige</I> har derimod besluttet at anvende 300 mio. SKR om året i  \r\n\r\n finansårene 1990-91-1992-93 - i alt 900 mio. SKR - af bistandsbevillingerne  \r\n\r\n til støtte for udviklingen i Østeuropa. Midlerne ydes både multilateralt og  \r\n\r\n bilateralt. Den bilaterale bistand administreres for hovedpartens vedkommende  \r\n\r\n af Beredningen før Internationellt Tekniskt-ekonomiskt Samarbete (BITS) -  \r\n\r\n hvis virksomhed generelt omfatter bløde kreditter, træningsprogrammer og  \r\n\r\n teknisk samarbejde - mens bistandsorganisationen SIDA har ansvaret for  \r\n\r\n bistanden til folkebevægelser, visse organisationer og kulturelt samarbejde.  \r\n\r\n</P>  \r\n\r\n<P>Det er fra svensk side oplyst, at Østeuropa-bevillingen på de 900 mio. SKR  \r\n\r\n over 3 år indgår som en del af den samlede svenske bistandsbevilling og  \r\n\r\n derfor medregnes i den <I>svenske</I> opgørelse af landets udviklingsbistand  \r\n\r\n (og dermed også medregnes i den svenske bistandsprocent). </P>  \r\n\r\n<P>Bevillingen kan dog som nævnt ovenfor ikke indrapporteres som  \r\n\r\n udviklingsbistand til DAC og indgår derfor ikke i OECD's opgørelse af den  \r\n\r\n svenske udviklingsbistand. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/05/1991"
        },
        {
            "displayName": "Accession",
            "displayValue": "19902DA00050"
        },
        {
            "displayName": "Entydig dokumentidentifikation",
            "displayValue": "CL002793"
        },
        {
            "displayName": "Dato for førstegangsindlæggelse",
            "displayValue": "16/05/1991"
        },
        {
            "displayName": "Dato for indlæggelse",
            "displayValue": "16/05/1991"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "50"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}