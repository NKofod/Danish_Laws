{
    "id": 71996,
    "title": "Bekendtgørelse af overenskomst af 7. juni 1968 med Tunesien om et dansk statslån, med tillægsaftale af 2. august 1968 ",
    "documentTypeId": "220",
    "isSagsforlobPeriodValid": false,
    "shortName": "BKI nr 136 af 23/12/1968",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 7. juni 1968  \r\n\r\n med Tunesien om et dansk statslån, med tillægsaftale af 2. august 1968 </H1>  \r\n\r\n<P></P>  \r\n\r\n<BR>  \r\n\r\n<P>Bekendtgørelse af overenskomst af 7. juni 1968 med Tunesien om et dansk  \r\n\r\n statslån, med tillægsaftale af 2. august 1968. </P>  \r\n\r\n<P>Den 7. juni 1968 er der i Tunis mellem Danmark og Tunesien indgået  \r\n\r\n følgende overenskomst med dertil hørende tillæg og brevveksling om ydelse af  \r\n\r\n et dansk statslån til Tunesien: </P>  \r\n\r\n<P>OVERENSKOMST </P>  \r\n\r\n<P>mellem Kongeriget Danmarks og Den tunesiske Republiks regeringer om et  \r\n\r\n dansk statslån til Tunesien </P>  \r\n\r\n<P>Den danske regering og Den tunesiske Republiks regering, der ønsker at  \r\n\r\n styrke det traditionelle samarbejde og de venskabelige forbindelser, som  \r\n\r\n består mellem deres lande, er blevet enige om, at der inden for rammerne af  \r\n\r\n Tunesiens økonomiske udvikling skal ydes et dansk statslån til Den tunesiske  \r\n\r\n Republik i overensstemmelse med følgende bestemmelser: </P>  \r\n\r\n<P>Artikel 1. </P>  \r\n\r\n<P>Lånet. </P>  \r\n\r\n<P>Den danske regering (i det følgende benævnt långiveren) påtager sig til  \r\n\r\n gavn for den økonomiske udvikling at yde den tunesiske regering (i det  \r\n\r\n følgende benævnt låntageren) et lån på fjorten millioner danske kroner til  \r\n\r\n indkøb af udstyr og til betaling for de i nærværende overenskomsts artikel VI  \r\n\r\n omhandlede tjenesteydelser. </P>  \r\n\r\n<P>Artikel II. </P>  \r\n\r\n<P>Lånekontoen. </P>  \r\n\r\n<UL CLASS=PLAIN-LIST>  \r\n\r\n<LI>1) En konto betegnet &#187;særkonto for den tunesiske regering&#171; (i  \r\n\r\n det følgende benævnt &#187;særkontoen&#171;) vil blive åbnet i Danmarks  \r\n\r\n Nationalbank (som handler på långiverens vegne) til fordel for Banque  \r\n\r\n Centrale de Tunisie (som handler på låntagerens vegne). Långiveren vil drage  \r\n\r\n omsorg for, at der altid er tilstrækkelige midler til rådighed på særkontoen  \r\n\r\n til, at låntageren kan betale rettidigt for udstyr og tjenesteydelser, som  \r\n\r\n kontraheres inden for lånets rammer, dog således, at de beløb, der  \r\n\r\n efterhånden stilles til rådighed for låntageren, ikke tilsammen overstiger  \r\n\r\n det i artikel 1 angivne beløb. </LI>  \r\n\r\n<LI>2) Banque Centrale de Tunisie (som handler på låntageren vegne) skal være  \r\n\r\n berettiget til på de i denne overenskomst fastsatte vilkår på særkontoen at  \r\n\r\n trække de beløb, der er nødvendige til anskaffelse af udstyr eller betaling  \r\n\r\n for tjenesteydelser kontraheret inden for lånets rammer. </LI>  \r\n\r\n</UL>  \r\n\r\n<P>Artikel III. </P>  \r\n\r\n<P>Rentefoden. </P>  \r\n\r\n<P>Lånet ydes rentefrit. </P>  \r\n\r\n<P>Artikel IV. </P>  \r\n\r\n<P>Tilbagebetaling. </P>  \r\n\r\n<UL CLASS=PLAIN-LIST>  \r\n\r\n<LI>1) Låntageren forpligter sig til at tilbagebetale långiveren den på  \r\n\r\n særkontoen trukne hovedstol i 28 halvårlige afdrag, hvert på et beløb af  \r\n\r\n 500.000 danske kroner, det første afdrag forfaldende den 1. april 1972, det  \r\n\r\n sidste afdrag den 1. oktober 1986. </LI>  \r\n\r\n<LI>2) Låntageren har ret til forud for forfaldstiden helt eller delvis at  \r\n\r\n tilbagebetale et eller flere af låntageren angivne afdrag. </LI>  \r\n\r\n</UL>  \r\n\r\n<P>Artikel V. </P>  \r\n\r\n<P>Betalingssted. </P>  \r\n\r\n<P>Låntageren forpligter sig til at tilbagebetale lånet til Danmarks  \r\n\r\n Nationalbank i danske kroner eller enhver anden konvertibel møntsort, som  \r\n\r\n accepteres af nævnte bank, til kredit for det danske finansministeriums  \r\n\r\n løbende konto i Danmarks Nationalbank. </P>  \r\n\r\n<P>Artikel VI. </P>  \r\n\r\n<UL CLASS=PLAIN-LIST>  \r\n\r\n<LI>(Tunesiens) anvendelse af lånet. </LI>  \r\n\r\n<LI>1) Låntageren vil anvende lånet til finansiering af import af dansk  \r\n\r\n udstyr eller danske tjenesteydelser til gennemførelse af projektet om  \r\n\r\n opførelse af tre hoteller i henhold til den under 22. april 1968 afsluttede  \r\n\r\n kontrakt mellem Societe Carthago og Danish Turnkey Hotels. </LI>  \r\n\r\n<LI>2) Låntageren vil foranledige, at lånet anvendes udelukkende til  \r\n\r\n anskaffelse af varer og til tjenesteydelser, som er nødvendige før  \r\n\r\n opfyldelsen af kontrakter, der er godkendt af de to parter. Betalingsformen  \r\n\r\n for så vidt angår sådanne varer og tjenesteydelser, udover den i artikel II  \r\n\r\n omhandlede, skal fastsættes ved indbyrdes aftale mellem låntageren og  \r\n\r\n långiveren. </LI>  \r\n\r\n<LI>3) Långiveren vil godkende indgåelse af kontrakter inden for lånets  \r\n\r\n rammer således, at långiveren ikke holdes ansvarlig for sådanne kontrakters  \r\n\r\n behørige opfyldelse eller senere udførelse. </LI>  \r\n\r\n<LI>4) De betalingsbetingelser, der fastsættes i en kontrakt eller anden  \r\n\r\n dokumentation af, at en ordre er afgivet til en dansk eksportør med henblik  \r\n\r\n på leverancer eller tjenesteydelser af den ovenfor omhandlede art, skal kunne  \r\n\r\n betragtes som sædvanlige og rimelige, når den pågældende kontrakt eller anden  \r\n\r\n dokumentation ikke indeholder bestemmelser, ifølge hvilke den danske  \r\n\r\n eksportør tilstår en særlig kreditydelse. </LI>  \r\n\r\n<LI>5) Lånet kan kun anvendes til betaling for leverancer eller  \r\n\r\n tjenesteydelser, som er kontraheret efter nærværende overenskomsts  \r\n\r\n ikrafttræden. </LI>  \r\n\r\n<LI>6) Låntageren kan trække på den i artikel II nævnte konto i Danmarks  \r\n\r\n Nationalbank i et tidsrum af indtil 3 år fra datoen for overenskomstens  \r\n\r\n ikrafttræden eller fra en sådan anden dato, som måtte blive fastsat efter  \r\n\r\n indbyrdes aftale mellem långiveren og låntageren. </LI>  \r\n\r\n<LI>7) Såfremt låneprovenuet ikke er blevet fuldt udnyttet i det ovenfor  \r\n\r\n under 5 fastsatte tidsrum, skal de halvårlige afdrag nedsættes i samme  \r\n\r\n forhold som forholdet mellem det uudnyttede beløb og lånets hovedstol. </LI>  \r\n\r\n</UL>  \r\n\r\n<P>Artikel VII. </P>  \r\n\r\n<P>Ikke-diskrimination. </P>  \r\n\r\n<UL CLASS=PLAIN-LIST>  \r\n\r\n<LI>1) Med hensyn til tilbagebetalingen af lånet forpligter låntageren sig  \r\n\r\n til ikke at diskriminere den danske gældsfordring i forhold til andre  \r\n\r\n udenlandske kreditorer. </LI>  \r\n\r\n<LI>2) Enhver afskibning af udstyr, der falder inden for lånets rammer, skal  \r\n\r\n ske i overensstemmelse med princippet om, at ethvert skib har ret til  \r\n\r\n deltagelse i international handel under frit konkurrenceforhold. </LI>  \r\n\r\n</UL>  \r\n\r\n<P>Artikel VIII. </P>  \r\n\r\n<P>Diverse. </P>  \r\n\r\n<UL CLASS=PLAIN-LIST>  \r\n\r\n<LI>1) Før det første træk på den i artikel II omhandlede særkonto skal  \r\n\r\n låntageren godtgøre over for långiveren, at alle forfatningsmæssige eller  \r\n\r\n andre i låntagerlandets lovgivning fastsatte vilkår er blevet opfyldt,  \r\n\r\n således at nærværende overenskomst i henhold til de i den fastsatte  \r\n\r\n betingelser har forpligtende virkning. som er bindende for låntageren. </LI>  \r\n\r\n<LI>2) Låntageren skal over for långiveren fremlægge bevis for, at den eller  \r\n\r\n de personer. der disponerer eller udfærdiger dokumenter i henhold til  \r\n\r\n nærværende overenskomst, er behørigt bemyndiget hertil, samt afgive en  \r\n\r\n bekræftet prøve på hver af disse personers underskrift. </LI>  \r\n\r\n<LI>3) Enhver meddelelse eller anmodning vedrørende nærværende overenskomst  \r\n\r\n eller enhver mellem de kontraherende parter ifølge nærværende overenskomst  \r\n\r\n truffet disposition skal være skriftlig. En sådan meddelelse eller anmodning  \r\n\r\n skal anses for lovligt afgivet eller fremsat, når den er afleveret personligt  \r\n\r\n eller sendt pr. post. telegram eller radiogram til den pågældende parts i  \r\n\r\n nærværende overenskomst angivne adresse eller en anden adresse, som  \r\n\r\n vedkommende part måtte have angivet skriftligt over for den part, der afgiver  \r\n\r\n meddelelsen eller fremsætter anmodningen. </LI>  \r\n\r\n</UL>  \r\n\r\n<P>Artikel IX. </P>  \r\n\r\n<P>Særlige bestemmelser. </P>  \r\n\r\n<P>Lånets hovedstol skal tilbagebetales uden fradrag af og fritaget for alle  \r\n\r\n skatter, alle afgifter og alle i medfør af låntagerlandets lovgivning  \r\n\r\n gældende restriktioner. Nærværende overenskomst skal være fritaget for alle  \r\n\r\n afgifter, som kan eller vil kunne pålægges i medfør af låntagerlandets  \r\n\r\n lovgivning ved dens ikrafttræden, indgåelse, udfærdigelse eller registrering.  \r\n\r\n</P>  \r\n\r\n<P>Artikel X. </P>  \r\n\r\n<P>Annullering og suspension. </P>  \r\n\r\n<UL CLASS=PLAIN-LIST>  \r\n\r\n<LI>1) Låntageren kan ved meddelelse til långiveren annullere ethvert  \r\n\r\n lånebeløb, som låntageren ikke måtte have trukket. </LI>  \r\n\r\n</UL>  \r\n\r\n<P>Såfremt et af nedenstående forhold måtte indtræffe og bestå, kan  \r\n\r\n långiveren ved meddelelse til låntageren helt eller delvis suspendere  \r\n\r\n låntagerens ret til at trække på særkontoen: </P>  \r\n\r\n<UL CLASS=PLAIN-LIST>  \r\n\r\n<LI>a) Misligholdelse med hensyn til tilbagebetaling af hovedstolen i henhold  \r\n\r\n til nærværende overenskomst eller til enhver anden finansiel forpligtelse,  \r\n\r\n som låntageren har påtaget sig i forhold til långiveren. </LI>  \r\n\r\n<LI>b) Misligholdelse fra låntagerens side med hensyn til opfyldelsen af  \r\n\r\n enhver anden forpligtelse i medfør af nærværende overenskomst. </LI>  \r\n\r\n<LI>2) Låntagerens ret til at trække på særkontoen skal efter  \r\n\r\n omstændighederne vedblivende være helt eller delvis suspenderet, indtil det  \r\n\r\n eller de forhold, som har foranlediget en sådan suspension, ikke længere  \r\n\r\n består, eller indtil långiveren har meddelt låntageren, at retten til at  \r\n\r\n foretage træk er genoprettet. Det er dog herved en betingelse, at retten,  \r\n\r\n såfremt den er genoprettet i henhold til en meddelelse herom, kun skal  \r\n\r\n generhverves i det omfang og på de vilkår, der er angivet i denne meddelelse,  \r\n\r\n og at denne meddelelse ikke på nogen måde skal påvirke eller forringe nogen  \r\n\r\n rettighed, nogen beføjelse eller noget retsmiddel for långiveren med hensyn  \r\n\r\n til noget andet eller efterfølgende forhold, anført i denne artikel, som har  \r\n\r\n foranlediget suspensionen. </LI>  \r\n\r\n</UL>  \r\n\r\n<P>Hvis låntagerens ret til at trække på særkontoen har været suspenderet for  \r\n\r\n noget lånebeløb i en uafbrudt periode på 60 dage, kan långiveren ved  \r\n\r\n meddelelse til låntageren ophæve dennes ret til at foretage træk for dette  \r\n\r\n beløb. Ved afgivelsen af en sådan meddelelse annulleres det pågældende beløb.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>3) Alle nærværende overenskomsts bestemmelser forbliver i kraft uanset  \r\n\r\n enhver annullering eller suspension, bortset fra i de tilfælde, hvor det  \r\n\r\n modsatte udtrykkeligt er bestemt i nærværende artikel. </LI>  \r\n\r\n</UL>  \r\n\r\n<P>Artikel XI. </P>  \r\n\r\n<P>Långiverens retsmidler. </P>  \r\n\r\n<P>Hvis et af de i artikel X under a og b anførte forhold indtræffer og  \r\n\r\n består i en periode på 60 dage efter, at långiveren har givet låntageren  \r\n\r\n meddelelse herom. kan långiveren når som helst efter sit eget valg erklære  \r\n\r\n den resterende del af hovedstolen for forfalden til betaling straks. Efter  \r\n\r\n afgivelsen af en sådan erklæring forfalder hovedstolens restbeløb til  \r\n\r\n betaling straks, uanset eventuelle modsatte bestemmelser, </P>  \r\n\r\n<P>som overenskomsten i øvrigt måtte indeholde. </P>  \r\n\r\n<P>Artikel XII. </P>  \r\n\r\n<P>Afgørelse af tvistigheder. </P>  \r\n\r\n<UL CLASS=PLAIN-LIST>  \r\n\r\n<LI>1) Enhver tvistighed, som måtte opstå mellem de kontraherende parter  \r\n\r\n angående fortolkningen eller gennemførelsen af nærværende overenskomst, og  \r\n\r\n som ikke har kunnet bilægges ad diplomatisk vej i løbet af seks måneder. skal  \r\n\r\n efter anmodning af en af parterne forelægges en voldgiftsdomstol bestående af  \r\n\r\n tre medlemmer. Denne domstols formand, som skal være statsborger i et  \r\n\r\n tredjeland. skal udpeges efter indbyrdes aftale mellem de kontraherende  \r\n\r\n parter. Såfremt parterne ikke kan nå til enighed om udpegelsen af domstolens  \r\n\r\n formand. kan hver af dem anmode præsidenten for Den mellemfolkelige Domstol  \r\n\r\n om at foretage denne udpegelse. Hver af parterne udpeger sin egen  \r\n\r\n voldgiftsdommer: såfremt en af parterne undlader at udpege sin  \r\n\r\n voldgiftsdommer, kan denne udpeges af voldgiftsdomstolens formand. </LI>  \r\n\r\n<LI>2) Hver af de kontraherende parter skal efterkomme og gennemføre  \r\n\r\n voldgiftsdomstolens kendelser. </LI>  \r\n\r\n</UL>  \r\n\r\n<P>Artikel XIII. </P>  \r\n\r\n<P>Overenskomstens gyldighed. </P>  \r\n\r\n<UL CLASS=PLAIN-LIST>  \r\n\r\n<LI>1) Nærværende overenskomst træder i kraft på datoen for dens  \r\n\r\n undertegnelse. </LI>  \r\n\r\n<LI>2) Når lånets hele hovedstol er blevet tilbagebetalt, træder nærværende  \r\n\r\n overenskomst ud af kraft. </LI>  \r\n\r\n</UL>  \r\n\r\n<P>Artikel XIV. </P>  \r\n\r\n<P>Adresser. </P>  \r\n\r\n<P>Adresserne til brug for de to parter er: </P>  \r\n\r\n<P>Låntageren: </P>  \r\n\r\n<P>Secretariat d'Etat aux Affaires Etrangeres, Direction de la Cooperation  \r\n\r\n Internationale. </P>  \r\n\r\n<P>Telegramadresse: </P>  \r\n\r\n<P>MINETRAN Tunis. </P>  \r\n\r\n<P>Långiveren: </P>  \r\n\r\n<P>Med henblik på udbetalingerne: </P>  \r\n\r\n<P>Udenrigsministeriet, </P>  \r\n\r\n<P>Sekretariatet for teknisk samarbejde </P>  \r\n\r\n<P>med udviklingslandene, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>DACOMTA Copenhague. </P>  \r\n\r\n<P>Med henblik på tilbagebetalingen af lånet: </P>  \r\n\r\n<P>Finansministeriet, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>FINANS Copenhague. </P>  \r\n\r\n<P>Til bekræftelse heraf har undertegnede, som er behørigt bemyndiget af  \r\n\r\n deres respektive regeringer, underskrevet nærværende overenskomst. </P>  \r\n\r\n<P>Udfærdiget i Tunis den 7. juni 1968 i to originaleksemplarer på fransk.  \r\n\r\n</P>  \r\n\r\n<P>For den danske regering: </P>  \r\n\r\n<P>A. Rosenstand Hansen </P>  \r\n\r\n<P>Danmarks ambassadør </P>  \r\n\r\n<P>For den tunesiske regering: </P>  \r\n\r\n<P>Bechir Ennaji </P>  \r\n\r\n<P>ambassadør, chef for departementet for </P>  \r\n\r\n<P>internationalt samarbejde </P>  \r\n\r\n<P>TILLÆG </P>  \r\n\r\n<P>Denne overenskomst finder anvendelse på leverancer til Tunesien af dansk  \r\n\r\n udstyr og danske tjenesteydelser i forbindelse med opførelse af 3 hoteller på  \r\n\r\n øen Djerba. Gennemførelsen af projektet er overladt til det tunesiske firma  \r\n\r\n Societe CARTHAGO i samarbejde med DANISH TURNKEY LTD. i henhold til den  \r\n\r\n mellem de to selskaber den 22. april 1965 afsluttede kontrakt. Disse to  \r\n\r\n selskaber har foreløbig aftalt, at det danske firma tilvejebringer følgende  \r\n\r\n udstyr og tjenesteydelser: </P>  \r\n\r\n<P>(beløbene er omtrentlige) </P>  \r\n\r\n<PRE>  \r\n\r\n                                                               d. kr.  \r\n\r\n 1) Projektudkast .......................................... 1.820.000  \r\n\r\n 2) Byggepladsens forvaltning  \r\n\r\n    (for et tidsrum af 3 år) ............................... 3.330.000  \r\n\r\n 3.1. Elektrisk installation ................................. 740.000  \r\n\r\n 3.2. Varmeanlæg ........................................... 1.580.000  \r\n\r\n 3.3. Vand og sanitetsanlæg..................... ........... 1.220.000  \r\n\r\n 3.4. Luftkonditionering ................................... 2.000.000  \r\n\r\n 3.5. Køleanlæg .............................................. 407.000  \r\n\r\n 3.6. Telefon- og lydanlæg ................................... 110.000  \r\n\r\n 3.7. Udstyr til køkken og restaurant ...................... 1.996.000  \r\n\r\n 3.8. Møbler ............................................... 1.400.000  \r\n\r\n                                                            14.603.000  \r\n\r\n</PRE>  \r\n\r\n<P>Såfremt det samlede beløb for ovennævnte leverancer af dansk udstyr etc.  \r\n\r\n overstiger det i overenskomsten fastsatte lånebeløb (14 millioner d. kr.), må  \r\n\r\n finansieringen af merudgiften udredes uden for rammerne af nærværende  \r\n\r\n overenskomst. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Tunis, den 7. juni 1968 </I> </P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Idet jeg henviser til den i dag undertegnede overenskomst mellem den  \r\n\r\n danske regering og den tunesiske regering vedrørende et udviklingslån (i det  \r\n\r\n følgende benævnt overenskomsten), har jeg den ære at foreslå Dem, at følgende  \r\n\r\n bestemmelser skal anvendes ved gennemførelsen af artikel VI i nævnte  \r\n\r\n overenskomst. </P>  \r\n\r\n<P>Udbetalingerne fra lånekontoen skal ske på følgende måde: </P>  \r\n\r\n<UL CLASS=PLAIN-LIST>  \r\n\r\n<LI>1) Den danske eksportør eller konsulent og den tunesiske importør eller  \r\n\r\n investerende part afslutter en kontrakt. Ingen kontrakt om danske leverancer  \r\n\r\n eller tjenesteydelser til et beløb af under 100.000 kroner undtagen til  \r\n\r\n anvendelse af et endeligt restbeløb under det nævnte beløbs størrelse </LI>  \r\n\r\n</UL>  \r\n\r\n<P>- kan finansieres i medfør af overenskomsten. </P>  \r\n\r\n<UL CLASS=PLAIN-LIST>  \r\n\r\n<LI>2) Kontrakten vil blive forelagt de danske myndigheder, som afgør,  \r\n\r\n hvorvidt den opfylder betingelserne for at kunne finansieres i medfør af  \r\n\r\n overenskomsten. De vil bl. a. påse, at </LI>  \r\n\r\n<LI>a) de kontraherede varer eller tjenesteydelser falder inden for  \r\n\r\n overenskomstens rammer, </LI>  \r\n\r\n<LI>b) det pågældende udstyr er fremstillet i Danmark, eller at de begærede  \r\n\r\n tjenesteydelser vil blive udført af personer, som driver  \r\n\r\n forretningsvirksomhed i Danmark. </LI>  \r\n\r\n<LI>3) Når kontrakten er godkendt af de danske myndigheder, modtager de  \r\n\r\n tunesiske myndigheder meddelelse herom: sidstnævnte kan derefter trække på  \r\n\r\n lånekontoen i Danmarks Nationalbank med henblik på betaling af de i  \r\n\r\n kontrakten omhandlede leverancer. Udbetalingerne fra denne konto til danske  \r\n\r\n eksportører skal ske på betingelse af, at de nødvendige dokumenter  \r\n\r\n fremlægges, efter at Danmarks Nationalbank har konstateret, at betingelserne  \r\n\r\n for at foretage sådanne betalinger er opfyldt. </LI>  \r\n\r\n</UL>  \r\n\r\n<P>Hvis den tunesiske regering kan godkende foranstående bestemmelser, har  \r\n\r\n jeg den ære at foreslå, at dette brev samt Deres Excellences svar skal udgøre  \r\n\r\n en aftale mellem vore to regeringer om denne sag. </P>  \r\n\r\n<P>Modtag, Deres Excellence, forsikringen om min udmærkede højagtelse. </P>  \r\n\r\n<P>For den danske regering: </P>  \r\n\r\n<P>A. Rosenstand Hansen </P>  \r\n\r\n<P>H.E. hr. ambasadøren, </P>  \r\n\r\n<P>chefen for departementet for </P>  \r\n\r\n<P>internationalt samarbejde, </P>  \r\n\r\n<P>Tunis. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Tunis, den 7. juni 1968. </I> </P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Jeg har den ære at anerkende modtagelsen af Deres sålydende brev af dags  \r\n\r\n dato: </P>  \r\n\r\n<P>(her følger teksten til foranstående brev) </P>  \r\n\r\n<P>Jeg har den ære at meddele Dem, at min regering er enig i foranstående.  \r\n\r\n</P>  \r\n\r\n<P>Modtag, Deres Excelience, forsikringen om min udmærkede højagtelse. </P>  \r\n\r\n<P>For den tunesiske regering: </P>  \r\n\r\n<P>Bechir Ennaji </P>  \r\n\r\n<P>H.E. Danmarks ambassadør, </P>  \r\n\r\n<P>Tunis. </P>  \r\n\r\n<P>Overenskomstens artikel IV, stk. 1, er ændret ved den nedenfor gengivne  \r\n\r\n tillægsaftale af 2. august 1968: </P>  \r\n\r\n<P>TILLÆGSAFTALE nr. 1 </P>  \r\n\r\n<P>til overenskomsten af 7. juni 1968 om et dansk statslån til Tunesien. </P>  \r\n\r\n<P>Artikel I. </P>  \r\n\r\n<P>Den danske regering og den tunesiske regering er blevet enige om at ændre  \r\n\r\n artikel IV, stk. 1, i overenskomsten af 7. juni 1968 om et dansk statslån til  \r\n\r\n Tunesien som følger: </P>  \r\n\r\n<P>Ny artikel IV. </P>  \r\n\r\n<P>Tilbagebetaling. </P>  \r\n\r\n<UL CLASS=PLAIN-LIST>  \r\n\r\n<LI>1) Låntageren forpligter sig til at tilbagebetale långiveren den på  \r\n\r\n særkontoen trukne hovedstol i femogtredive halvårlige afdrag, hvert på et  \r\n\r\n beløb af fire hundrede tusinde danske kroner, det første afdrag forfaldende  \r\n\r\n den første maj 1976, det sidste afdrag den første maj 1993. </LI>  \r\n\r\n<LI>2) Uændret. </LI>  \r\n\r\n</UL>  \r\n\r\n<P>Til bekræftelse heraf har undertegnede, som er behørigt bemyndiget af  \r\n\r\n deres respektive regeringer, underskrevet nærværende tillægsaftale. </P>  \r\n\r\n<P>Udfærdiget i Tunis den anden august nitten hundrede og otteogtres i to  \r\n\r\n originaleksemplarer på fransk. </P>  \r\n\r\n<P>For den danske regering: </P>  \r\n\r\n<P>A. Rosenstand Hansen </P>  \r\n\r\n<P>Danmarks ambassadør </P>  \r\n\r\n<P>For den tunesiske regering: </P>  \r\n\r\n<P>Bechir Ennaji </P>  \r\n\r\n<P>Ambassadør, chef for departementet for </P>  \r\n\r\n<P>internationalt samarbejde </P>  \r\n\r\n<P>Udenrigsministeriet den 23. december 1968. </P>  \r\n\r\n<P>K. Helveg Petersen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/02/1969"
        },
        {
            "displayName": "Accession",
            "displayValue": "L19680013664"
        },
        {
            "displayName": "Entydig dokumentidentifikation",
            "displayValue": "CM031187"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "04/01/2007"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "136"
        },
        {
            "displayName": "År for udstedelse",
            "displayValue": "1968"
        },
        {
            "displayName": "Dato for underskrift",
            "displayValue": "23/12/1968"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.0.8.Tunesien."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}