{
    "id": 121583,
    "title": "Skrivelse om afskaffelse af løsrevne lukkedage i dagtilbud\\n(Til samtlige kommuner)",
    "documentTypeId": "200",
    "isSagsforlobPeriodValid": true,
    "shortName": "SKR nr 9684 af 06/10/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#B1\">Bilag 1</a></p>\r\n      <p class=\"Indholdsfortegnelse\"><a href=\"#B2\">Bilag 2</a></p><div class=\"bjelke\">Den fulde tekst</div><p class=\"Titel2\">Skrivelse om afskaffelse af løsrevne lukkedage i dagtilbud</p>\r\n      <p class=\"UnderTitel2\">(Til samtlige kommuner)</p>\r\n      <p class=\"Tekst\">Som led i kommuneaftalen for 2009 har regeringen og KL aftalt, at løsrevne lukkedage i daginstitutioner skal afskaffes. Aftalen har virkning fra 1. januar 2009.</p>\r\n      <p class=\"Tekst\">Aftaleteksten er vedlagt til orientering.</p>\r\n      <p class=\"Tekst\">For at give kommunerne de bedst mulige forudsætninger for at udmønte aftalen i praksis vedhæftes til orientering vejledningstekst om lukkedage, der uddyber aftalen og reglerne omkring afholdelse af lukkedage.</p>\r\n      <p class=\"Tekst\">Vejledningsteksten vil blive indarbejdet i ministeriets samlede vejledning om dagtilbud, fritids-hjem og klubtilbud primo januar 2009, da vejledningen her skal revideres pga. de kommende regler om frokostmåltid i daginstitutioner.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Velfærdsministeriet, den 6. oktober 2008</P><P CLASS=SIGN1 ALIGN=\"CENTER\">Nina Eg Hansen</P><P CLASS=SIGN2 ALIGN=\"RIGHT\">/ Charlotte Meibom</P></FONT></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\r\n      <p class=\"BilagTekst\">Uddrag fra kommuneaftaletekst vedr. lukkedage i dagtilbud</p>\r\n      <p class=\"Tekstoverskrift\">Dagtilbud</p>\r\n      <p class=\"TekstoverskriftVenstre\">Ingen løsrevne lukkedage</p>\r\n      <p class=\"Bilagstekst\">Regeringen og KL er enige om, at det ikke er hensigtsmæssigt, at daginstitutioner i de enkelte kommuner holder åbent i f.eks. ferieperioder, hvor fremmødet af børn er lavt.</p>\r\n      <p class=\"Bilagstekst\">Det kan f.eks. være i sommerferien, mellem jul og nytår eller på den indeklemte fredag efter Kristi Himmelfartsdag. Regeringen og KL er endvidere enige om, at familier med et pasningsbehov på de dage, hvor barnets egen institution holder lukket, skal have et tilbud om pasning i en anden institution.</p>\r\n      <p class=\"Bilagstekst\">Regeringen og KL er endvidere enige om, at der ikke skal være løsrevne lukkedage herudover, som det i dag praktiseres i en del kommuner.</p>\r\n      <p class=\"Bilagstekst\">En undersøgelse fra KL viser, at det gennemsnitlige antal løsrevne lukke-dage på tværs af kommuner varierer mellem 0 og ca. 5 svarende til gennemsnitligt 1 løsreven lukkedag opgjort for kommunerne under ét. Der er enighed om, at kommunernes serviceudgifter og bloktilskud i 2009 derfor løftes med 65 mio. kr.</p><a id=\"B2\"><hr class=\"BilagStreg\"></a><p class=\"Bilag\"><span id=\"Bil2\">Bilag 2</span></p>\r\n      <p class=\"BilagTekst\">Vejledningstekst om lukkedage i daginstitutioner efter dagtilbudsloven</p>\r\n      <p class=\"Bilagstekst\">Lukkedage defineres som dage, hvor et dagtilbud holder hel eller delvis lukket på almindelige hverdage. Kommunalbestyrelsen har som følge af forsyningsforpligtelsen og reglerne om pasningsgarantien en forpligtelse til at stille en plads i et dagtilbud til rådighed på alle hverdage fra barnet er 26 uger og indtil skolestart.</p>\r\n      <p class=\"Bilagstekst\">Som følge af kommuneaftalen for 2009 mellem regeringen og KL, må der kun holdes lukket på dage, hvor fremmødet af børn i daginstitutionen er lavt – dvs. på dage hvor mange forældre holder fri, og hvor der derfor kun er få børn med pasningsbehov. Det kan f.eks. være i sommerferien, mellem jul og nytår eller på den indeklemte fredag efter Kristi Himmelfartsdag.</p>\r\n      <p class=\"Bilagstekst\">Regeringen og KL er enige om, at der ikke skal være løsrevne lukkedage herudover.</p>\r\n      <p class=\"Tekstoverskrift\">Kriterier for lavt fremmøde</p>\r\n      <p class=\"Bilagstekst\">Det er den enkelte kommune, der fastsætter kriterier for, hvad der er lavt fremmøde i daginstitutioner af sammenlignelig størrelse. Ved fastlæggelse af kriterier for lavt fremmøde kan der bl.a. tages hensyn til dels antallet af børn og dels forholdet mellem antallet af børn og ansatte, så der også tages hensyn til institutionens størrelse.</p>\r\n      <p class=\"Bilagstekst\">Holder daginstitutionen eller den enkelte dagpleje under kommunens forsyning lukket, skal kommunen stille et alternativt dagtilbud efter dagtilbudslovens regler til rådighed for barnet. Forpligtelsen til at stille et alternativt dagtilbud til rådighed gælder ikke, når dagtilbuddet holder lukket i weekender, på helligdage samt den 5. juni (Grundlovsdag) og den 24. december (Juleaftensdag).</p>\r\n      <p class=\"Tekstoverskrift\">Vurdering af pasningsbehovet</p>\r\n      <p class=\"Bilagstekst\">Kommunen eller daginstitutionen skal vurdere pasningsbehovet i den enkelte daginstitution eller i den enkelte enhed i daginstitutionen. Vurderingen kan foretages på baggrund af f.eks. erfaringer fra tidligere år, input fra forældrebestyrelser, forældremøder mv.</p>\r\n      <p class=\"Bilagstekst\">Kommunen eller daginstitutionen skal inddrage forældrene i beslutningen om afholdelse og placering af eventuelle lukkedage på dage med et forventet lavt fremmøde. Kommunen eller daginstitutionen skal således i forbindelse med en eventuel placering af lukkedage give forældrene mulighed for at gøre indsigelse i forhold til kommunens eller daginstitutionens vurdering af lavt fremmøde og i forbindelse hermed eventuelle lukkedages placering. Dette kan f.eks. ske via forældrebestyrelsen, forældremøder eller som en forespørgsel blandt den konkrete forældregruppe. Kommunen kan fast-sætte rammer for inddragelse af forældregruppen i de enkelte institutioner.</p>\r\n      <p class=\"Bilagstekst\">Der kan ikke placeres lukkedage på dage, hvor der ikke efter kommunens kriterier er tale om lavt fremmøde. Det vil sige, at gennemførelsen af lukkedage forudsætter, at der i daginstitutionen er lavt fremmøde i henhold til kommunens udmeldte kriterier. Beslutning om placering af lukkedage kan ske i løbet af året. Forældrene skal inddrages i god tid.</p>\r\n      <p class=\"Bilagstekst\">Kommunalbestyrelsen kan delegere kompetencen til at beslutte placeringen af lukkedage på dage med lavt fremmøde til forældrebestyrelsen i kommunens daginstitutioner inden for de kriterier for lavt fremmøde, som er fastsat af kommunen.</p>\r\n      <p class=\"Bilagstekst\">Kommunalbestyrelsen skal være opmærksom på, at den fortsat er forpligtet til at tilbyde et alternativt dagtilbud til de børn, der har behov for pasning, selvom det er forældrebestyrelsen, der træffer beslutning om f.eks. placeringen af lukkedagene.</p>\r\n      <p class=\"Tekstoverskrift\">Alternativt pasningstilbud</p>\r\n      <p class=\"Bilagstekst\">Når der holdes lukkedage, er kommunen forpligtet til at stille et alternativt pasningstilbud til rådighed til forældrene. For nærmere vejledning herom henvises til gældende vejledning om dagtilbud, fritidshjem og klubtilbud, kapitel 9, afsnit 9.3.</p>\r\n      <p class=\"Tekstoverskrift\">Orientering af forældre</p>\r\n      <p class=\"Bilagstekst\">Kommunerne skal endvidere orientere institutioner, dagpleje og forældrebestyrelser om den konkrete tilgang i kommunen. Dette indebærer, at daginstitutioner og forældre skal oplyses om:</p>\r\n      <p class=\"Bilagstekst\">Generelt:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Kommunens kriterier for lavt fremmøde herunder, hvordan kommunen eller institutionen vurderer lavt fremmøde i de forskellige daginstitutioner, typer af daginstitutioner eller enheder i dag-institutionen</p>\r\n        <p class=\"Liste1\"><span class=\"Liste1Nr\" id=\"\">2)</span> Kommunens tilgang til det alternative pasningstilbud, jf. gældende vejledning om dagtilbud, fritidshjem og klubtilbud 2008, kapitel 9, afsnit 9.3.</p>\r\n      </p>\r\n      <p class=\"Bilagstekst\">Ved eventuelle lukkedage i den enkelte daginstitution eller dagpleje:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">3)</span> Hvornår der afholdes lukkedage på grund af lavt fremmøde i daginstitutionen, såfremt der er vedtaget lukkedage i institutionen</p>\r\n        <p class=\"Liste1\"><span class=\"Liste1Nr\" id=\"\">4)</span> I hvilke daginstitutioner og dagplejer, der tilbydes alternativ pasning for forældre med pasnings-behov på dage, hvor der er lukket i deres barns daginstitution, såfremt der er vedtaget lukkedage i institutionen eller såfremt den enkelte dagpleje har lukket.</p>\r\n      </p>\r\n      <p class=\"Bilagstekst\">Orienteringen af forældrene kan f.eks. ske gennem opslag i den enkelte daginstitution eller dagpleje. Herudover skal såvel kommune som den enkelte daginstitution indberette oplysningerne om tilgang til www.brugerinformation.dk. For dagplejen indberetter kommunen for dagplejerne under ét.</p>",
    "isHistorical": true,
    "editorialNotes": [
        "Forskriften er genindlagt den 14. oktober 2008 pga. fejl:\r\n\r\nTitlen er ændret til: \"Skrivelse om afskaffelse af løsrevne lukkedage i dagtilbud\". \r\n\r\nDer er tilføjet et bilag 2.",
        "Afløst af skrivelse nr. 9036 af 29. januar 2010."
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/10/2008"
        },
        {
            "displayName": "Accession",
            "displayValue": "C20080968454"
        },
        {
            "displayName": "Entydig dokumentidentifikation",
            "displayValue": "BI000294"
        },
        {
            "displayName": "Dato for førstegangsindlæggelse",
            "displayValue": "08/10/2008"
        },
        {
            "displayName": "Dato for indlæggelse",
            "displayValue": "04/02/2010"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9684"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "06/10/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Velfærdsmin., j.nr. 2008-1175"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}