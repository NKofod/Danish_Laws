{
    "id": 87063,
    "title": "Vejledning om arealtilskud til økologisk jordbrugsproduktion ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13750 af 15/11/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om arealtilskud til økologisk  \r\n\r\n jordbrugsproduktion </H1>  \r\n\r\n<P></P>  \r\n\r\n<BR>  \r\n\r\n<P> <B>Indhold</B>  </P>  \r\n\r\n<P>Til den kommende økologiske jordbruger </P>  \r\n\r\n<P>Det handler om at fremme den økologiske produktion og at dække behovet for  \r\n\r\n økologiske varer </P>  \r\n\r\n<P>Tilskud til omlægning - tilskud til drift </P>  \r\n\r\n<P>Jeres produktion bestemmer, hvor meget I kan få </P>  \r\n\r\n<P>Noget for noget </P>  \r\n\r\n<P>Sådan udbetales tilskuddet </P>  \r\n\r\n<P>Tilsagn om forpligtelser </P>  \r\n\r\n<P>Spørg hvis I er i tvivl </P>  \r\n\r\n<P>Retsgrundlag </P>  \r\n\r\n<P>Adresser </P>  \r\n\r\n<P> <B>Til kommende økologiske jordbrugere</B>  </P>  \r\n\r\n<P>Når I har besluttet at lægge om til økologisk drift, er det tid til at få  \r\n\r\n søgt om autorisation og tilskud. At være autoriseret vil sige, at bedriften  \r\n\r\n er godkendt til økologisk drift. </P>  \r\n\r\n<P>Jeres produkter må og kan ikke sælges som økologiske uden, at jeres  \r\n\r\n bedrift er autoriseret af Plantedirektoratet. Men det er i  \r\n\r\n Strukturdirektoratet, I skal søge om tilskud. Rent praktisk er ansøgningen om  \r\n\r\n autorisation og om tilskud samlet i et skema, der sendes ind samlet til  \r\n\r\n Plantedirektoratet senest den 31. december. Dette gælder, hvor omlægningen er  \r\n\r\n påbegyndt i perioden fra den 1. september før ansøgningen indsendes og frem  \r\n\r\n til den 31. august det følgende år. Hvis I vælger at være økologer uden  \r\n\r\n tilskud, kan I dog søge om autorisation frem til den 31. marts. </P>  \r\n\r\n<P>Ansøgningen omfatter blandt andet en plan for, hvordan bedriften bliver  \r\n\r\n lagt om til økologisk drift inden for fire år. Denne plan skal være  \r\n\r\n attesteret af en konsulent med erfaring inden for økologisk jordbrug. Derfor  \r\n\r\n er det en god ide at kontakte en konsulent, så snart I er klar over, at I vil  \r\n\r\n søge om at blive godkendt til økologisk produktion. (Adresser se side 20).  \r\n\r\n Konsulenterne har ofte travlt op til ansøgningsfristen. Derfor gør I klogt i  \r\n\r\n at henvende jer mindst en måned inden, ansøgningen skal være indsendt. </P>  \r\n\r\n<P>Hvis I opfylder betingelserne, vil vi give jer et tilsagn om tilskud til  \r\n\r\n jeres økologiske produktion for en årrække (tilsagnsperioden).  \r\n\r\n Tilsagnsperiodens længde afhænger af, hvor hurtigt I omlægger arealerne til  \r\n\r\n jeres bedrift, idet den slutter 5 år efter, det sidste areal er inddraget til  \r\n\r\n økologisk drift. Tilsagnsperioden kan således aldrig være kortere end 5 år.  \r\n\r\n</P>  \r\n\r\n<P>Et tilsagn om tilskud er en form for gensidig aftale. Hvis I overholder  \r\n\r\n betingelserne i tilsagnet, udbetaler Strukturdirektoratet tilskud som fastsat  \r\n\r\n i tilsagnet. </P>  \r\n\r\n<P>I denne vejledning er kun medtaget de almindelige regler, der gælder for  \r\n\r\n de fleste. Har I særlige forhold, som giver anledning til spørgsmål om  \r\n\r\n mulighederne for tilskud, så vend det med jeres konsulenter. De kan hjælpe  \r\n\r\n jer med at besvare de spørgsmål, I måtte have og give den rådgivning, I har  \r\n\r\n brug for. I er selvfølgelig også velkomne til at kontakte  \r\n\r\n Strukturdirektoratet, hvis der er noget, I er i tvivl om. </P>  \r\n\r\n<P>Venlig hilsen </P>  \r\n\r\n<P>Strukturdirektoratet </P>  \r\n\r\n<P>November 1997 </P>  \r\n\r\n<P> <B>Det handler om at fremme den økologiske produktion og dække behovet  \r\n\r\n for økologiske varer</B>  </P>  \r\n\r\n<P>Den danske stat yder tilskud til økologisk jordbrugsdrift. Dette skyldes  \r\n\r\n regeringens og folketingets ønske om, at efterspørgslen efter økologiske  \r\n\r\n varer kan dækkes af produkter produceret i Danmark. Derfor ønsker man at  \r\n\r\n hjælpe de landmænd, der omlægger til økologisk drift ved at dække en del af  \r\n\r\n de udgifter, der følger med, dels under en omlægning, dels under den  \r\n\r\n fortsatte økologiske drift. Tilskuddene i sig selv giver således ikke en  \r\n\r\n bedre økonomi end ved konventionel drift, men de gør det muligt at komme  \r\n\r\n igennem omlægningsårene, hvor man skal dyrke efter de økologiske regler, men  \r\n\r\n endnu ikke kan sælge produkterne som økologiske. </P>  \r\n\r\n<P>Hvor meget, I eventuelt kan få i tilskud, afhænger af den produktion, I  \r\n\r\n ønsker at have. Indtil nu har især kvægbrugere fundet det interessant at  \r\n\r\n omlægge til økologisk drift, men da der mangler økologisk foderkorn og  \r\n\r\n svinekød, er der brug for, at flere planteavls- og svinebrug lægger om.  \r\n\r\n Derfor har man indført særlige tilskud til disse driftsformer. </P>  \r\n\r\n<P> <B>Tilskud til omlægning - tilskud til drift</B>  </P>  \r\n\r\n<P>I kan modtage forskellige typer af tilskud til økologisk produktion. Det  \r\n\r\n fremgår af det følgende. </P>  \r\n\r\n<P>Hvis I opfylder betingelserne, kan I få tilskud, når I: </P>  \r\n\r\n<P>- omlægger bedriften og anvender økologiske produktionsmetoder driver  \r\n\r\n bedriften økologisk </P>  \r\n\r\n<P>Der gives et særligt tillæg, når I: </P>  \r\n\r\n<P>- har arealer, der ligger i SFL-områder (Særligt Følsomme  \r\n\r\n Landbrugsområder) </P>  \r\n\r\n<P>Bedrifter uden mælkekvote, herefter kaldet bedrifter med planteproduktion,  \r\n\r\n og bedrifter uden mælkekvote, men med svineproduktion, herefter kaldet  \r\n\r\n bedrifter med svineproduktion, kan få et særligt højt tilskud til omlægning  \r\n\r\n af bedriften. </P>  \r\n\r\n<P>Tilskud til økologisk produktion udregnes for de enkelte arealer. Et areal  \r\n\r\n kan foruden tilskud til økologisk produktion modtage andre offentlige tilskud  \r\n\r\n såsom hektarstøtte og tilskud til miljøvenlige jordbrugsforanstaltninger. Men  \r\n\r\n der er loft over, hvor stort det samlede beløb fra tilskud til økologisk  \r\n\r\n produktion, miljøvenlige jordbrugsforanstaltninger og hektarstøtte kan være.  \r\n\r\n Loftet for det samlede tilskudsbeløb er 5.000 kr. pr. ha de to første år,  \r\n\r\n arealet dyrkes økologisk og 4.000 kr. pr. ha det tredje år. Vælger I at  \r\n\r\n producere økologiske svin, kan I dog opnå 5.000 kr. i tilskud pr. ha også i  \r\n\r\n tredje, fjerde og femte år. Vær opmærksom på, at der skæres i  \r\n\r\n økologitilskuddet, hvis I rammer loftet for tilskud. </P>  \r\n\r\n<P>For at give et overblik er der på de næste sider en række oversigter over,  \r\n\r\n hvor meget vi kan give til de forskellige bedriftstyper. </P>  \r\n\r\n<P>Strukturdirektoratet administrerer også andre tilskudsordninger, der kan  \r\n\r\n være interessante for økologiske producenter. Det drejer sig om: </P>  \r\n\r\n<P>- Tilskud til miljøvenlige jordbrugsforanstaltninger </P>  \r\n\r\n<P>- Tilskud til produktudvikling </P>  \r\n\r\n<P>- Tilskud til demonstrationsprojekter </P>  \r\n\r\n<P>- Tilskud til økologiske udviklingsprojekter </P>  \r\n\r\n<P>Nærmere oplysninger om disse tilskudsordninger kan I få i  \r\n\r\n Strukturdirektoratet eller hos jeres konsulent. </P>  \r\n\r\n<P> <B>Jeres produktion bestemmer, hvor meget I kan få</B>  </P>  \r\n\r\n<P>Jeres plan for bedriftens omlægning skal være beskrevet i det  \r\n\r\n ansøgningsskema, I sender ind for at få autorisation og tilskud. Planen bør  \r\n\r\n være grundigt gennemarbejdet økonomisk og fagligt. Hvis I producerer svin og  \r\n\r\n ønsker at blive økologisk svineproducent, skal I tage beslutningen, når I  \r\n\r\n ansøger om autorisation og tilskud. Hvis I ikke gør det, mister I muligheden  \r\n\r\n for tilskud til omlægning af svineproduktionen. </P>  \r\n\r\n<P> <B>Generelt tilskud til økologisk produktion - tilskud til alle typer  \r\n\r\n bedrifter.</B>  </P>  \r\n\r\n<P>Som autoriserede økologer vil jeres bedrift få 850 kr. pr. ha pr. år, lige  \r\n\r\n meget om I er under omlægning eller i almindelig drift. Markerne skal dyrkes  \r\n\r\n økologisk og være i omdrift - dvs. at de mindst hvert 5. år dyrkes med andre  \r\n\r\n afgrøder end græs. Der gives også tilskud til frugt- og bærarealer.  \r\n\r\n Tilskuddet gives til alle typer af bedrifter. </P>  \r\n\r\n<P>Oven i dette får I 200 kr. pr. ha i de første år - højst 2 - markerne er i  \r\n\r\n økologisk drift og under omlægning. </P>  \r\n\r\n<P>Der udbetales ikke tilskud de år, markerne ligger brak eller anvendes til  \r\n\r\n at dyrke non-food afgrøder. </P>  \r\n\r\n<P>Set over en 5-årig periode kan det generelle tilskud højst give jer  \r\n\r\n beløbene, som er vist i skemaet: </P>  \r\n\r\n<PRE>  \r\n\r\n ---------------------------------------------------------------------  \r\n\r\n Det generelle tilskud til alle typer bedrifter - vist for 1 ha  \r\n\r\n ---------------------------------------------------------------------  \r\n\r\n                                   År 1    År 2    År 3    År 4   År 5  \r\n\r\n ---------------------------------------------------------------------  \r\n\r\n Den økologiske produktionsform  \r\n\r\n udløser kr. pr. ha:                 850     850   850     850    850  \r\n\r\n ---------------------------------------------------------------------  \r\n\r\n Selve omlægningen udløser  \r\n\r\n kr. pr. ha:                         200     200  \r\n\r\n ---------------------------------------------------------------------  \r\n\r\n Økologitilskud i alt kr. pr. ha:  1.050   1.050   850     850    850  \r\n\r\n ---------------------------------------------------------------------  \r\n\r\n</PRE>  \r\n\r\n<P>Til arealer, der ligger i SFL-områder, ydes der et årligt tillæg på 500  \r\n\r\n kr. pr. ha. Det kræver dog, at markerne højst tildeles gødning op til 60% af  \r\n\r\n afgrødernes behov, og at der udarbejdes mark- og gødningsplaner for  \r\n\r\n bedriften. Hos amtet kan I få oplysninger om, hvor SFL-områderne ligger. </P>  \r\n\r\n<P>For mælkeproducenterne vil dette være mulighederne for tilskud. </P>  \r\n\r\n<P> <B>Tilskud til omlægning af planteproduktion - supplerende tilskud til  \r\n\r\n omlægning af bedrifter uden mælkekvote.</B>  </P>  \r\n\r\n<P>Oven i det generelle tilskud kan I få et særligt tilskud de første tre år,  \r\n\r\n markerne er i økologisk drift, men kun til de marker, der også er berettiget  \r\n\r\n til de 200 kr. pr. ha. I skal sørge for at planlægge i god tid, fordi det  \r\n\r\n kræver, at I allerede et helt kalenderår, inden I starter omlægningen, skal  \r\n\r\n opfylde en række krav: </P>  \r\n\r\n<P>* I må ikke have mælkekvote på bedriften i året før, I får jeres  \r\n\r\n autorisation, og det gælder også i hele den tilsagnsperiode, hvor I binder  \r\n\r\n jer for at drive bedriften økologisk. </P>  \r\n\r\n<P>OG </P>  \r\n\r\n<P>* Året før, I får økologisk autorisation, skal I mindst dyrke 50% af  \r\n\r\n landbrugsarealet med afgrøder berettiget til hektarstøtte (reformafgrøder).  \r\n\r\n Landbrugsarealet betyder her de arealer, der bruges til afgrøder og græsning.  \r\n\r\n I kan eventuelt søge om at få godkendt en mindre procentdel, hvis I har  \r\n\r\n højværdiafgrøder som kartofler, roer, frø, hør, grøntsager, frugt, bær,  \r\n\r\n medicinplanter og planteskoleplanter. </P>  \r\n\r\n<P>Arealer, der ikke udnyttes landbrugsmæssigt, skal ikke tælles med, når I  \r\n\r\n beregner procenten med reformafgrøder. De arealer, der skal trækkes ud af  \r\n\r\n beregningen, er f.eks. bebyggede arealer, grus/asfalt- eller betonarealer,  \r\n\r\n gårdsplads, læhegn, naturstier, moser, sø, skov, plantager og lignende. </P>  \r\n\r\n<P>OG </P>  \r\n\r\n<P>* Som gennemsnit i tilsagnsperioden skal I dyrke mindst 50% af bedriftens  \r\n\r\n omdriftsareal med afgrøder berettiget til hektarstøtte (reformafgrøder).  \r\n\r\n Omdriftsarealer er marker, hvor der inden for en 5-årig periode dyrkes andre  \r\n\r\n afgrøder end græs. </P>  \r\n\r\n<P>Hvis I opfylder disse krav, kan I få et ekstra tilskud på henholdsvis  \r\n\r\n 2.000 kr, 2.000 kr og 1.200 kr. i de første tre år med økologisk drift. </P>  \r\n\r\n<P>For bedrifter uden mælkekvote kan det supplerende økologitilskud til en  \r\n\r\n mark over en 5-årig periode højst give jer beløbene, som er vist i skemaet:  \r\n\r\n</P>  \r\n\r\n<PRE>  \r\n\r\n ---------------------------------------------------------------------  \r\n\r\n De økologiske tilskud til bedrifter uden mælkekvote - vist for 1 ha  \r\n\r\n ---------------------------------------------------------------------  \r\n\r\n                                   År 1    År 2    År 3    År 4   År 5  \r\n\r\n ---------------------------------------------------------------------  \r\n\r\n Den økologiske produktionsform  \r\n\r\n udløser kr. pr. ha:                 850     850   850     850    850  \r\n\r\n ---------------------------------------------------------------------  \r\n\r\n Selve omlægningen udløser  \r\n\r\n kr. pr. ha:                         200     200  \r\n\r\n ---------------------------------------------------------------------  \r\n\r\n Bedrifter uden mælkekvote  \r\n\r\n udløser kr. pr. ha:               2.000   2.000 1.200  \r\n\r\n ---------------------------------------------------------------------  \r\n\r\n Økologitilskud i alt  \r\n\r\n kr. pr. ha:                       3.050   3.050 2.050     850    850  \r\n\r\n ---------------------------------------------------------------------  \r\n\r\n</PRE>  \r\n\r\n<P>I vil sandsynligvis ramme det fastsatte loft for tilskud for nogle af  \r\n\r\n jeres marker, hvis I til markerne også får udbetalt hektarstøtte og/eller  \r\n\r\n tilskud til miljøvenlige jordbrugsforanstaltninger. Økologitilskuddet bliver  \r\n\r\n da beskåret. </P>  \r\n\r\n<PRE>  \r\n\r\n ---------------------------------------------------------------------  \r\n\r\n Tilskud til økologi og hektartstøtte for bedrifter uden mælkekvote,  \r\n\r\n    hektarstøtte 2.196 pr. ha - vist for 1 ha  \r\n\r\n ---------------------------------------------------------------------  \r\n\r\n                                   År 1    År 2    År 3    År 4   År 5  \r\n\r\n ---------------------------------------------------------------------  \r\n\r\n Hektarstøtten udløser  \r\n\r\n kr. pr. ha:                      2.196    2.196   2.196   2.196 2.196  \r\n\r\n ---------------------------------------------------------------------  \r\n\r\n Økologitilskuddene udløser  \r\n\r\n kr. pr. ha:                      3.050    3.050   2.050     850   850  \r\n\r\n ---------------------------------------------------------------------  \r\n\r\n Økologitilskuddene beskæres  \r\n\r\n med kr. pr. ha:                    246      246     246       0     0  \r\n\r\n ---------------------------------------------------------------------  \r\n\r\n Kr. pr. ha i alt:                5.000    5.000   4.000   3.046 3.046  \r\n\r\n ---------------------------------------------------------------------  \r\n\r\n</PRE>  \r\n\r\n<P> <B>Tilskud til omlægning af svineproduktion - supplerende tilskud til  \r\n\r\n omlægning af bedrifter uden mælkekvote, men med en svineproduktion </B></P>  \r\n\r\n<P>Har I en svineproduktion, kan I yderligere udvide tilskuddet, hvis I  \r\n\r\n opfylder følgende betingelser: </P>  \r\n\r\n<P>- Bedriften skal året før, I får økologisk autorisation, have en  \r\n\r\n svineproduktion på mindst 0,8 dyreenheder pr. ha (DE/ha), udregnet som et  \r\n\r\n gennemsnit for årets svineproduktion. ( <I>Antal dyreenheder pr. ha udregnes  \r\n\r\n efter de almindelige retningslinier. Jf. bekendtgørelse nr. 1159 af 19.  \r\n\r\n december 1994 om erhvervsmæssigt dyrehold, husdyrgødning, ensilage m.v.)</I>  \r\n\r\n</P>  \r\n\r\n<P>- På ansøgningsskemaet skal I afkrydse, at I vil omlægge svineproduktionen  \r\n\r\n til økologisk drift. </P>  \r\n\r\n<P>- I skal have omlagt mindst 50% af bedriftens areal. </P>  \r\n\r\n<P>- Svineproduktionen skal efter omlægningen til økologisk produktion svare  \r\n\r\n til 0,6 DE/ha og totalt set være mindre end bedriftens svineproduktion året  \r\n\r\n før, bedriften blev autoriseret. De 0,6 DE/ha er set som et gennemsnit over  \r\n\r\n et år. Et gennemsnit mellem 0,5 og 0,7 DE/ha vil dog blive accepteret. </P>  \r\n\r\n<P>Opfylder I disse betingelser, udvides tilskuddet, så I også får 2.000 kr.  \r\n\r\n pr. ha det tredje, fjerde og femte år. For at få tilskud allerede fra det  \r\n\r\n tredje år kræver det, at svineproduktionen omlægges i perioden fra høst til  \r\n\r\n den 31. december i år 2. </P>  \r\n\r\n<P>For bedrifter uden mælkekvote, men med en svineproduktion kan  \r\n\r\n økologitilskuddene over en 5-årig periode højst give jer beløbene, som er  \r\n\r\n vist i skemaet: </P>  \r\n\r\n<UL CLASS=PLAIN-LIST>  \r\n\r\n<LI>1) Antal dyreenheder pr. ha udregnes efter de almindelige retningslinjer.  \r\n\r\n Jf. bekendtgørelse nr. 1159 af 19. december 1994 om erhvervsmæssigt dyrehold,  \r\n\r\n husdyrgødning, ensilage m.v. </LI>  \r\n\r\n</UL>  \r\n\r\n<P>--------------------------------------------------------------------- </P>  \r\n\r\n<P>De økologiske tilskud til bedrifter uden mælkekvote, men med en  \r\n\r\n svineproduktion - vist for 1 ha. Produktionen omlægges efter høst i år 2.  \r\n\r\n</P>  \r\n\r\n<PRE>  \r\n\r\n ---------------------------------------------------------------------  \r\n\r\n                                   År 1    År 2    År 3    År 4   År 5  \r\n\r\n ---------------------------------------------------------------------  \r\n\r\n Den økologiske produktionsform  \r\n\r\n udløser kr. pr. ha:                 850     850   850     850    850  \r\n\r\n ---------------------------------------------------------------------  \r\n\r\n Selve omlægningen udløser  \r\n\r\n kr. pr. ha:                         200     200  \r\n\r\n ---------------------------------------------------------------------  \r\n\r\n Bedrifter uden mælkekvote udløser  \r\n\r\n kr. pr. ha:                       2.000   2.000  \r\n\r\n ---------------------------------------------------------------------  \r\n\r\n Bedrifter uden mælkekvote og  \r\n\r\n med svineproduktion udløser  \r\n\r\n kr. pr. ha:                                     2.000   2.000  2.000  \r\n\r\n ---------------------------------------------------------------------  \r\n\r\n Økologitilskud i alt  \r\n\r\n kr. pr. ha:                       3.050   3.050 2.850   2.850  2.850  \r\n\r\n ---------------------------------------------------------------------  \r\n\r\n</PRE>  \r\n\r\n<P>I vil sandsynligvis ramme det fastsatte loft for tilskud for nogle af  \r\n\r\n jeres marker, hvis I til markerne også får hektarstøtte og/eller tilskud til  \r\n\r\n miljøvenlige jordbrugsforanstaltninger. Økologitilskuddet bliver da beskåret.  \r\n\r\n</P>  \r\n\r\n<PRE>  \r\n\r\n ---------------------------------------------------------------------  \r\n\r\n Tilskud til økologi og hektartstøtte for bedrifter uden mælkekvote,  \r\n\r\n    men med svineproduktion, hektarstøtte 2.196 pr. ha - vist for 1 ha  \r\n\r\n ---------------------------------------------------------------------  \r\n\r\n                                   År 1    År 2    År 3    År 4   År 5  \r\n\r\n ---------------------------------------------------------------------  \r\n\r\n Hektarstøtten udløser  \r\n\r\n kr. pr. ha:                       2.196   2.196   2.196   2.196 2.196  \r\n\r\n ---------------------------------------------------------------------  \r\n\r\n Økologitilskuddene udløser  \r\n\r\n kr. pr. ha:                       3.050   3.050   2.850   2.850 2.850  \r\n\r\n ---------------------------------------------------------------------  \r\n\r\n Økologitilskuddene beskæres  \r\n\r\n med kr. pr. ha:                     246     246      46      46    46  \r\n\r\n ---------------------------------------------------------------------  \r\n\r\n Kr. pr. ha i alt:                 5.000   5.000   5.000   5.000 5.000  \r\n\r\n ---------------------------------------------------------------------  \r\n\r\n</PRE>  \r\n\r\n<P> <B>Noget for noget</B>  </P>  \r\n\r\n<P>Strukturdirektoratet kan give tilsagn om tilskud til økologisk produktion  \r\n\r\n for en periode fra 5 til 8 år. Ønsker I efter den periode at fortsætte  \r\n\r\n økologisk drift med tilskud, kan I søge om tilskud i endnu fem år. </P>  \r\n\r\n<P>Med tilsagnet følger forpligtelser. Overholder I reglerne, vil  \r\n\r\n direktoratet udbetale tilskud til de arealer, der er omfattet af tilsagnet.  \r\n\r\n Men hvis I ikke opfylder betingelserne, skal tilskuddene som regel betales  \r\n\r\n tilbage med renter. </P>  \r\n\r\n<P>Grundlæggende regler, I skal være opmærksom på: </P>  \r\n\r\n<P>- I skal omlægge hele bedriften til økologisk drift i henhold til  \r\n\r\n Plantedirektoratets bekendtgørelse. Det gælder alle produktionsarealer  \r\n\r\n inklusive forpagtninger, gårdsplads, læhegn osv. og alle husdyr. </P>  \r\n\r\n<P>Visse husdyrproduktioner, f.eks. mink, kan det dog efter aftale med både  \r\n\r\n Plantedirektoratet og Strukturdirektoratet være muligt at udskille som en  \r\n\r\n særlig driftsenhed, der ikke skal lægges om. </P>  \r\n\r\n<P>- Alle arealer og husdyr skal være omfattet af den økologiske drift inden  \r\n\r\n for de første fire år. Det skal fremgå af jeres plan og også ske i praksis.  \r\n\r\n Det vil sige, at det er muligt at omlægge gradvist og at afvikle en  \r\n\r\n konventionel produktion (f.eks. slagtesvin) i løbet af de første tre år. </P>  \r\n\r\n<P>- I skal drive bedriften økologisk i hele tilsagnsperioden, altså mindst  \r\n\r\n fem år, efter at det sidste areal overgår til økologisk drift. Det er tilladt  \r\n\r\n at omlægge bedriftens arealer gradvist inden for de første fire år. Men det  \r\n\r\n forlænger som nævnt tilsagnsperioden - det vil sige den samlede periode, hvor  \r\n\r\n bedriften skal drives økologisk. </P>  \r\n\r\n<P>- Får I tilladelse fra både Plantedirektoratet og Strukturdirektoratet til  \r\n\r\n at drive såvel en økologisk som en konventionel driftsenhed, må I ikke have  \r\n\r\n afgrøder af samme sort og husdyr af samme art på de to driftsenheder. Det  \r\n\r\n kaldes parallelavl og er heller ikke tilladt i omlægningsårene ved gradvis  \r\n\r\n omlægning. </P>  \r\n\r\n<P>- I skal indsende oplysninger om årets driftsplaner til Plantedirektoratet  \r\n\r\n og lade direktoratet kontrollere jeres bedrift hvert år. Strukturdirektoratet  \r\n\r\n sender først på efteråret et skema med fortrykte oplysninger om jeres bedrift  \r\n\r\n og grundlaget for beregningen af tilskud. I skal kontrollere, om  \r\n\r\n oplysningerne er rigtige og angive, hvis de ikke stemmer overens med jeres  \r\n\r\n oplysninger. Strukturdirektoratet bruger oplysningerne til at beregne jeres  \r\n\r\n endelige tilskud for året. </P>  \r\n\r\n<P> <B>Sådan udbetales tilskuddet</B>  </P>  \r\n\r\n<P>For den enkelte mark arbejdes der med en ramme for omlægningerne på 5 år.  \r\n\r\n Inden for de 5 år kan I få mellem 850 og 3.050 kr. pr. ha pr. år, men det  \r\n\r\n afhænger af jeres produktion. Tilskuddet udbetales til den, der er  \r\n\r\n autoriseret af Plantedirektoratet. 80% af årets tilskud får I som en a conto  \r\n\r\n betaling inden udgangen af marts. Resten udbetales i oktober kvartal, efter  \r\n\r\n at jeres bedrift er kontrolleret af Plantedirektoratet, og at I har givet de  \r\n\r\n oplysninger, som Strukturdirektoratet beder jer om i løbet af det tidlige  \r\n\r\n efterår. I det første år vil I ikke få en a conto betaling, men det samlede  \r\n\r\n beløb vil gå ind på jeres konto inden årets udgang. </P>  \r\n\r\n<P>De tilskud, I får, er skattepligtige, og det bliver meddelt skattevæsenet,  \r\n\r\n hvor meget I får. </P>  \r\n\r\n<P>Ved udløbet af en tilsagnsperiode kan I søge om et nyt tilsagn for  \r\n\r\n yderligere mindst fem år, og dermed kan I fortsætte med at drive økologisk  \r\n\r\n jordbrug med tilskud. </P>  \r\n\r\n<P> <B>Tilsagn med forpligtelser</B>  </P>  \r\n\r\n<P>Når I får tilsagn om tilskud, er der en række betingelser, I skal opfylde.  \r\n\r\n Og det gælder i hele tilsagnsperioden. I har pligt til straks at give besked,  \r\n\r\n hvis der opstår en situation, hvor I ikke opfylder betingelserne og derfor  \r\n\r\n ikke længere har ret til at modtage tilskud - så oplys hellere for meget og  \r\n\r\n for ofte end for lidt og for sent. </P>  \r\n\r\n<P>Strukturdirektoratet kan bestemme, at et tilsagn om tilskud falder bort,  \r\n\r\n hvis I ikke opfylder reglerne for at få tilskud, eller hvis I har givet  \r\n\r\n urigtige, vildledende eller mangelfulde oplysninger. I sådanne tilfælde kan  \r\n\r\n direktoratet også bestemme, at udbetalte tilskud skal tilbagebetales med  \r\n\r\n tillæg af renter fra udbetalingstidspunktet. </P>  \r\n\r\n<P>Hvis I har afgivet urigtige oplysninger med forsæt eller udvist grov  \r\n\r\n uagtsomhed, kan Strukturdirektoratet bestemme, at I udelukkes fra tilskud til  \r\n\r\n økologisk jordbrugsproduktion og til miljøvenlige jordbrugsforanstaltninger i  \r\n\r\n 2 år. Endelig kan direktoratet pålægge jer bødestraf for overtrædelse af  \r\n\r\n ordningens bestemmelser. </P>  \r\n\r\n<P>Når vi fastlægger jeres tilsagn, bruger vi de oplysninger, vi har om jeres  \r\n\r\n bedrift. Hvis I mener, at jeres tilsagn ikke er rigtigt fordi vi mangler  \r\n\r\n nogle oplysninger, bør I hurtigst muligt indsende de oplysninger, der mangler  \r\n\r\n og bede om at få sagen genoptaget. Det samme gælder, hvis der på anden måde  \r\n\r\n er sket en fejl. </P>  \r\n\r\n<P>Da tilskuddene følger bedriftens areal, ønsker Strukturdirektoratet at få  \r\n\r\n at vide, hvis der sker ændringer af ejerforhold og forpagtningsaftaler samt  \r\n\r\n ændringer i bedriftens areal - altså hvis I køber og sælger henholdsvis  \r\n\r\n tilforpagter og bortforpagter jord. </P>  \r\n\r\n<P> <B>Salg eller bortforpagtning</B>  </P>  \r\n\r\n<P>Hvis I sælger eller bortforpagter økologisk dyrket jord i  \r\n\r\n tilsagnsperioden, kan den nye ejer eller forpagter overtage jeres tilsagn om  \r\n\r\n tilskud, og de forpligtelser I har. Der kan også være tale om en forpagtning,  \r\n\r\n der ophører. Men det er jer, der skriftligt skal underrette os om, at I har  \r\n\r\n solgt eller forpagtet jorden bort. I skal også oplyse om køberen/forpagteren  \r\n\r\n overtager jeres tilsagn om tilskud. Hvis det ikke er tilfældet, skal I regne  \r\n\r\n med at tilskuddene, I har modtaget for de solgte/bortforpagtede arealer, skal  \r\n\r\n tilbagebetales med renter. </P>  \r\n\r\n<P>Når I sælger eller bortforpagter, skal I derfor sørge for, at der i  \r\n\r\n overdragelsesdokumentet står, at køber eller forpagter binder sig til fortsat  \r\n\r\n at drive bedriften økologisk, i hvert fald i den resterende del af  \r\n\r\n tilsagnsperioden. </P>  \r\n\r\n<P>Går I konkurs eller indgiver begæring om konkurs, betalingsstandsning  \r\n\r\n m.v., skal I også give direktoratet besked øjeblikkeligt. Det gælder også,  \r\n\r\n hvis jeres bedrift sættes på tvangsauktion. </P>  \r\n\r\n<P> <B>Køb og tilforpagtning</B>  </P>  \r\n\r\n<P>Hvis I køber eller forpagter jord, kan I få tilskud til de nye arealer. I  \r\n\r\n kan dog først få tilskud det første hele kalenderår, arealerne er i økologisk  \r\n\r\n drift. Det kræver, at I har søgt tilskuddet senest den 31. december året  \r\n\r\n inden. </P>  \r\n\r\n<P> <B>Forlængelse af tilsagnsperioden</B>  </P>  \r\n\r\n<P>Når I udvider jeres areal ved køb eller forpagtning, kan I søge om også at  \r\n\r\n få tilskud til det nye areal. Som regel vil det betyde, at hele bedriften får  \r\n\r\n et nyt tilsagn med en ny tilsagnsperiode, der udløber 5 år efter, at den  \r\n\r\n sidste del af det nye areal overgår til økologisk drift. </P>  \r\n\r\n<P>Størrelsen af det nye areal afgør, om bedriften får et nyt tilsagn med  \r\n\r\n tilhørende tilsagnsperiode: </P>  \r\n\r\n<P>- Bedriften får altid et nyt tilsagn, når det nye areal er større end 5  \r\n\r\n ha. </P>  \r\n\r\n<P>- Er det nye areal 2 ha eller derunder, forlænges tilsagnsperioden ikke.  \r\n\r\n</P>  \r\n\r\n<P>- Er det nye areal på 2,1 - 5,0 ha forlænges tilsagnsperioden for hele  \r\n\r\n bedriften kun, hvis bedriftens oprindelige areal derved forøges med mere end  \r\n\r\n 10 %. </P>  \r\n\r\n<P> <B>Jordfordeling</B>  </P>  \r\n\r\n<P>Det er muligt at afstå økologisk dyrkede arealer i en jordfordeling. Det  \r\n\r\n kræver blot, at I samtidig modtager arealer, så bedriftens samlede areal ikke  \r\n\r\n bliver mindre. De modtagne arealer skal omlægges efter de samme regler, som  \r\n\r\n dem, der gælder for arealer, der købes eller tilforpagtes. Men I kan kun få  \r\n\r\n omlægningstilskud til de hektarer bedriften, forøges med. </P>  \r\n\r\n<P>Til gengæld skal I heller ikke betale tilskuddene tilbage for de afståede  \r\n\r\n arealer, selvom de udgår af økologisk drift. Det skal I dog, hvis bedriften  \r\n\r\n bliver mindre efter jordfordelingen, men kun for de hektarer bedriften  \r\n\r\n formindskes med. </P>  \r\n\r\n<P> <B>Spørg hvis I er i tvivl</B>  </P>  \r\n\r\n<P>I skal overholde de betingelser, som gælder for tilskuddene. Der kan dog  \r\n\r\n være helt specielle forhold på jeres bedrift, der gør, at I er i tvivl om, I  \r\n\r\n kan opfylde reglerne. Eller der kan opstå uventede situationer, hvor I får  \r\n\r\n problemer, som I ikke selv er herre over, og som gør det svært at leve op til  \r\n\r\n den aftale, I indgik. </P>  \r\n\r\n<P>Under alle omstændigheder er det vigtigt, at I oplyser  \r\n\r\n Strukturdirektoratet om problemerne. Det skal ske skriftligt. På den måde  \r\n\r\n giver I os mulighed for at vurdere jeres specielle situation. Vi vil derefter  \r\n\r\n sende jer en skriftlig afgørelse. </P>  \r\n\r\n<P>Tal med en konsulent eller kontakt Strukturdirektoratet, hvis I overvejer  \r\n\r\n at søge dispensation. </P>  \r\n\r\n<P> <B>Retsgrundlag</B>  </P>  \r\n\r\n<P>De vigtigste retsregler for tilskud til økologisk jordbrugsproduktion  \r\n\r\n fremgår af: </P>  \r\n\r\n<P>Kommissionens forordning (EF) nr. 746/96 af 24. april 1996 om  \r\n\r\n gennemførelsesbestemmelser til Rådets forordning (EØF) nr. 2078/92 om  \r\n\r\n miljøvenlige produktionsmetoder i landbruget samt om naturpleje. </P>  \r\n\r\n<P>Lov nr. 479 af 12. juni 1996 om støtte til jordbrugets strukturudvikling  \r\n\r\n og til økologisk jordbrug m.v. som ændret ved lov nr. 404 af 10. juni 1997.  \r\n\r\n</P>  \r\n\r\n<P>Bekendtgørelse nr. 226 af 25. marts 1997 om tilskud til økologisk  \r\n\r\n jordbrugsproduktion m.v. </P>  \r\n\r\n<P> <B>Adresser</B>  </P>  \r\n\r\n<P> <B>Strukturdirektoratet</B>  </P>  \r\n\r\n<P>Toldbodgade 29 </P>  \r\n\r\n<P>1253 København K </P>  \r\n\r\n<P>Tlf. 33 63 73 00 </P>  \r\n\r\n<P> <B>Plantedirektoratet</B>  </P>  \r\n\r\n<P>Skovbrynet 20 </P>  \r\n\r\n<P>2800 Lyngby </P>  \r\n\r\n<P>Tlf. 45 96 66 00 </P>  \r\n\r\n<P> <B>Landbrugets rådgivningstjeneste</B>  </P>  \r\n\r\n<P>Udkærsvej 15 </P>  \r\n\r\n<P>8200 Århus N </P>  \r\n\r\n<P>Tlf. 87 40 50 00 </P>  \r\n\r\n<P>Landbrugets Rådgivningscenter kan eventuelt henvise til nærmeste rådgiver  \r\n\r\n</P>  \r\n\r\n<P> <B>Amter</B>  </P>  \r\n\r\n<P> <B>Bornholms Amt</B>  </P>  \r\n\r\n<P>Ullasvej 23 </P>  \r\n\r\n<P>Postboks 160 </P>  \r\n\r\n<P>3700 Rønne </P>  \r\n\r\n<P>Tlf. 56 95 60 00 </P>  \r\n\r\n<P> <B>Frederiksborg Amt</B>  </P>  \r\n\r\n<P>Amtsgården </P>  \r\n\r\n<P>Kongens Vænge 2 </P>  \r\n\r\n<P>3400 Hillerød </P>  \r\n\r\n<P>Tlf. 42 26 66 00 </P>  \r\n\r\n<P> <B>Fyns Amt</B>  </P>  \r\n\r\n<P>Amtsgården </P>  \r\n\r\n<P>Ørbækvej 100 </P>  \r\n\r\n<P>5220 Odense SØ </P>  \r\n\r\n<P>Tlf. 65 56 10 00 </P>  \r\n\r\n<P> <B>Københavns Amt</B>  </P>  \r\n\r\n<P>Amtsgården </P>  \r\n\r\n<P>Stationsparken 27-33 </P>  \r\n\r\n<P>2600 Glostrup </P>  \r\n\r\n<P>Tlf. 43 22 22 22 </P>  \r\n\r\n<P> <B>Nordjyllands Amt</B>  </P>  \r\n\r\n<P>Amtsgården </P>  \r\n\r\n<P>Niels Bohrsvej 30 </P>  \r\n\r\n<P>Postboks 8300 </P>  \r\n\r\n<P>9220 Aalborg Ø </P>  \r\n\r\n<P>Tlf. 96 35 10 00 </P>  \r\n\r\n<P> <B>Ribe Amt</B>  </P>  \r\n\r\n<P>Amtsgården </P>  \r\n\r\n<P>Sorsigvej 35 </P>  \r\n\r\n<P>6760 Ribe </P>  \r\n\r\n<P>Tlf. 75 42 42 00 </P>  \r\n\r\n<P> <B>Ringkøbing Amt</B>  </P>  \r\n\r\n<P>Steen Blichersvej 6 </P>  \r\n\r\n<P>6950 Ringkøbing </P>  \r\n\r\n<P>Tlf. 97 32 08 66 </P>  \r\n\r\n<P> <B>Roskilde Amt</B>  </P>  \r\n\r\n<P>Amtsgården </P>  \r\n\r\n<P>Køgevej 80 </P>  \r\n\r\n<P>4000 Roskilde </P>  \r\n\r\n<P>Tlf. 46 32 32 32 </P>  \r\n\r\n<P> <B>Storstrøms Amt</B>  </P>  \r\n\r\n<P>Amtsgården </P>  \r\n\r\n<P>Parkvej 37 </P>  \r\n\r\n<P>4800 Nykøbing Falster </P>  \r\n\r\n<P>Tlf. 54 82 32 32 </P>  \r\n\r\n<P> <B>Sønderjyllands Amt</B>  </P>  \r\n\r\n<P>Amtsgården </P>  \r\n\r\n<P>Skelbækvej 2 </P>  \r\n\r\n<P>6200 Aabenraa </P>  \r\n\r\n<P>Tlf. 74 33 50 50 </P>  \r\n\r\n<P> <B>Vejle Amt</B>  </P>  \r\n\r\n<P>Damhaven 12 </P>  \r\n\r\n<P>7100 Vejle </P>  \r\n\r\n<P>Tlf. 75 83 53 33 </P>  \r\n\r\n<P> <B>Vestsjællands Amt</B>  </P>  \r\n\r\n<P>Alleen 15 </P>  \r\n\r\n<P>4180 Sorø </P>  \r\n\r\n<P>Tlf. 53 63 25 33 </P>  \r\n\r\n<P> <B>Viborg Amt</B>  </P>  \r\n\r\n<P>Amtsgården </P>  \r\n\r\n<P>Skottenborg 26 </P>  \r\n\r\n<P>Postboks 21 </P>  \r\n\r\n<P>8800 Viborg </P>  \r\n\r\n<P>Tlf. 87 27 17 00 </P>  \r\n\r\n<P> <B>Århus Amt</B>  </P>  \r\n\r\n<P>Amtsgården </P>  \r\n\r\n<P>Lyseng Alle 1 </P>  \r\n\r\n<P>8270 Højbjerg </P>  \r\n\r\n<P>Tlf. 89 44 66 66 </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/04/1998"
        },
        {
            "displayName": "Accession",
            "displayValue": "C19971375060"
        },
        {
            "displayName": "Entydig dokumentidentifikation",
            "displayValue": "CM046865"
        },
        {
            "displayName": "Dato for førstegangsindlæggelse",
            "displayValue": "24/04/1998"
        },
        {
            "displayName": "Dato for indlæggelse",
            "displayValue": "31/03/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13750"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/11/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}