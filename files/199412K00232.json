{
    "id": 111794,
    "title": "1994 LSF 232   FORSLAG TIL LOV OM ÆNDRING AF LOV OM FOLKESKOLEN (BETALING FOR OPHOLD I   SKOLEFRITIDSORDNING) ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 232",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 232 </P>  \r\n\r\n<P></P>  \r\n\r\n<P>Forslag til Lov om ændring af lov om folkeskolen (Betaling for ophold i  \r\n\r\n skolefritidsordning) </P>  \r\n\r\n<P></P>  \r\n\r\n<P>Fremsat af Villy Søvndal (SF) Anne Baastrup (SF) Steen Gade (SF) Jes Lunde  \r\n\r\n (SF) </P>  \r\n\r\n<P></P>  \r\n\r\n<P>den 21. april 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om folkeskolen, jf. lovbekendtgørelse nr. 55 af 17. januar 1995,  \r\n\r\n foretages følgende ændring: </P>  \r\n\r\n<P> <I>§ 50</I> affattes således: </P>  \r\n\r\n<P> <B>&#187;§ 50.</B> Kommunalbestyrelsen kan kræve betaling af: </P>  \r\n\r\n<P>1) Forældre til elever, som deltager i undervisning i fritiden efter § 3,  \r\n\r\n stk. 3. </P>  \r\n\r\n<P>2) Voksne, som deltager i folkeskolens undervisning efter § 3, stk. 5.  \r\n\r\n</P>  \r\n\r\n<P>3) Deltagere i kulturcenteraktiviteter efter § 3, stk. 6. </P>  \r\n\r\n<P> <I>Stk. 2.</I> Børnenes forældre betaler for ophold efter § 3, stk. 4,  \r\n\r\n med et beløb, der svarer til 30 pct. af udgifterne ved ophold i  \r\n\r\n skolefritidsordningen, bortset fra ejendomsudgifter, herunder husleje og  \r\n\r\n vedligeholdelse, jf. dog stk. 3. Kommunalbestyrelsen afgør, om betalingen  \r\n\r\n skal beregnes på grundlag af udgifterne ved driften af den enkelte  \r\n\r\n skolefritidsordning eller på grundlag af de gennemsnitlige udgifter ved  \r\n\r\n driften af alle skolefritidsordninger i kommunen. </P>  \r\n\r\n<P> <I>Stk. 3.</I> Socialministerens regler om betaling for ophold i  \r\n\r\n dagtilbud for børn og unge finder anvendelse ved ydelse af søskendemoderation  \r\n\r\n til familier med mere end et barn i skolefritidsordninger, daginstitutioner  \r\n\r\n m.v. og i tilfælde af, at en kommune beslutter at yde hel eller delvis  \r\n\r\n friplads under hensyn til forældrenes økonomiske forhold, eller hvor sociale  \r\n\r\n eller pædagogiske forhold gør sig gældende. </P>  \r\n\r\n<P> <I>Stk. 4.</I> Særlige indtægter for skolefritidsordninger anvendes til  \r\n\r\n nedbringelse af forældrebetalingen. </P>  \r\n\r\n<P> <I>Stk. 5.</I> Betalingen fastsættes for et regnskabsår ad gangen på  \r\n\r\n grundlag af skolefritidsordningens budgetter. </P>  \r\n\r\n<P> <I>Stk. 6.</I> Betaling efter stk. 1 og stk. 2 kan inddrives efter  \r\n\r\n reglerne om inddrivelse af personlige skatter. </P>  \r\n\r\n<P> <I>Stk. 7.</I> Har en person, der modtager kontanthjælp i henhold til lov  \r\n\r\n om social bistand, undladt at betale for skolefritidsordning, jf. § 3, stk.  \r\n\r\n 4, kan kommunalbestyrelsen tilbageholde den fremtidige månedlige betaling i  \r\n\r\n den fremtidige kontanthjælp. </P>  \r\n\r\n<P> <I>Stk. 8.</I> Restancer vedrørende betaling for skolefritidsordning kan  \r\n\r\n inddrives ved modregning i børnefamilieydelsen efter regler fastsat i lov om  \r\n\r\n en børnefamilieydelse.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. august 1995. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Dagpasning af skolebørn foregår i dag i skolefritidsordninger og i  \r\n\r\n pasningstilbud efter bistandsloven (fritidshjem og aldersintegrerede  \r\n\r\n institutioner for større børn). For pasningstilbud efter bistandsloven må  \r\n\r\n forældrebetalingens andel af driftsudgifterne maksimalt udgøre 30 pct., mens  \r\n\r\n der for skolefritidsordninger kun er en henstilling om, at betalingen  \r\n\r\n fastsættes, så den ikke overstiger betalingen i en tilsvarende plads i en  \r\n\r\n daginstitution efter bistandsloven, jf. Undervisningsministeriets vejledning  \r\n\r\n nr. 157 af 15. august 1994. </P>  \r\n\r\n<P>Forældre til børn i kommuner med skolefritidsordninger betaler derfor i  \r\n\r\n dag en højere andel af skolefritidsordningens driftsudgifter end forældre i  \r\n\r\n kommuner med fritidshjem. Ifølge BUPL, Forbundet for pædagoger og klubfolk,  \r\n\r\n ligger den gennemsnitlige forældrebetalingsandel for skolefritidsordninger i  \r\n\r\n 1995 på 34,1 pct., mens den for fritidshjem er på 28,2 pct. </P>  \r\n\r\n<P>Tilsvarende skal kommunerne for dagpasning efter bistandsloven i dag give  \r\n\r\n hel eller delvis friplads under hensyntagen til forældrenes økonomiske  \r\n\r\n forhold, eller hvor sociale eller pædagogiske forhold gør sig gældende, mens  \r\n\r\n der for skolefritidsordninger kun er en henstilling om at anvende  \r\n\r\n fripladsreglerne. </P>  \r\n\r\n<P>Formålet med lovforslaget er at sidestille betalingsreglerne for  \r\n\r\n skolefritidsordninger med betalingsreglerne for fritidshjem og øvrige tilbud  \r\n\r\n efter bistandsloven, så reglerne om en maksimal forældrebetalingsandel på 30  \r\n\r\n pct. og fripladsreglerne gælder for begge tilbud. </P>  \r\n\r\n<P> <I>Økonomiske konsekvenser</I>  </P>  \r\n\r\n<P>En del kommuner har allerede overført bistandslovens regler til også at  \r\n\r\n gælde for skolefritidsordninger. Ifølge BUPL har 33 pct. af kommuner med  \r\n\r\n skolefritidsordninger en forældrebetalingsandel på 30 pct. eller derunder,  \r\n\r\n mens 85 pct. af kommuner med skolefritidsordning har obligatorisk  \r\n\r\n fripladsordning. </P>  \r\n\r\n<P>Skønsmæssigt vil nettoudgiften for kommunerne være på i alt 111 mio. kr.  \r\n\r\n Det drejer sig om 105 mio. kr. til indførelse af en maksimal  \r\n\r\n forældrebetalingsandel på 30 pct., 22 mio. kr. til obligatorisk  \r\n\r\n fripladsordning og endelig ca. 16 mio. kr i besparelse på kommunernes  \r\n\r\n udgifter til søskenderabat. De endelige økonomiske konsekvenser af  \r\n\r\n lovforslaget må inddrages i forhandlingerne mellem regeringen og kommunerne  \r\n\r\n om kommunernes økonomi i foråret 1995. </P>  \r\n\r\n<P> <I>Bemærkninger til lovforslagets enkelte dele </I></P>  \r\n\r\n<P>Til § 1 </P>  \r\n\r\n<P>§ 50, stk. 1, videreføres uændret. </P>  \r\n\r\n<P>Bestemmelsen i stk. 2, som er ny, indebærer, at forældrebetalingen i  \r\n\r\n skolefritidsordninger maksimalt må udgøre 30 pct. af en skolefritidsordnings  \r\n\r\n driftsudgifter. Bestemmelsen indebærer, at betalingsreglerne for  \r\n\r\n skolefritidsordninger sidestilles med bistandslovens bestemmelser om en  \r\n\r\n maksimal forældrebetalingsandel på 30 pct. i daginstitutioner efter  \r\n\r\n bistandsloven, herunder fritidshjem. I dag indeholder betalingsreglerne for  \r\n\r\n skolefritidsordninger kun en henstilling om at fastsætte betalingen for  \r\n\r\n skolefritidsordninger på linje med betalingen for fritidshjem. </P>  \r\n\r\n<P>Bestemmelsen i stk. 3 svarer til det tidligere stk. 2. Dog er første  \r\n\r\n punktum udgået, da reglerne for betaling nu er indeholdt i stk. 2. </P>  \r\n\r\n<P>Bestemmelsen i stk. 3 indebærer endvidere, at kommunerne fremover skal  \r\n\r\n følge socialministerens regler om ydelse af hel eller delvis friplads under  \r\n\r\n hensyntagen til forældrenes økonomiske forhold, eller hvor sociale eller  \r\n\r\n pædagogiske forhold gør sig gældende, for børn i skolefritidsordninger. </P>  \r\n\r\n<P>Bestemmelsen i stk. 4 og 5, som er nye, svarer til de tilsvarende  \r\n\r\n bestemmelser i betalingsreglerne for daginstitutioner efter bistandsloven.  \r\n\r\n</P>  \r\n\r\n<P>Stk. 6-8 er en uændret videreførelse af de hidtidige stk. 3-5. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven træder i kraft i forbindelse med det nye  \r\n\r\n folkeskoleår. </P>  \r\n\r\n<P>Efter 2. behandling den 30. maj 1995 </P>  \r\n\r\n<P> <B>§ 1</B>  </P>  \r\n\r\n<P>I lov om folkeskolen, jf. lovbekendtgørelse nr. 55 af 17. januar 1995,  \r\n\r\n foretages følgende ændring: </P>  \r\n\r\n<P> <I>§ 50</I> affattes således: </P>  \r\n\r\n<P> <B>&#187;§ 50.</B> Kommunalbestyrelsen kan kræve betaling af: </P>  \r\n\r\n<P>1) Forældre til elever, som deltager i undervisning i fritiden efter § 3,  \r\n\r\n stk. 3. </P>  \r\n\r\n<P>2) Voksne, som deltager i folkeskolens undervisning efter § 3, stk. 5.  \r\n\r\n</P>  \r\n\r\n<P>3) Deltagere i kulturcenteraktiviteter efter § 3, stk. 6. </P>  \r\n\r\n<P> <I>Stk. 2.</I> Børnenes forældre betaler for ophold efter § 3, stk. 4,  \r\n\r\n med et beløb, der svarer til 30 pct. af udgifterne ved ophold i  \r\n\r\n skolefritidsordningen, bortset fra ejendomsudgifter, herunder husleje og  \r\n\r\n vedligeholdelse, jf. dog stk. 3. Kommunalbestyrelsen afgør, om betalingen  \r\n\r\n skal beregnes på grundlag af udgifterne ved driften af den enkelte  \r\n\r\n skolefritidsordning eller på grundlag af de gennemsnitlige udgifter ved  \r\n\r\n driften af alle skolefritidsordninger i kommunen. </P>  \r\n\r\n<P> <I>Stk. 3.</I> Socialministerens regler om betaling for ophold i  \r\n\r\n dagtilbud for børn og unge finder anvendelse ved ydelse af søskendemoderation  \r\n\r\n til familier med mere end et barn i skolefritidsordninger, daginstitutioner  \r\n\r\n m.v. og i tilfælde af, at en kommune beslutter at yde hel eller delvis  \r\n\r\n friplads under hensyn til forældrenes økonomiske forhold, eller hvor sociale  \r\n\r\n eller pædagogiske forhold gør sig gældende. </P>  \r\n\r\n<P> <I>Stk. 4.</I> Særlige indtægter for skolefritidsordninger anvendes til  \r\n\r\n nedbringelse af forældrebetalingen. </P>  \r\n\r\n<P> <I>Stk. 5.</I> Betalingen fastsættes for et regnskabsår ad gangen på  \r\n\r\n grundlag af skolefritidsordningens budgetter. </P>  \r\n\r\n<P> <I>Stk. 6.</I> Betaling efter stk. 1 og 2 kan inddrives efter reglerne om  \r\n\r\n inddrivelse af personlige skatter.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. august 1995. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/05/1995"
        },
        {
            "displayName": "Accession",
            "displayValue": "199412K00232"
        },
        {
            "displayName": "Entydig dokumentidentifikation",
            "displayValue": "CL001061"
        },
        {
            "displayName": "Dato for førstegangsindlæggelse",
            "displayValue": "30/05/1995"
        },
        {
            "displayName": "Dato for indlæggelse",
            "displayValue": "30/05/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "232"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}