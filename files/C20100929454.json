{
    "id": 132079,
    "title": "Orientering om ændring af lov om retssikkerhed og administration på det sociale område og lov om social service (Sammenhæng mellem visitationskompetence og finansieringsansvar på det specialiserede socialområde)\\n(Til samtlige kommuner m.fl)",
    "documentTypeId": "200",
    "isSagsforlobPeriodValid": true,
    "shortName": "SKR nr 9294 af 20/05/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#B1\">Bilag 1</a></p><div class=\"bjelke\">Den fulde tekst</div><p class=\"Titel2\">Orientering om ændring af lov om retssikkerhed og administration på det sociale område og lov om social service (Sammenhæng mellem visitationskompetence og finansieringsansvar på det specialiserede socialområde)</p>\n      <p class=\"UnderTitel2\">(Til samtlige kommuner m.fl)</p>\n      <p class=\"Tekst\">Folketinget har i dag vedtaget et lovforslag – L 169 – om ændring af lov om retssikkerhed og administration på det sociale område og lov om social service. Det vedtagne lovforslag vedhæftes.</p>\n      <p class=\"Tekst\">Lovforslaget udmønter aftalen mellem regeringen og KL om kommunernes økonomi for 2010 med hensyn til sammenhæng mellem visitationskompetence og finansieringsansvar på det specialiserede socialområde. Heri er aftalt, at regeringen efter dialog med KL vil fremsætte lovforslag, der med virkning fra 2010 skal skabe sammenhæng mellem visitationskompetence og finansieringsansvar på det specialiserede socialområde, hvor disse måtte være delt mellem handle- og betalingskommune. Udgangspunktet er, at den kommune, der betaler, samtidig har visitationskompetencen</p>\n      <p class=\"Tekst\">Lovændringen træder i kraft den 1. august 2010.</p>\n      <p class=\"TekstV\">Hovedelementerne er:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> Den oprindelige opholdskommune forbliver fremover handlekommune efter serviceloven:En persons oprindelige opholdskommune skal forblive handlekommune i forhold til hjælp efter lov om social service (serviceloven), når denne kommune eller en anden offentlig myndighed har medvirket til, at den pågældende person får ophold i et socialt botilbud eller lignende for voksne eller nærmere angivne institutioner i en anden kommune end den oprindelige opholdskommune. Den oprindelige opholdskommune, der efter de hidtil gældende regler skal refundere en ny opholdskommunes udgifter i de nævnte tilfælde, får hermed såvel handle- som betalingspligten i forhold til personen med hensyn til hjælp efter serviceloven.</p>\n        <p class=\"Liste1\"><span class=\"Liste1Nr\" id=\"\">2)</span> I Eksisterende sager overtager den oprindelige opholdskommune som udgangspunkt handlepligten efter serviceloven den 1. januar 2011.I de tilfælde, hvor en person inden lovens ikrafttræden den 1. august 2010 har fået ophold i et af de omfattede sociale tilbud m.v. i en anden kommune efter medvirken fra en tidligere opholdskommune eller anden offentlig myndighed, bliver den tidligere opholdskommune, der i dag betaler mellemkommunal refusion, som udgangspunkt handlekommune efter serviceloven fra den 1. januar 2011. Den oprindelige opholdskommune får hermed – lige som i nye sager efter punkt 1 - såvel handle- som betalingspligten i forhold til personen med hensyn til hjælp efter serviceloven.Den oprindelige opholdskommune kan dog i perioden 1. august - 30. september 2010 i konkrete sager træffe afgørelse om, at den ikke vil overtage handlepligten, men i stedet fortsat vil betale refusion til borgerens aktuelle opholdskommune for udgifter til hjælp efter serviceloven.</p>\n        <p class=\"Liste1\"><span class=\"Liste1Nr\" id=\"\">3)</span> Kommunalt samarbejde – mulighed for delegation.I de tilfælde, hvor den oprindelige opholdskommune bliver handlekommune efter serviceloven, kan kommunen efter aftale med borgerens aktuelle opholdskommune helt eller delvis delegere udøvelsen af alle eller nogle af sine opgaver efter loven til borgerens aktuelle opholdskommune.De ændrede regler nødvendiggør under alle omstændigheder, at de to involverede kommuner vedrørende en borger indgår i et konstruktivt samarbejde med henblik på at sikre helhed i indsatsen over for borgeren.</p>\n      </p>\n      <p class=\"TekstoverskriftVenstreN\">1. Den oprindelige opholdskommune forbliver fremover handlekommune efter serviceloven:</p>\n      <p class=\"Tekst\">Lovændringen indebærer, at den oprindelige opholdskommune forbliver handlekommune i forhold til en person for ydelser efter serviceloven, når den pågældende person efter medvirken fra denne kommune eller anden offentlig myndighed fra den 1. august 2010 får ophold i en ny kommune i en af de boformer eller institutioner, der er nævnt i den nye § 9, stk. 7 i retssikkerhedsloven.</p>\n      <p class=\"TekstV\">Der er tale om de tilfælde, hvor den oprindelige opholdskommune efter de hidtil gældende regler ville have pligt til at betale mellemkommunal refusion efter retssikkerhedslovs § 9 c, stk. 2, nr. 1-5. Det drejer sig om følgende boformer og institutioner:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> boformer efter §§ 107-110 og 192 i serviceloven, (varige og midlertidige sociale boformer, forsorgshjem og krisecentre samt plejehjem),</p>\n        <p class=\"Liste1\"><span class=\"Liste1Nr\" id=\"\">2)</span> boliger efter § 115, stk. 4, jf. § 105, stk. 2, i lov om almene boliger m.v., (plejeboliger),</p>\n        <p class=\"Liste1\"><span class=\"Liste1Nr\" id=\"\">3)</span> institutioner under sygehusvæsenet,</p>\n        <p class=\"Liste1\"><span class=\"Liste1Nr\" id=\"\">4)</span> institutioner under Kriminalforsorgen eller</p>\n        <p class=\"Liste1\"><span class=\"Liste1Nr\" id=\"\">5)</span> boliger, boformer m.v., der træder i stedet for og kan sidestilles med boformer m.v. under nr. 1-4.</p>\n      </p>\n      <p class=\"Tekst\">Afgrænsningen af de nævnte 5 kategorier af boformer er den samme som efter den gældende retssikkerhedslovs § 9 c, stk. 2, nr. 1-5. Også spørgsmålet om medvirken afklares på samme måde som efter de gældende regler om refusion. En person, der er optaget i et midlertidigt botilbud efter servicelovens § 110 alene ved en afgørelse herom fra lederen af botilbuddet, vil herunder være visiteret hertil af en ”anden offentlig myndighed”.</p>\n      <p class=\"Tekst\">Ud over de nævnte tilfælde forbliver den oprindelige opholdskommune endvidere handlekommune efter serviceloven, når en ung, der fylder 18 år, i umiddelbar forlængelse af en anbringelse uden for hjemmet i et anbringelsessted for børn og unge får ophold i et af de nævnte sociale botilbud for voksne, jf. den nye § 9 a, stk. 7, i retssikkerhedsloven.</p>\n      <p class=\"Tekst\">Lovændringen omfatter <span class=\"Underline\">ikke</span> andre situationer, hvor der skal betales mellemkommunal refusion efter den gældende retssikkerhedslovs § 9 c. Ændringen omfatter herunder <span class=\"Underline\">ikke</span> de situationer, hvor en ældre eller person med handicap, der er visiteret til en ældre- eller plejebolig af sin opholdskommune, selv vælger i stedet at flytte til et tilsvarende botilbud i en anden kommune efter reglerne om frit valg, jf. den gældende retssikkerhedslovens § 9 c, stk. 4.</p>\n      <p class=\"Tekst\">Lovændringen omfatter <span class=\"Underline\">alle ydelser efter serviceloven</span> og alle kommunens forpligtelser efter serviceloven, der ydes til personer, der får ophold i de nævnte kategorier af botilbud m.v. efter medvirken fra den oprindelige opholdskommune eller anden offentlig myndighed.</p>\n      <p class=\"Tekst\">Ændringen indebærer, at den kommune, der efter de gældende regler ville have refusionspligt for de nævnte ydelser efter serviceloven, også bliver handlekommune. Det vil fremover være denne kommune, der ikke blot finansierer men også træffer afgørelse om alle ydelser efter serviceloven af bl.a. personlig hjælp, omsorg og pleje, økonomiske tilskud, misbrugsbehandling, aktivitets- og samværstilbud, botilbud og hjælpemidler.</p>\n      <p class=\"Tekst\">Lovændringen omfatter også rådgivning og vejledning efter serviceloven samt det personrettede tilsyn efter servicelovens § 148 med hensyn til de tilbud efter serviceloven, der er truffet afgørelse om i forhold til den enkelte. Den oprindelige opholdskommune skal herunder løbende følge de enkelte sager for at sikre sig, at hjælpen fortsat opfylder sit formål.</p>\n      <p class=\"Tekst\">Den oprindelige opholdskommune vil efter retssikkerhedslovens § 10 have ansvaret for, at den er i besiddelse af tilstrækkelige oplysninger om borgerens forhold til at kunne træffe afgørelser efter serviceloven i forhold til borgeren og tage beslutninger om den konkrete indsats. Kommunen skal efter retssikkerhedslovens § 4 tilrettelægge sagsbehandlingen på en sådan måde, at borgeren har mulighed for at medvirke ved behandlingen af sin sag.</p>\n      <p class=\"Tekst\">Lovændringen ændrer ikke på borgernes rettigheder efter serviceloven, ligesom borgerne fortsat vil have adgang til at klage til de sociale nævn over afgørelser efter serviceloven og over den konkrete indsats, omfattet af servicelovens § 3, stk. 2. Klager skal sendes til den oprindelige opholdskommune, der er handlekommune efter serviceloven, og behandles af det sociale nævn, som denne kommune hører under.</p>\n      <p class=\"Tekst\">Den oprindelige opholdskommune, der bliver handlekommune efter serviceloven overfor en borger, skal administrere hjælpen efter de regler, der også gælder i dag, blot med kommunens eget serviceniveau. Afgørelser om hjælp efter serviceloven skal således lige som efter de gældende regler træffes efter en konkret, individuel vurdering af den enkeltes behov inden for rammerne af servicelovens regler. <span class=\"Underline\">Kommunen skal således yde hjælp i samme omfang til de borgere, den med lovændringen får handlepligten for, som til de borgere, der bor i kommunen,</span> og som den er handlekommune for i relation til hjælp efter serviceloven.</p>\n      <p class=\"Tekst\">Lovændringen omfatter <span class=\"Underline\">ikke ydelser efter anden lovgivning end serviceloven</span>. For så vidt angår sociale og beskæftigelsesmæssige ydelser, som f.eks. ydelser efter pensionslovgivningen, træffes afgørelser som hidtil af borgerens aktuelle opholdskommune. De ændrede regler nødvendiggør således, at de to involverede kommuner vedrørende en borger indgår i et konstruktivt samarbejde med henblik på at sikre helhed i indsatsen over for borgeren, jf. retssikkerhedslovens § 5.</p>\n      <p class=\"Tekst\">Det bemærkes, at udveksling af personfølsomme oplysninger om borgeren som hovedregel kræver den pågældendes samtykke, jf. retssikkerhedslovens § 11 a, jf. også persondatalovens § 8, stk. 3. Borgeren skal endvidere efter retssikkerhedslovens § 4 have mulighed for at medvirke ved behandlingen af sin sag. Det vil således være naturligt i forbindelse med inddragelsen af borgeren at bede om samtykke til, at oplysninger om borgeren kan udveksles mellem de to kommuner i det omfang det er nødvendigt for at behandle borgerens ansøgninger og spørgsmål om hjælp i forhold til alle de muligheder, der findes, jf. retssikkerhedslovens § 5.</p>\n      <p class=\"TekstoverskriftVenstreN\">2. Eksisterende sager. Den oprindelige opholdskommune overtager som udgangspunkt handlepligten efter serviceloven den 1. januar 2011.</p>\n      <p class=\"TekstoverskriftVenstre\">2.1. Automatisk overtagelse af handlepligten i eksisterende sager</p>\n      <p class=\"Tekst\">I sager, hvor en person allerede før lovændringens ikrafttræden den 1. august 2010 havde fået ophold i et botilbud m.v. i en ny kommune, og hvor borgeren den 1. januar 2011 stadig opholder sig i et botilbud i en anden kommune, <span class=\"Underline\">overtager den oprindelige opholdskommune automatisk handlepligten efter serviceloven den 1. januar 2011</span>, medmindre den i konkrete sager har truffet afgørelse om ikke at overtage handlepligten, jf. punkt 2.3. nedenfor. Det følger af ændringslovens § 3, stk. 3.</p>\n      <p class=\"Tekst\">Reglen om overtagelse af handlepligten omfatter - som for nye sager, jf. punkt 1 ovenfor - kun de tilfælde, hvor personen har fået ophold I boformen eller institutionen efter medvirken fra den oprindelige opholdskommune eller anden offentlig myndighed. Reglen omfatter de tilfælde, hvor den oprindelige opholdskommune hidtil har betalt mellemkommunal refusion efter retssikkerhedslovens § 9 c, stk. 1, nr. 1-5.</p>\n      <p class=\"Tekst\">I perioden indtil 1. januar 2011, fortsætter den aktuelle opholdskommune som hidtil som handlekommune efter serviceloven i de eksisterende sager, og der betales som hidtil mellemkommunal refusion fra den oprindelige opholdskommune til borgerens aktuelle opholdskommune.</p>\n      <p class=\"Tekst\">Til brug for overtagelsen af pligten til at yde hjælp i en eksisterende sag kan den oprindelige opholdskommune efter ændringslovens § 3, stk. 5, – også uden borgerens samtykke - forlange nødvendige oplysninger om borgeren fra den aktuelle opholdskommune. Oplysninger omfattet af persondatalovens ufravigelige regler, kan dog alene videregives til den oprindelige opholdskommune uden borgerens samtykke i det omfang, det følger af persondataloven. Det gælder herunder helbredsoplysninger omfattet af persondatalovens § 7.</p>\n      <p class=\"TekstoverskriftVenstre\">2.2. Indholdet af den handlepligt, der overtages</p>\n      <p class=\"Tekst\">Den handlepligt efter serviceloven, der overtages af den oprindelige opholdskommune i eksisterende sager, omfatter – lige som i nye sager jf. punkt 1 ovenfor – alle forpligtelser efter serviceloven i forhold til borgeren, herunder afgørelser om hjælp efter loven, rådgivning og vejledning samt det personrettede tilsyn. Den oprindelige opholdskommune skal herunder løbende følge de enkelte sager for at sikre sig, at hjælpen fortsat opfylder sit formål.</p>\n      <p class=\"Tekst\">Sagsbehandlingen skal som for sager efter serviceloven i øvrigt ske i overensstemmelse med retssikkerhedslovens regler herom. Herunder skal behandlingen af sagerne tilrettelægges, så borgeren har mulighed for at medvirke ved behandlingen af sin sag.</p>\n      <p class=\"Tekst\">Lovændringen ændrer, som anført i punkt 1, ikke på borgernes rettigheder efter serviceloven. Den oprindelige opholdskommune skal således yde hjælp i samme omfang til de borgere, den med lovændringen får handlepligten for, som til de borgere, der bor i kommunen, og som den er handlekommune for i relation til hjælp efter serviceloven.</p>\n      <p class=\"Tekst\"><span class=\"Underline\">Mulighederne for revisitation ændres</span> heller <span class=\"Underline\">ikke</span>. Den kommune, der bliver handlekommune efter serviceloven, vil derfor ikke kunne beslutte flytning for borgere, der i dag har ophold i et botilbud i en anden kommune, i videre omfang end kommunen efter de gældende regler kan for personer, der er visiteret til et botilbud inden for kommunens grænser.</p>\n      <p class=\"Tekst\">Klager over afgørelser efter serviceloven, der træffes af den oprindelige opholdskommune, skal sendes til den oprindelige opholdskommune, der er handlekommune efter serviceloven, og behandles af det sociale nævn, som denne kommune hører under.</p>\n      <p class=\"TekstoverskriftVenstre\">2.3. Mulighed for fravalg af overtagelse af handlepligten i eksisterende sager</p>\n      <p class=\"Tekst\">Ændringslovens § 3, stk. 4, giver den oprindelige opholdskommune mulighed for i konkrete eksisterende sager at træffe afgørelse om at undlade at overtage handlepligten. <span class=\"Underline\">Afgørelse om </span><span class=\"Underline\">ikke</span><span class=\"Underline\"> at overtage handlepligten</span> i eksisterende sager <span class=\"Underline\">kan træffes</span> af den oprindelige opholdskommune i perioden <span class=\"Underline\">1. august - 30. september 2010</span>.</p>\n      <p class=\"Tekst\">De hensyn, der efter § 3, stk. 4, 1. pkt., kan lægges til grund for en sådan afgørelse, er dels de <span class=\"Underline\">budgetstyringsmæssige behov</span>, der har dannet grundlag for lovforslaget, dels <span class=\"Underline\">administrative hensyn</span> samt <span class=\"Underline\">hensyn til borgeren</span>, der i konkrete sager kan tale imod en ændring af handlekommuneforpligtelsen, herunder f.eks. hvis borgeren i en længere årrække har boet i en kommune, der ligger fjernt fra den kommune, der har betalt refusionen.</p>\n      <p class=\"Tekst\">Til brug for behandlingen af sager efter § 3, stk. 4, om, hvorvidt kommunen ønsker ikke at overtage pligten til at yde hjælp efter serviceloven, kan den oprindelige opholdskommune på samme måde som ved overtagelsen af handlepligten forlange nødvendige oplysninger om borgeren fra den aktuelle opholdskommune.</p>\n      <p class=\"Tekst\">En kommunes afgørelse om ikke at overtage handlepligten kan efter § 3, stk. 4, 2. pkt., indbringes for det sociale nævn af den person, afgørelsen vedrører.</p>\n      <p class=\"Tekst\">Den oprindelige opholdskommune har ikke efter loven pligt til at overveje, hvorvidt den vil træffe afgørelse om at undlade at overtage handlepligten efter serviceloven. Der kan derfor ikke klages over, at en kommune ikke træffer en sådan afgørelse.</p>\n      <p class=\"Tekst\">En afgørelse om ikke at overtage handlepligten<span class=\"Underline\"> kan ikke ændres </span>af den oprindelige opholdskommune <span class=\"Underline\">efter den 30. september 2010</span>.</p>\n      <p class=\"Tekst\">Den oprindelige opholdskommune kan heller<span class=\"Underline\"> ikke efter fristens udløb træffe afgørelse om at undlade at overtage handlepligten i en eksisterende sag</span>..</p>\n      <p class=\"Tekst\">Har en kommune besluttet <span class=\"Underline\">ikke</span> at overtage handlepligten, betales også fremover mellemkommunal refusion i den konkrete sag, og borgerens aktuelle opholdskommune forbliver handlekommune efter serviceloven. Det gælder uanset om borgerens forhold senere ændrer sig.</p>\n      <p class=\"TekstoverskriftVenstreN\">3. Kommunalt samarbejde – delegation m.v.</p>\n      <p class=\"Tekst\">De ændrede regler I retssikkerhedsloven, jf. den nye § 9, stk. 9, giver mulighed for, at den oprindelige opholdskommune, der bliver handlekommune efter serviceloven, kan aftale med borgerens aktuelle opholdskommune, at udøvelsen af opgaverne efter serviceloven helt eller delvis delegeres til den aktuelle opholdskommune.</p>\n      <p class=\"Tekst\">Delegation kan anvendes såvel i nye sager, hvor den oprindelige opholdskommune forbliver handlekommune efter serviceloven (jf. punkt 1 ovenfor), som i eksisterende sager, hvor den oprindelige opholdskommune har overtaget handlepligten efter serviceloven (jf. punkt 2 ovenfor).</p>\n      <p class=\"Tekst\">Delegation kan aftales i alle sager efter serviceloven, hvor den oprindelige opholdskommune er handlekommune for personer, der har fået ophold i et botilbud m.v. i en anden kommune efter medvirken fra kommunen eller anden offentlig myndighed, men kommunen har ingen pligt til at delegere, ligesom kommunen kan vælge kun at uddelegere opgaver i visse sager.</p>\n      <p class=\"Tekst\"><span class=\"Underline\">Delegation kan omfatte alle typer af opgaver, herunder myndighedsopgaver</span> som at træffe afgørelser og foretage væsentlige sagsforberedelsesskridt af betydning for en afgørelse. Den oprindelige opholdskommune kan også vælge kun at delegere visse opgaver, som f.eks. kun udøvelsen af praktiske opgaver. Retten til delegation gælder også det personrettede tilsyn efter serviceloven, som efter lovændringen også overtages af den oprindelige opholdskommune.</p>\n      <p class=\"Tekst\">Det er <span class=\"Underline\">alene</span> udøvelsen af opgaver efter serviceloven, der kan delegeres. <span class=\"Underline\">Den oprindelige opholdskommune bevarer såvel det politiske som det økonomiske ansvar</span> for de afgørelser, der træffes af den aktuelle opholdskommune efter delegation, og for de øvrige opgaver, som den aktuelle opholdskommune varetager på den oprindelige kommunes vegne. Uanset i hvilket omfang den oprindelige opholdskommune delegerer sine opgaver til den aktuelle opholdskommune, bevarer den oprindelige kommune således over for borgeren ansvaret i sagen. Den oprindelige opholdskommune kan tilbagekalde delegationen helt eller delvis i overensstemmelse med den konkrete delegationsaftale, de to kommuner har indgået, ligesom den oprindelige kommune har mulighed for af egen drift at behandle en sag, som ellers som følge af delegationen skulle være behandlet af den bemyndigede kommune (call in).</p>\n      <p class=\"Tekst\">Alle afgørelser træffes således uanset delegation på den oprindelige opholdskommunes vegne og efter dennes anvisning. Klageinstans for afgørelser truffet af den aktuelle opholdskommune på den oprindelige kommunes vegne efter delegation, er det sociale nævn, som den oprindelige kommune hører under. Borgerens klager over afgørelser efter serviceloven skal, uanset om de er truffet efter delegation, rettes til den oprindelige opholdskommune, der revurderer sagen og sender klagen videre til behandling i nævnet, medmindre borgeren får fuldt medhold ved revurderingen. Genvurderingsfristen er som hidtil 4 uger, jf. § 14 i bekendtgørelse om retssikkerhed og administration på det sociale område.</p>\n      <p class=\"Tekst\">Som følge af, at den oprindelige opholdskommune bevarer ansvaret for afgørelserne, har denne kommune adgang til at fastsætte overordnede retningslinier for opgavevaretagelsen, som den aktuelle opholdskommune er forpligtet til at følge. Det vil således være den oprindelige kommunes retningslinier, der skal følges, når den aktuelle opholdskommune er bemyndiget til at varetage opgaver efter serviceloven i forhold til borgere.</p>\n      <p class=\"Tekst\">Den oprindelige opholdskommune har endvidere efter almindelige retsgrundsætninger en pligt og dermed også en ret til at føre tilsyn med, hvordan opgaverne varetages i den aktuelle opholdskommune. Tilsynspligten omfatter såvel overholdelse af lovgivningen som overholdelse af retningslinier, som den oprindelige kommune kan have fastsat. Denne tilsynsforpligtelse ligger hos den oprindelige opholdskommune, uanset om den har valgt at delegere det personrettede tilsyn efter serviceloven til den aktuelle opholdskommune.</p>\n      <p class=\"Tekst\"><span class=\"Underline\">En forudsætning for delegation er, at borgerens opholdskommune er villig til at modtage delegationen</span>, herunder de retningslinier, den oprindelige opholdskommune ønsker, skal gælde for varetagelsen af opgaven. Det kan aftales, at den oprindelige opholdskommune kommune betaler den aktuelle opholdskommunes omkostninger ved varetagelsen af de delegerede opgaver. Vederlaget for udførelse af opgaver efter loven forudsættes fastsat til kostprisen, det vil sige de direkte og indirekte omkostninger, der er forbundet med at udføre opgaven for en anden kommune. Den aktuelle opholdskommune kan i henhold til den indgåede delegationsaftalens nærmere bestemmelser tilbagekalde sit samtykke til delegationen helt eller delvis.</p>\n      <p class=\"Tekst\">Anvendes delegation ikke, vil det under alle omstændigheder være <span class=\"Underline\">nødvendigt, at der i den enkelte sag på anden måde indgås et hensigtsmæssigt samarbejde</span> mellem handlekommunen efter serviceloven og borgerens opholdskommune med henblik på at sikre <span class=\"Underline\">helhed i indsatsen over for borgere</span>n, jf. retssikkerhedslovens § 5.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Socialministeriet, den 20. maj 2010</P><P CLASS=SIGN1 ALIGN=\"CENTER\">Eva Pedersen</P><P CLASS=SIGN2 ALIGN=\"RIGHT\"></P></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\n      <p class=\"Bilagstekst\">Bilag 1 indeholder Lovforslag L 169, Forslag til Lov om ændring af lov om retssikkerhed og administration på det sociale område</p>\n      <p class=\"Bilagstekst\">og lov om social service (Sammenhæng mellem visitationskompetence og finansieringsansvar på det specialiserede socialområde). Bilaget er udeladt her, da retsforskriften har været offentliggjort i Lovtidende A samt forefindes i Retsinformation.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/06/2010"
        },
        {
            "displayName": "Accession",
            "displayValue": "C20100929454"
        },
        {
            "displayName": "Entydig dokumentidentifikation",
            "displayValue": "AO003546"
        },
        {
            "displayName": "Dato for førstegangsindlæggelse",
            "displayValue": "24/06/2010"
        },
        {
            "displayName": "Dato for indlæggelse",
            "displayValue": "24/06/2010"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9294"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "20/05/2010"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialmin., j.nr. 2010-795"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}