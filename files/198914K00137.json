{
    "id": 109938,
    "title": "1989 BTL 137   BETÆNKNING OVER FORSLAG TIL LOV OM FOLKEKIRKENS INSTITUTIONER TIL   UDDANNELSE OG EFTERUDDANNELSE AF PRÆSTER    NR L 137 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 137",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 137 </P>  \r\n\r\n<P></P>  \r\n\r\n<P>Betænkning over Forslag til lov om folkekirkens institutioner til  \r\n\r\n uddannelse og efteruddannelse af præster <BR>  \r\n\r\n Nr L 137 1989-90, 1. samling </P>  \r\n\r\n<P></P>  \r\n\r\n<P>Afgivet af Kirkeudvalget </P>  \r\n\r\n<P></P>  \r\n\r\n<P>Afgivet: 19900503 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til kirkeministeren, som denne har besvaret dels </P>  \r\n\r\n<P>skriftligt og dels i samråd. Et af udvalgets spørgsmål og </P>  \r\n\r\n<P>ministerens besvarelse heraf samt ministerens bemærkninger i </P>  \r\n\r\n<P>forbindelse med fremsendelse til udvalget af 2. delbetænkning </P>  \r\n\r\n<P>vedrørende folkekirkens uddannelsesinstitutioner for præster er </P>  \r\n\r\n<P>optrykt som bilag til denne betænkning. Udvalget har i forbindelse </P>  \r\n\r\n<P>med behandlingen af lovforslaget aflagt besøg på Præstehøjskolen og </P>  \r\n\r\n<P>Kirkemusikskolen i Løgumkloster. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Kirkeligt Samfund, </P>  \r\n\r\n<P>Landsforeningen af Menighedsrådsmedlemmer, </P>  \r\n\r\n<P>Pastoralseminarierne i København og Århus og </P>  \r\n\r\n<P>Studenterrepræsentanter ved pastoralseminarierne i København og Århus.  \r\n\r\n</P>  \r\n\r\n<P>Under et samråd med kirkeministeren har denne oplyst, at han ved  \r\n\r\n nedsættelse af den i lovforslagets § 3 nævnte permanente arbejdsgruppe har  \r\n\r\n til hensigt at udpege et medlem som repræsentant for Landsforeningen af  \r\n\r\n Menighedsrådsmedlemmer ud over den repræsentation fra biskopperne, Den Danske  \r\n\r\n Præsteforening, de teologiske fakulteter og fra de uddannelsesinstitutioner,  \r\n\r\n som er nævnt i lovforslagets § 3. </P>  \r\n\r\n<P>Udvalget opfatter det som en selvfølge, at lærere og studerende er  \r\n\r\n repræsenteret i de i bemærkningerne til § 4 nævnte institutionsudvalg. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>mindretal</I> (Socialdemokratiets og  \r\n\r\n Socialistisk Folkepartis medlemmer af udvalget) lovforslaget til  \r\n\r\n<I>vedtagelse</I> med det af mindretallet stillede ændringsforslag. </P>  \r\n\r\n<P>Mindretallet finder det naturligt, at studerende og lærere er  \r\n\r\n repræsenteret i bestyrelsen for uddannelsesinstitutionerne, således at  \r\n\r\n bestyrelsen bliver tilstrækkeligt bredt sammensat, men dog handlekraftig.  \r\n\r\n</P>  \r\n\r\n<P>Et <I>andet mindretal</I> (Det Konservative Folkepartis, Venstres, Det  \r\n\r\n Radikale Venstres og Centrum-Demokraternes medlemmer af udvalget) indstiller  \r\n\r\n lovforslaget til <I>vedtagelse uændret. </I></P>  \r\n\r\n<P> Et <I>tredje mindretal</I> (Fremskridtspartiets medlem af udvalget) vil  \r\n\r\n redegøre for sin endelige stilling ved lovforslagets 3. behandling. </P>  \r\n\r\n<P>Et <I>fjerde mindretal</I> (Kristeligt Folkepartis medlem af udvalget) vil  \r\n\r\n redegøre for sin stilling til lovforslaget og det stillede ændringsforslag  \r\n\r\n ved 2. behandling. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (S og SF): </P>  \r\n\r\n<P>Til § 4 </P>  \r\n\r\n<P> <B>1)</B> I <I>stk. 1</I> indsættes efter nr. 4 som nye numre: </P>  \r\n\r\n<P>&#187;5. En repræsentant for lærerne ved de teologiske fakulteter. </P>  \r\n\r\n<P>6. En repræsentant for de studerende ved de teologiske fakulteter.&#171;  \r\n\r\n</P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>I den nuværende direktion for Pastoralseminariet har studenterne været  \r\n\r\n repræsenteret. Med ministerens forslag til sammensætning af bestyrelsen  \r\n\r\n forringes såvel lærernes som studenternes indflydelse på den overordnede  \r\n\r\n styrelse af uddannelsesinstitutionernes drift såvel økonomisk som  \r\n\r\n uddannelsesmæssigt. Med ændringsforslaget sikres begge kategorier indflydelse  \r\n\r\n og medbestemmelse. </P>  \r\n\r\n<P> <I>Merete Aarup (KF) Ikast (KF) Eva Møller (KF) Povl Brøndsted (V)</I>  \r\n\r\n fmd. <I>Inge Dahl-Sørensen (V) Tove Niemann (FP) Larsen-Ledet (RV) Jette Pors  \r\n\r\n (CD) Inger Stilling Pedersen (KRF) Hanne Andersen (S) Anna-Marie Hansen (S)  \r\n\r\n Henning Nielsen (S) Arne Jensen (S) Tove Lindbo Larsen (S)</I> nfmd. <I>Grete  \r\n\r\n Schødts (S) Inger Harms (SF) Hanne Thanning Jacobsen (SF) </I></P>  \r\n\r\n<P> </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til kirkeministeren og dennes besvarelse heraf  \r\n\r\n tilligemed ministerens bemærkninger til 2. delbetænkning afgivet af den den  \r\n\r\n 10. februar 1989 nedsatte arbejdsgruppe vedrørende folkekirkens  \r\n\r\n uddannelsesinstitutioner for præster </P>  \r\n\r\n<P> </P>  \r\n\r\n<P>14. Udvalget anmoder ministeren om at præcisere bestyrelsens kompetence  \r\n\r\n vedrørende ansættelsessager, jf. bemærkningerne til § 4. </P>  \r\n\r\n<P> <I>Svar: </I></P>  \r\n\r\n<P> Efter den nugældende ordning ansættes de omhandlede medarbejdere af  \r\n\r\n ministeren efter indstilling fra henholdsvis styrelse og direktion. I henhold  \r\n\r\n til forslaget indstiller bestyrelsen til ministeren et antal ansøgere til  \r\n\r\n ansættelse. </P>  \r\n\r\n<P>I forbindelse med etableringen af den i forslagets § 3 omhandlede  \r\n\r\n permanente sagkyndige arbejdsgruppe er det fundet hensigtsmæssigt, at denne  \r\n\r\n afgiver en indstilling om ansøgernes faglige kvalifikationer til støtte for  \r\n\r\n ministerens beslutning om ansættelse, jf. herved besvarelsen til spørgsmål  \r\n\r\n 16. Som jeg lovede under 1. behandlingen af forslag til lov om folkekirkens  \r\n\r\n institutioner til uddannelse og efteruddannelse af præster i Folketinget den  \r\n\r\n 24. januar 1990 fremsender jeg 2. delbetænkning afgivet af den den 10.  \r\n\r\n februar 1989 nedsatte arbejdsgruppe vedrørende folkekirkens  \r\n\r\n uddannelsesinstitutioner for præster. Betænkningen vedrører selve  \r\n\r\n uddannelsernes indhold. </P>  \r\n\r\n<P>Som det fremgår af betænkningens bilag 3 har arbejdsgruppen på ny i  \r\n\r\n forbindelse med udarbejdelse af forslaget til uddannelsesforløbet drøftet den  \r\n\r\n ledelsesmæssige struktur for uddannelsesinstitutionerne, herunder særligt  \r\n\r\n kompetenceforholdet mellem bestyrelsen og den permanente arbejdsgruppe. </P>  \r\n\r\n<P>Arbejdsgruppen har foreslået, at kompetencen ændres på 2 punkter, således  \r\n\r\n at det er bestyrelsen, der endeligt afgiver indstilling til kirkeministeren  \r\n\r\n om ansættelse af faste lærere, og at det er bestyrelsen, der ligeledes  \r\n\r\n afgiver endelig indstilling til kirkeministeren om ændringer og ajourføringer  \r\n\r\n af studieordningen. </P>  \r\n\r\n<P>Dette betyder, at den i lovforslagets § 3 nævnte permanente arbejdsgruppe  \r\n\r\n herefter afgiver udtalelse om ansøgernes faglige kvalifikationer direkte til  \r\n\r\n bestyrelsen, inden denne afgiver indstilling til ministeren, og at den  \r\n\r\n permanente arbejdsgruppe alene får en rådgivende funktion vedrørende forslag  \r\n\r\n til ændringer og ajourføringer af studieordningen i forbindelse med  \r\n\r\n bestyrelsens afgivelse af indstilling til kirkeministeren herom. </P>  \r\n\r\n<P>Jeg er enig med arbejdsgruppen vedrørende præsteuddannelsen i, at det er  \r\n\r\n rigtigst, at det overlades til den ansvarlige bestyrelse at afgive den  \r\n\r\n endelige indstilling til ministeren på disse to væsentlige områder. Dette vil  \r\n\r\n efter min opfattelse ikke medføre nogen ændring i den garanti for  \r\n\r\n opretholdelse af det tilstrækkelige faglige niveau, som er formålet med  \r\n\r\n oprettelse af den permanente arbejdsgruppe. Der er alene tale om en  \r\n\r\n forenkling og afklaring af kompetenceforholdene mellem de to organer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/07/1990"
        },
        {
            "displayName": "Accession",
            "displayValue": "198914K00137"
        },
        {
            "displayName": "Entydig dokumentidentifikation",
            "displayValue": "CL003496"
        },
        {
            "displayName": "Dato for førstegangsindlæggelse",
            "displayValue": "04/07/1990"
        },
        {
            "displayName": "Dato for indlæggelse",
            "displayValue": "04/07/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "137"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}