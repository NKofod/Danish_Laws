{
    "id": 1606,
    "title": "Cirkulære om behandlingen af hittegods",
    "documentTypeId": "150",
    "isSagsforlobPeriodValid": true,
    "shortName": "CIR nr 76 af 24/06/2003",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Cirkulære om behandlingen af hittegods  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Indledning2\">  \r\n\r\n I medfør af §&nbsp;8 i lov om hittegods, jf.  \r\n\r\n lovbekendtgørelse nr. 591 af 1. september 1986, som ændret ved lov nr. 100 af  \r\n\r\n 17. februar 1998, bestemmes:  \r\n\r\n</P>  \r\n\r\n<DIV CLASS=PARAGRAF ID=\"P1\">  \r\n\r\n<P class=\"Paragraftekst\"> <B> §&nbsp;1.  \r\n\r\n</B>  \r\n\r\n Hittegods skal modtages på politistationerne i stationernes åbningstid uden  \r\n\r\n hensyn til, om findestedet ligger inden for vedkommende politistations område  \r\n\r\n eller ikke.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Mindre  \r\n\r\n effekter, f.eks. smykker, ure, punge, tegnebøger og lignende samt kontante  \r\n\r\n pengebeløb, skal modtages af uniformeret politipersonale under patrulje.  \r\n\r\n</P>  \r\n\r\n</DIV><!-- End of \"§ 1\" -->  \r\n\r\n<DIV CLASS=PARAGRAF ID=\"P2\">  \r\n\r\n<P class=\"Paragraftekst\"> <B> §&nbsp;2.  \r\n\r\n</B>  \r\n\r\n Hittegods, som er fundet i offentlige institutioner,  \r\n\r\n forlystelsesetablissementer, forretninger, offentlige befordringsmidler og  \r\n\r\n lignende steder, kan afleveres til det pågældende sted. Penge, værdipapirer,  \r\n\r\n særligt værdifulde smykker og lignende skal snarest muligt herefter afleveres  \r\n\r\n til politiet. Andet hittegods kan opbevares af institutionen, forretningen  \r\n\r\n mv.  \r\n\r\n i indtil 30 dage. Er hittegodset ikke udleveret til ejeren inden 30 dages  \r\n\r\n forløb, skal det straks afleveres til politiet.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Politiet  \r\n\r\n kan tillade, at de i stk.&nbsp;1 nævnte institutioner, forretninger mv.  \r\n\r\n opbevarer andet hittegods end penge, værdipapirer, særligt værdifulde smykker  \r\n\r\n og lignende i indtil 3 måneder, hvis institutionen opbevarer hittegodset på  \r\n\r\n betryggende måde og fører en fortegnelse over det med oplysning om, hvor,  \r\n\r\n hvornår og af hvem det er fundet.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n De i  \r\n\r\n §&nbsp;4 i lov om hittegods anførte frister for afholdelse af offentlig  \r\n\r\n auktion  \r\n\r\n regnes i alle tilfælde fra hittegodsets indlevering til politiet.  \r\n\r\n</P>  \r\n\r\n</DIV><!-- End of \"§ 2\" -->  \r\n\r\n<DIV CLASS=PARAGRAF ID=\"P3\">  \r\n\r\n<P class=\"Paragraftekst\"> <B> §&nbsp;3.  \r\n\r\n</B>  \r\n\r\n Politiet bør være opmærksom på, om der af private foretages fremlysning af  \r\n\r\n hittegods i dagspressen. I så fald bør genstandene straks afkræves finderen,  \r\n\r\n og  \r\n\r\n der bør ikke ydes den pågældende findeløn eller dækning af udgifterne til  \r\n\r\n annoncering eller til eventuel transport af genstandene.  \r\n\r\n</P>  \r\n\r\n</DIV><!-- End of \"§ 3\" -->  \r\n\r\n<DIV CLASS=PARAGRAF ID=\"P4\">  \r\n\r\n<P class=\"Paragraftekst\"> <B> §&nbsp;4.  \r\n\r\n</B>  \r\n\r\n Ved  \r\n\r\n modtagelsen af hittegods bør det søges oplyst, hvem finderen er, og hvor,  \r\n\r\n hvornår og under hvilke omstændigheder fundet er sket. Endvidere spørges  \r\n\r\n finderen, om han ønsker findeløn, medmindre det efter bestemmelserne i  \r\n\r\n §&nbsp;15 må anses for udelukket, at findeløn vil blive fastsat.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Den, der  \r\n\r\n afleverer hittegods, skal altid have en kvittering for de afleverede  \r\n\r\n genstande.  \r\n\r\n Til patruljerende politi kan der udleveres særlige blanketter, som kan bruges  \r\n\r\n til at give sådanne kvitteringer.  \r\n\r\n</P>  \r\n\r\n</DIV><!-- End of \"§ 4\" -->  \r\n\r\n<DIV CLASS=PARAGRAF ID=\"P5\">  \r\n\r\n<P class=\"Paragraftekst\"> <B> §&nbsp;5.  \r\n\r\n</B>  \r\n\r\n Modtager  \r\n\r\n en politistation genstande, som er fundet uden for politikredsens område,  \r\n\r\n skal  \r\n\r\n genstandene straks oversendes til findestedets politi med oplysning om  \r\n\r\n finderens navn og adresse og omstændighederne ved fundet, jf. §&nbsp;4,  \r\n\r\n stk.&nbsp;1.  \r\n\r\n</P>  \r\n\r\n</DIV><!-- End of \"§ 5\" -->  \r\n\r\n<DIV CLASS=PARAGRAF ID=\"P6\">  \r\n\r\n<P class=\"Paragraftekst\"> <B> §&nbsp;6.  \r\n\r\n</B>  \r\n\r\n Modtaget hittegods skal straks indføres i en fortegnelse. Hittegodscykler- og  \r\n\r\n knallerter skal dog i stedet indføres i edb-registeret for efterlyste  \r\n\r\n cykler/knallerter.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Ved  \r\n\r\n indførelsen bør de fundne genstande beskrives så omhyggeligt, at de senere  \r\n\r\n kan  \r\n\r\n identificeres. Hvis genstandens værdi ikke er ganske ringe, bør der anføres  \r\n\r\n nummer, mærke eller andet særligt kendetegn, eller hvis dette ikke er muligt,  \r\n\r\n bør der gives en kortfattet beskrivelse af genstanden. Gods, der er  \r\n\r\n indleveret  \r\n\r\n fra de institutioner, forretninger mv., der er nævnt i §&nbsp;2, stk.&nbsp;1,  \r\n\r\n og som ikke er af særlig værdi, kan registreres samlet. Hittegodscykler- og  \r\n\r\n knallerter indføres med stelnummer.  \r\n\r\n</P>  \r\n\r\n</DIV><!-- End of \"§ 6\" -->  \r\n\r\n<DIV CLASS=PARAGRAF ID=\"P7\">  \r\n\r\n<P class=\"Paragraftekst\"> <B> §&nbsp;7.  \r\n\r\n</B>  \r\n\r\n Det  \r\n\r\n undersøges straks efter modtagelsen af hittegods, om genstandene er  \r\n\r\n efterlyst.  \r\n\r\n I bekræftende fald sendes meddelelse om modtagelsen til vedkommende  \r\n\r\n politimyndighed.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Er der i  \r\n\r\n øvrigt grund til at tro, at modtaget hittegods kan stamme fra et tyveri eller  \r\n\r\n på anden måde have forbindelse med en strafbar handling, underrettes  \r\n\r\n kriminalpolitiet snarest.  \r\n\r\n</P>  \r\n\r\n</DIV><!-- End of \"§ 7\" -->  \r\n\r\n<DIV CLASS=PARAGRAF ID=\"P8\">  \r\n\r\n<P class=\"Paragraftekst\"> <B> §&nbsp;8.  \r\n\r\n</B>  \r\n\r\n Er  \r\n\r\n modtaget hittegods forsynet med navn eller mærke, hvorved ejeren umiddelbart  \r\n\r\n eller ved henvendelse til tredjemand kan identificeres, skal ejerens  \r\n\r\n identitet  \r\n\r\n og adresse søges, og ejeren underrettes snarest muligt om fundet og opfordres  \r\n\r\n til at afhente hittegodset. Mindre effekter, punge, legitimationspapirer mv.  \r\n\r\n kan dog i stedet sendes til ejeren, når ejerforholdet er utvivlsomt. Med  \r\n\r\n hensyn  \r\n\r\n til penge henvises til politiets regnskabsinstruks.  \r\n\r\n</P>  \r\n\r\n</DIV><!-- End of \"§ 8\" -->  \r\n\r\n<DIV CLASS=PARAGRAF ID=\"P9\">  \r\n\r\n<P class=\"Paragraftekst\"> <B> §&nbsp;9.  \r\n\r\n</B>  \r\n\r\n Hvis der som hittegods indleveres pas, kørekort, andre legitimationspapirer,  \r\n\r\n nummerplader til motorkøretøjer, lotterisedler, sparekasse- eller bankbøger,  \r\n\r\n kreditkort, værdipapirer eller lignende, underrettes udstederen om fundet,  \r\n\r\n hvis  \r\n\r\n det fundne ikke straks kan udleveres til ejeren. De nævnte  \r\n\r\n legitimationspapirer  \r\n\r\n mv. kan i stedet sendes til udstederen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Politiet  \r\n\r\n skal inden udlevering af pas, kørekort mv. kontrollere, hvorvidt der er  \r\n\r\n udstedt  \r\n\r\n eller udleveret erstatningskørekort, erstatningspas mv.  \r\n\r\n</P>  \r\n\r\n</DIV><!-- End of \"§ 9\" -->  \r\n\r\n<DIV CLASS=PARAGRAF ID=\"P10\">  \r\n\r\n<P class=\"Paragraftekst\"> <B> §&nbsp;10.  \r\n\r\n</B>  \r\n\r\n Opbevaring af hittegods bør ske på så betryggende måde som muligt.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Meget  \r\n\r\n værdifulde genstande som kostbare smykker og guld- og sølvsager bør opbevares  \r\n\r\n i  \r\n\r\n et aflåst pengeskab. I øvrigt bør mindre genstande af økonomisk værdi så vidt  \r\n\r\n muligt opbevares i aflåst skab eller skuffe i et lokale, der altid holdes  \r\n\r\n aflåst, når personalet ikke er til stede. Større genstande, navnlig cykler og  \r\n\r\n cykeldele, bør så vidt muligt opbevares under tag i lukket rum, der holdes  \r\n\r\n forsvarligt aflåst i den tid af døgnet, hvor det ikke kan holdes under  \r\n\r\n umiddelbart tilsyn fra politikontor eller politistation.  \r\n\r\n</P>  \r\n\r\n</DIV><!-- End of \"§ 10\" -->  \r\n\r\n<DIV CLASS=PARAGRAF ID=\"P11\">  \r\n\r\n<P class=\"Paragraftekst\"> <B> §&nbsp;11.  \r\n\r\n</B>  \r\n\r\n Hittegods sælges snarest på bedst mulig måde, hvis opbevaring må antages at  \r\n\r\n ville medføre en væsentlig værdiforringelse, eller hvis opbevaring er  \r\n\r\n forbundet  \r\n\r\n med uforholdsmæssigt store omkostninger. Ved afgørelsen af, om hittegodset  \r\n\r\n skal  \r\n\r\n sælges straks eller opbevares, skal der lægges vægt på, hvad der efter et  \r\n\r\n fornuftigt skøn tjener ejerens interesse bedst.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Salg af  \r\n\r\n hittegods efter stk.&nbsp;1 skal så vidt muligt ske til handlende, der  \r\n\r\n forhandler varer af den pågældende art. Salg må ikke ske til personer, der er  \r\n\r\n ansat i politiet, eller til disses husstand.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Fødevarer  \r\n\r\n destrueres, hvis de ikke kan udleveres til ejeren inden holdbarhedstidens  \r\n\r\n udløb. I tvivlstilfælde anmodes den stedlige fødevareregion om bistand.  \r\n\r\n</P>  \r\n\r\n</DIV><!-- End of \"§ 11\" -->  \r\n\r\n<DIV CLASS=PARAGRAF ID=\"P12\">  \r\n\r\n<P class=\"Paragraftekst\"> <B> §&nbsp;12.  \r\n\r\n</B>  \r\n\r\n Politiet skal med passende mellemrum, dog mindst én gang hver tredje måned,  \r\n\r\n indrykke en bekendtgørelse i et eller flere af de stedlige dagblade eller  \r\n\r\n ugeaviser om modtaget hittegods, medmindre ejeren af hittegodset kendes,  \r\n\r\n eller  \r\n\r\n bekendtgørelse i øvrigt anses for unyttig på grund af det fundnes art eller  \r\n\r\n værdi. Bekendtgørelsen skal indeholde en nøjagtig beskrivelse af det fundne.  \r\n\r\n</P>  \r\n\r\n</DIV><!-- End of \"§ 12\" -->  \r\n\r\n<DIV CLASS=PARAGRAF ID=\"P13\">  \r\n\r\n<P class=\"Paragraftekst\"> <B> §&nbsp;13.  \r\n\r\n</B>  \r\n\r\n Når en person henvender sig til politiet og angiver at have tabt eller glemt  \r\n\r\n en  \r\n\r\n nærmere beskrevet ting, gives der vedkommende adgang til at efterse det  \r\n\r\n indleverede hittegods af den pågældende art. Mener denne person, at noget af  \r\n\r\n det foreviste tilhører denne, udspørges den pågældende om tid og sted for  \r\n\r\n tabet, og disse oplysninger sammenholdes med finderens oplysninger. Hvis der  \r\n\r\n ikke herved fremkommer noget, der taler imod den pågældendes påstand om, at  \r\n\r\n tingen er dennes, kan den udleveres til den pågældende mod kvittering, og  \r\n\r\n efter  \r\n\r\n at vedkommende har legitimeret sig. Er der uoverensstemmelse mellem  \r\n\r\n oplysningerne, f.eks. hvis genstanden er fundet før det tidspunkt, hvor den  \r\n\r\n angives at være tabt, opfordres den pågældende til nærmere at dokumentere sin  \r\n\r\n ejendomsret, og genstanden må ikke udleveres, før den pågældende har  \r\n\r\n præsteret  \r\n\r\n et efter politiets skøn tilstrækkeligt bevis for sin ret til genstanden.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Godtgør en  \r\n\r\n person at være berettiget til hittegods, som er solgt i medfør af reglen i  \r\n\r\n §&nbsp;11, har den pågældende krav på at få udbetalt salgssummen med fradrag  \r\n\r\n af  \r\n\r\n omkostninger og findeløn, jf. §§&nbsp;14 og 15, hvis vedkommende har henvendt  \r\n\r\n sig til politiet inden 3 måneder efter, at hittegodset er indleveret til  \r\n\r\n politiet.  \r\n\r\n</P>  \r\n\r\n</DIV><!-- End of \"§ 13\" -->  \r\n\r\n<DIV CLASS=PARAGRAF ID=\"P14\">  \r\n\r\n<P class=\"Paragraftekst\"> <B> §&nbsp;14.  \r\n\r\n</B>  \r\n\r\n Inden hittegodset udleveres til ejeren, må ejeren betale eventuelle  \r\n\r\n omkostninger, der er påløbet i anledning af fundet.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Ejeren må  \r\n\r\n således refundere udgifter til transport af hittegods til politistationen,  \r\n\r\n som  \r\n\r\n finderen med rimelighed har afholdt. Ejeren må endvidere refundere udgifter,  \r\n\r\n der med rimelighed er afholdt af politiet til at indbringe, opbevare og  \r\n\r\n udlevere hittegodset.  \r\n\r\n</P>  \r\n\r\n</DIV><!-- End of \"§ 14\" -->  \r\n\r\n<DIV CLASS=PARAGRAF ID=\"P15\">  \r\n\r\n<P class=\"Paragraftekst\"> <B> §&nbsp;15.  \r\n\r\n</B>  \r\n\r\n Ejeren må inden udleveringen betale en findeløn, der fastsættes af politiet  \r\n\r\n efter nedenstående retningslinier, medmindre finderen har givet afkald på  \r\n\r\n findeløn.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Findeløn  \r\n\r\n fastsættes i reglen til 10 pct. af det fundnes værdi, idet der dog ved  \r\n\r\n fastsættelsen bør tages hensyn til findestedet og de nærmere omstændigheder  \r\n\r\n ved  \r\n\r\n fundet, herunder om finderen har udvist særlig påskønnelsesværdigt forhold,  \r\n\r\n eller om afleveringen har påført finderen særlig ulejlighed.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Drejer det  \r\n\r\n sig om større kontantbeløb eller genstande af betydelig værdi, vil det ofte  \r\n\r\n være rimeligt at fastsætte findelønnen lavere end til 10 pct. af værdien.  \r\n\r\n Drejer det sig om mindre kontantbeløb eller genstande af mindre økonomisk  \r\n\r\n værdi, vil det ofte være rimeligt at fastsætte findelønnen højere end til 10  \r\n\r\n pct. af værdien, dog maksimalt til 25 pct. af værdien. Selv om det fundne  \r\n\r\n ikke  \r\n\r\n har omsætningsværdi, kan der fastsættes en findeløn, der er afpasset efter  \r\n\r\n ejerens interesse i at få genstanden tilbage.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;4.  \r\n\r\n</I>  \r\n\r\n I følgende  \r\n\r\n tilfælde bør der i almindelighed ikke fastsættes findeløn:  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n    \r\n\r\n Når det fundne alene  \r\n\r\n har økonomisk værdi, der ikke overstiger 200 kr., jf. dog hittegodslovens  \r\n\r\n §&nbsp;6, stk.&nbsp;3.  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n    \r\n\r\n Når det drejer sig om  \r\n\r\n motorkøretøjer, cykler eller trækvogne, der er indbragt fra offentlig gade,  \r\n\r\n vej  \r\n\r\n eller plads.  \r\n\r\n</P>  \r\n\r\n<P class=\"Nummer\">  \r\n\r\n 3)  \r\n\r\n &#9;  \r\n\r\n    \r\n\r\n Når det indleverede  \r\n\r\n hittegods er fundet i boliger, på trappeopgange, i kældre, på gårdspladser, i  \r\n\r\n forretninger, offentlige kontorer, forlystelsesetablissementer, beværtninger,  \r\n\r\n offentlige befordringsmidler eller lignende steder.  \r\n\r\n</P>  \r\n\r\n<P class=\"Nummer\">  \r\n\r\n 4)  \r\n\r\n &#9;  \r\n\r\n    \r\n\r\n Når hittegods er  \r\n\r\n fundet af personer, der er ansat i politiets tjeneste.  \r\n\r\n</P>  \r\n\r\n<P class=\"Nummer\">  \r\n\r\n 5)  \r\n\r\n &#9;  \r\n\r\n    \r\n\r\n Når genstanden først  \r\n\r\n er indleveret til politiet urimelig lang tid efter, at finderen har fundet  \r\n\r\n den.  \r\n\r\n</P>  \r\n\r\n<P class=\"Nummer\">  \r\n\r\n 6)  \r\n\r\n &#9;  \r\n\r\n    \r\n\r\n Når finderen selv har  \r\n\r\n foretaget fremlysning af de fundne genstande, jf. §&nbsp;3.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;5.  \r\n\r\n</I>  \r\n\r\n Ønsker  \r\n\r\n ejeren at yde et beløb i findeløn, uanset at den pågældende ikke er  \r\n\r\n forpligtet  \r\n\r\n til det, bør politiet modtage beløbet og udbetale det til finderen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;6.  \r\n\r\n</I>  \r\n\r\n Hvis  \r\n\r\n finderen af hittegods har afleveret det direkte til ejeren, og der derefter  \r\n\r\n opstår uenighed mellem dem om betalingen af findeløn eller dennes størrelse,  \r\n\r\n bør politiet, hvis en af parterne begærer det, udtale sig om, hvorvidt  \r\n\r\n politiet  \r\n\r\n ville have fastsat findeløn, og da hvor meget, men bør i øvrigt ikke yde  \r\n\r\n parterne bistand.  \r\n\r\n</P>  \r\n\r\n</DIV><!-- End of \"§ 15\" -->  \r\n\r\n<DIV CLASS=PARAGRAF ID=\"P16\">  \r\n\r\n<P class=\"Paragraftekst\"> <B> §&nbsp;16.  \r\n\r\n</B>  \r\n\r\n Hittegods, som ikke er udleveret til ejeren inden opbevaringsfristens udløb,  \r\n\r\n sælges ved den herefter først afholdte hittegodsauktion. Uanset bestemmelsen  \r\n\r\n i  \r\n\r\n lovens §&nbsp;4 er der intet til hinder for, at hittegodsauktioner kun  \r\n\r\n afholdes  \r\n\r\n en eller to gange om året, hvis politiet har tilstrækkelig plads til at  \r\n\r\n opbevare  \r\n\r\n hittegodset så længe.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Hvis nogen  \r\n\r\n har gjort krav på hittegodseffekter inden udløbet af opbevaringsfristen, men  \r\n\r\n endnu ikke godtgjort retten til at få dem udleveret, må genstandene ikke  \r\n\r\n sælges, før der er givet den pågældende en passende frist til at godtgøre sin  \r\n\r\n ret til genstandene, eventuelt til at anlægge retssag om genstandenes  \r\n\r\n udlevering.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Hittegods,  \r\n\r\n der er værdiløst eller af så ringe værdi, at det ikke kan bære omkostningerne  \r\n\r\n ved auktionssalg, kan destrueres eller udleveres til almennyttige eller  \r\n\r\n velgørende formål, når der er forløbet 4 uger fra indleveringen til politiet.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;4.  \r\n\r\n</I>  \r\n\r\n Inden  \r\n\r\n hittegodset går til auktion, skal genstandene på ny gennemgås med henblik på,  \r\n\r\n om de måtte være blevet efterlyst.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;5.  \r\n\r\n</I>  \r\n\r\n Når  \r\n\r\n hittegods er blevet solgt ved auktion, har finderen krav på en tredjedel af  \r\n\r\n det  \r\n\r\n beløb, der er indkommet ved salget, med fradrag af omkostningerne, uanset om  \r\n\r\n der efter reglerne i §&nbsp;15 ikke ville være blevet fastsat findeløn.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;6.  \r\n\r\n</I>  \r\n\r\n Det samme  \r\n\r\n gælder for det i §&nbsp;11 omhandlede hittegods, når der er forløbet 3  \r\n\r\n måneder  \r\n\r\n efter hittegodsets indlevering til politiet, uden at ejeren har meldt sig.  \r\n\r\n</P>  \r\n\r\n</DIV><!-- End of \"§ 16\" -->  \r\n\r\n<DIV CLASS=PARAGRAF ID=\"P17\">  \r\n\r\n<P class=\"Paragraftekst\"> <B> §&nbsp;17.  \r\n\r\n</B>  \r\n\r\n Med hensyn til regnskabsføringen vedrørende hittegods og findeløn henvises  \r\n\r\n der  \r\n\r\n til reglerne i politiets regnskabsinstruks.  \r\n\r\n</P>  \r\n\r\n</DIV><!-- End of \"§ 17\" -->  \r\n\r\n<DIV CLASS=PARAGRAF ID=\"P18\">  \r\n\r\n<P class=\"Paragraftekst\"> <B> §&nbsp;18.  \r\n\r\n</B>  \r\n\r\n Cirkulæret træder i kraft den 1. august 2003.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Cirkulære  \r\n\r\n nr. 116 af 6. juni 1952 om behandlingen af hittegods ophæves.  \r\n\r\n</P>  \r\n\r\n</DIV><!-- End of \"§ 18\" -->  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Justitsministeriet, den 24. juni  \r\n\r\n 2003</I></P>  \r\n\r\n<P CLASS=SIGN1 ALIGN=\"CENTER\">Lene Espersen</P>  \r\n\r\n<P CLASS=SIGN2 ALIGN=\"RIGHT\">/Ida Skouvig</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/07/2003"
        },
        {
            "displayName": "Accession",
            "displayValue": "C20030007609"
        },
        {
            "displayName": "Entydig dokumentidentifikation",
            "displayValue": "AA002201"
        },
        {
            "displayName": "Dato for førstegangsindlæggelse",
            "displayValue": "03/07/2003"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "76"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "24/06/2003"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2000-1114-0001"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}