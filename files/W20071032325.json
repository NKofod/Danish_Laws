{
    "id": 114795,
    "title": "Tilladelse til at en svært dement 50-årig ydede gaver på i alt 30.000 kr.",
    "documentTypeId": "240",
    "isSagsforlobPeriodValid": true,
    "shortName": "KEN nr 10323 af 11/04/2007",
    "documentHtml": "<div class=\"bjelke\">Den fulde tekst</div><p class=\"Titel2\">Tilladelse til at en svært dement 50-årig ydede gaver på i alt 30.000 kr.</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div><span class=\"Bold\">Værgemålslovens § 39.</span></div>\r\n        </p>\r\n        <p class=\"Tekst2\">\r\n          <div>Civilstyrelsen tillod, at en svært dement 50-årig af sin formue ydede sine 3 børn gaver på i alt 30.000 kr. i 2007. Den pågældende havde en formue på 590.000 kr. Der var tidligere ydet lignende gaver, og statsamtet havde i 2005 tilladt frigivelse af i alt 30.000 kr. til børnene. Formuen var da på 575.000 kr.</div>\r\n        </p>\r\n      </div>\r\n      <p class=\"Tekst\">Civilstyrelsens afgørelse af 11. april 2007, j.nr. 06-310-00140.</p>\r\n      <p class=\"Tekst\">” Civilstyrelsen har nu behandlet Deres klage over Statsamtet … (nu Statsforvaltningen ….) afgørelse af 1. december 2006. Ved afgørelsen afslog statsamtet at tillade, at der af STJ´s formue ydes gaver på 3 x 20.000 kr. til hvert af STJ´s tre børn.</p>\r\n      <p class=\"Tekst\">Vi ændrer statsamtets afgørelse, således at der i 2007 ydes en gave til hvert af STJ´s tre børn på hver 10.000 kr. af STJ´s formue.</p>\r\n      <p class=\"Tekst\">Vi har truffet afgørelsen efter § 39 i værgemålsloven. Efter denne bestemmelse skal værgen have statsamtets godkendelse til forbrug af formue, der er omfattet af værgemålet.</p>\r\n      <p class=\"Tekst\">Efter praksis er vi tilbageholdende med at godkende, at der ydes gaver af formuen. Tilladelse gives normalt kun, hvis det efter sædvanlige forhold ville være naturligt at yde en gave af den pågældende størrelse til gavemodtageren, og der foreligger en særlig begrundelse for at yde gaven. En sådan begrundelse kan navnlig være, at der tidligere er ydet lignende gaver, eller at der er økonomiske vanskeligheder hos gavemodtageren.</p>\r\n      <p class=\"Tekst\">Det fremgår af sagen, at STJ 50 år gammel og har en formue på ca. 590.000 kr. Det fremgår videre, at STJ lider af svær demens.</p>\r\n      <p class=\"Tekst\">Det fremgår endvidere af sagen, at Statsamtet ….. den 6. oktober 2005 tillod, at STJ´s tre børn hver kunne få udbetalt et beløb på 10.000 kr., idet statsamtet fandt, at der med mellemrum tidligere er ydet gaver. STJ havde på daværende tidspunkt en formue på 575.000 kr.</p>\r\n      <p class=\"Tekst\">Vi har lagt vægt på ovennævnte oplysninger, og vi finder i lighed med statsamtet ikke, at der foreligger sådanne særlige omstændigheder, der kan begrunde, at der ydes STJ´s tre børn hver en gave af den ansøgte størrelse.</p>\r\n      <p class=\"Tekst\">Imidlertid har vi under hensyn til størrelsen af STJ´s formue, hendes helbredsmæssige forhold samt at der tidligere er ydet gaver med mellemrum, fundet, at der STJ´s formue kan ydes en gave på 10.000 kr. til hvert af hendes tre børn.</p>\r\n      <p class=\"Tekst\">Vi skal for god ordens skyld præcisere, at man ikke kan forvente, at der fremover fast ydes gaver med et vist interval.</p>\r\n      <p class=\"Tekst\">Den bestemmelse, vi henviser til ovenfor, finder De i: lov nr. 388 af 14. juni 1995 med senere ændringer.”</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/01/2008"
        },
        {
            "displayName": "Accession",
            "displayValue": "W20071032325"
        },
        {
            "displayName": "Entydig dokumentidentifikation",
            "displayValue": "AA004216"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10323"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "11/04/2007"
        },
        {
            "displayName": "Administrerende myndighed",
            "displayValue": "Civilstyrelsen"
        },
        {
            "displayName": "Ressortministeriets journalnummer",
            "displayValue": "06-310-00140"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}