{
    "id": 105132,
    "title": "Pressenævnets kendelse i sag 2007-6-565 og 566",
    "documentTypeId": "230",
    "isSagsforlobPeriodValid": true,
    "shortName": "AFG nr 10153 af 18/09/2007",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sagerne 2007-6-565 og 566</p><div class=\"Resume\"><p class=\"Tekst2\"><div>Resumé</div></p><p class=\"Tekst2\"><div>Klager – en forening klagede over to artikler i B.T.</div></p><p class=\"Tekst2\"><div><span class=\"Bold\">Pressenævnets begrundelse og afgørelse:</span></div></p><p class=\"Tekst2\"><div><span class=\"Bold\">Pressenævnet bemærker indledningsvis, at spørgsmålet om, hvorvidt ophavsretsloven er overholdt (punkt 8), henhører under domstolene og falder uden for nævnets kompetence, hvorfor dette punkt ikke behandles.</span></div></p><p class=\"Tekst2\"><div><span class=\"Bold\">Det følger af medieansvarsloven § 36, at en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er blevet bragt i et massemedie, skal tages til følge, medmindre oplysningernes rigtighed er utvivlsom.</span></div></p><p class=\"Tekst2\"><div><span class=\"Bold\">Pressenævnet finder, at udsagnene ”ingen børn, der bliver hjulpet” (punkt 1) og ”hjælpen er aldrig nået frem” (punkt 3) har dækning i de offentliggjorte oplysninger.</span> <span class=\"Bold\">Pressenævnet finder videre, at udsagnene ”luftkasteller” (punkt 2) og ”direktører kunne skumme fløden” (punkt 4) er vurderinger, og klager er derfor ikke berettiget til et genmæle vedrørende disse udsagn.</span></div></p><p class=\"Tekst2\"><div><span class=\"Bold\">Pressenævnet finder, at udsagnene ”budgetter, som B.T. er i besiddelse af, viser, at callcenteret årligt skulle tjene 1,3 mio. kr.” (punkt 6) og ”4uwecall – Medejer:</span> <span class=\"Bold\">[C]” (punkt 10) er ukorrekte oplysninger, idet det rettelig var omsætningen, der var budgetteret til 1,3 mio. kr., og [C] var ikke længere medejer af 4uwecall Ltd.</span> <span class=\"Bold\">Nævnet finder imidlertid, at forholdene ikke er egnet til at påføre klager skade af betydning, og klager er ikke berettiget til et genmæle vedrørende oplysningerne.</span></div></p><p class=\"Tekst2\"><div><span class=\"Bold\">Pressenævnet finder derimod, at udsagnene ”via en sindrig selskabskonstruktion skulle en stor del af de indsamlede midler gå i ejernes lomme og ikke til en skole og socialt arbejde i Korat” (punkt 5), ”Af de penge blev det aftalt, at et overskud på 117,55 kr. blev kanaliseret direkte ned i aktionærernes lommer” (punkt 7) og ”livslangt medlemskab af den luksuriøse golfklub på Phuket hører til de privilegier, som [D] nyder godt af” (punkt 9) i sammenhængen må forstås som oplysninger om, at folkene bag [K] havde til hensigt at berige sig på bekostning af dem, som foreningen skulle hjælpe.</span> <span class=\"Bold\">Da rigtigheden heraf ikke er utvivlsom, og udsagnene er egnet til at påføre klager skade af betydning, er klager berettiget til at få bragt et genmæle vedrørende disse.</span> <span class=\"Bold\">For så vidt angår medlemskabet af golfklubben, fremgår klagers oplysning om, at klager selv har betalt dette af artiklens billedtekst, hvorfor der ikke er grundlag for at give et genmæle for dette.</span></div></p></div><p class=\"Tekst2\"><div align=\"Left\">Advokat Henrik Karl Nielsen har på vegne af [K] klaget til Pressenævnet over to artikler bragt i B.T. den 9. og 10. juli 2007, idet B.T. har afvist at bringe et genmæle vedrørende disse.</div></p><p class=\"Tekst2\"><div align=\"Left\"><span class=\"BoldUnderline\">1.</span> <span class=\"BoldUnderline\">Sagsfremstilling</span></div></p><p class=\"Tekst2\"><div align=\"Left\">B.T. bragte den <span class=\"Underline\">9. juli 2007</span> under overskriften <span class=\"Italic\">”Gyldent fup” </span>en lederartikel, hvoraf følgende bl.a. fremgår:</div></p><p class=\"Tekst2\"><div align=\"Left\">”Mange danskere og danske firmaer har gennem projekt [K] givet et beløb for at støtte thailandske børn, som skulle hjælpes ud af prostitution og i stedet tilbydes skolegang. Projektet i Thailand er markedsført lige så flot og fornemt, som navnet antyder. Men det er fup hele vejen fra Danmark til Thailand.</div></p><p class=\"Tekst2\"><div align=\"Left\">B.T. kan i dag afsløre, at der ikke er nogen skole og ingen børn, der bliver hjulpet.</div></p><p class=\"Tekst2\"><div align=\"Left\">…</div></p><p class=\"Tekst2\"><div align=\"Left\">Spørgsmålet er, hvorfor ingen før B.T. gennemskuede [K] projektet. En perlerække af kendte, med [A] og [B], i spidsen kastede sig ud i ambassadørrollen og hjalp med at markedsføre luftkastellerne…”</div></p><p class=\"Tekst2\"><div align=\"Left\">Samme dag bragte avisen en artikel under overskriften <span class=\"Italic\">”Kendte</span><span class=\"Italic\">i front for fup-projekt”</span> og underoverskriften <span class=\"Italic\">”B.T.-afsløring:</span> <span class=\"Italic\">[K] skulle hjælpe udsatte børn og prostituerede i Thailand, men hjælpen er aldrig nået frem”.</span> Af artiklen fremgår bl.a. følgende:</div></p><p class=\"Tekst2\"><div align=\"Left\">”På hjemmesiden, hvor en række kendte danskere som … optræder som såkaldte ambassadører, skriver organisationen, at den vil hjælpe thailandske børn væk fra gaden som prostituerede og tilbyde dem skolegang. Og deres forældre skal arbejde på organisationens silkefabrik. I avisartikler og tv er især sangerinden [A] og den tidligere tennisstjerne [B] stået frem gennem det seneste halve år og har fortalt om projektet [K].</div></p><p class=\"Tekst2\"><div align=\"Left\">Men B.T. har været i Thailand og kan i dag afsløre, at projektet ikke lever op til de flotte løfter.</div></p><p class=\"Tekst2\"><div align=\"Left\">Der er ingen skole. På fabrikken arbejder en håndfuld thailandske kvinder, men ingen er tidligere prostituerede. Organisationen har ikke hjulpet et eneste barn ud af prostitution. Og kassen er så godt som tom.</div></p><p class=\"Tekst2\"><div align=\"Left\">…</div></p><p class=\"Tekst2\"><div align=\"Left\">Men da vi besøger skolen, er klasselokalerne tomme. I stedet finder vi en lokal børnehave for 17 landmandsbørn. Alle uden tilknytning til prostitution, indrømmer [C].”</div></p><p class=\"Tekst2\"><div align=\"Left\">I forlængelse af artiklen bragte B.T. under overskriften <span class=\"Italic\">”[A] og [B]:</span> <span class=\"Italic\">Vi var naive”</span> og underoverskriften <span class=\"Italic\">”De lod sig fotografere sammen med en række thai-børn og lod som om, at de glade børn gik i foreningens skole.</span> <span class=\"Italic\">Siden undlod [A] og den øvrige bestyrelse at følge op på, om indsamlede penge reelt gik til det erklærede formål:</span> <span class=\"Italic\">At oprette en skole og forhindre børn og unge i at ende i prostitution”</span> følgende:</div></p><p class=\"Tekst2\"><div align=\"Left\">På den baggrund sagde en række ambassadører med blandt andre …</div></p><p class=\"Tekst2\"><div align=\"Left\">De [ambassadørerne] blev lovet, at ”eneste formål er at få børn og unge i Nordthailand ud af prostitution og ind på skolebænken,” og at ”[K] tilbyder forældrene et vellønnet arbejde på organisationens fabrik i byen Korat, hvis de kan dokumentere, at deres børn deltager i [K] skolen – en unik løsning som allerede nu er en succes,” som det hedder i materialet fra foreningen.</div></p><p class=\"Tekst2\"><div align=\"Left\">Men flere måneder efter pressemeddelelsen erkender [C], [K]s direktør i Thailand, at der stadig ikke er hevet børn ud af prostitution på trods af hundredetusinder af kroner til projektet.</div></p><p class=\"Tekst2\"><div align=\"Left\">”Vi var hele tiden af den overbevisning, at skolen snart var på trapperne, og at det kun var et spørgsmål om tid, før tilladelsen fra myndighederne lå klar,” siger [A], da B.T. konfronterer hende.</div></p><p class=\"Tekst2\"><div align=\"Left\">Begge har de sidste dage haft travlt med at forklare sig overfor rækken af skuffede kendisser.</div></p><p class=\"Tekst2\"><div align=\"Left\">”Vi er gået ind i det her af et godt hjerte. Men selvfølgelig har vi i en eller anden forstand været naive,” erkender [A].</div></p><p class=\"Tekst2\"><div align=\"Left\">…”</div></p><p class=\"Tekst2\"><div align=\"Left\">B.T. bragte den <span class=\"Underline\">10. juli 2007</span> en artikel under overskriften <span class=\"Italic\">”Direktøren kunne skumme fløden” </span>og med mindre typer <span class=\"Italic\">”Mændene bag [K]-velgørenhed sad på pengemaskine” </span>og underoverskriften <span class=\"Italic\">”Det handler om at hjælpe børn ud af prostitution, men det minder mest af alt om en pengemaskine.</span> <span class=\"Italic\">Via en sindrig selskabskonstruktion skulle en stor del af de indsamlede midler gå i ejernes lomme og ikke til en skole og socialt arbejde i Korat – 300 km nord for Bangkok”.</span> Af artiklen fremgår følgende:</div></p><p class=\"Tekst2\"><div align=\"Left\">”B.T. afslørede i går, at foreningen [K]s arbejde i Thailand tilsyneladende er et luftkastel. Avisens udsendte mødte en virkelighed, der lå langt fra løfterne på foreningens hjemmeside, og mødte en direktør, som indrømmede, at han endnu ikke havde hjulpet børn ud af prostitution.</div></p><p class=\"Tekst2\"><div align=\"Left\">Men hvor blev de indsamlede penge så af?</div></p><p class=\"Tekst2\"><div align=\"Left\">I dag kan B.T. fortælle historien om to direktører [C] og [D], der havde planer om at tage sig godt betalt af de indsamlede støttekroner som [K], der blev bakket op af en række kendte danskere som jetsetparret [A] og [B] i spidsen, genererede via salg medlemskaber og armbånd.</div></p><p class=\"Tekst2\"><div align=\"Left\">Fra begyndelsen stiftede de to direktører deres selskaber [K] Thailand og 4uwecall med overlappende ejerskaber, angiveligt for at skjule, at de ville tjene mange penge på et evt. overskud.</div></p><p class=\"Tekst2\"><div align=\"Left\"><span class=\"Italic\">Scorede over halvdelen</span></div></p><p class=\"Tekst2\"><div align=\"Left\">Budgetter, som B.T. er i besiddelse af, viser, at callcenteret årligt skulle tjene knap 1,3 mio. kr. på at sælge medlemskaber af foreningen [K] i Danmark.</div></p><p class=\"Tekst2\"><div align=\"Left\">Det skete gennem salg af medlemskaber á 500 kr. Af de penge blev det aftalt, at et overskud på 117,55 kr. blev kanaliseret direkte ned i aktionærernes lommer.</div></p><p class=\"Tekst2\"><div align=\"Left\">Direktørerne scorede på denne måde godt to tredjedele af overskuddet.</div></p><p class=\"Tekst2\"><div align=\"Left\">Men begge direktører afviser budgetterne over for B.T.</div></p><p class=\"Tekst2\"><div align=\"Left\">”Jeg har aldrig haft planer om at tjene penge på [K]. Jeg har end ikke fået løn for min indsats i Thailand endnu,” siger [C], der også er stifter af [K].</div></p><p class=\"Tekst2\"><div align=\"Left\">Heller ikke [D] har haft intentioner om at tjene penge, siger han.</div></p><p class=\"Tekst2\"><div align=\"Left\">”Det første budget lavede vi, før vi kendte til thailandske forhold. Og det er nu ændret, så danskerne kun ejer 49 pct. Ifølge thai-lovgivningen,” lyder forklaringen fra [D].</div></p><p class=\"Tekst2\"><div align=\"Left\"><span class=\"Italic\">Kendte ikke til detaljer</span></div></p><p class=\"Tekst2\"><div align=\"Left\">Den danske bestyrelse i [K] siger, at de ikke kendte alle detaljer omkring [K]s samarbejde med 4uwecall. De afviser også at have kendskab til, at [C] havde planer om at score kassen på danskernes støttekroner.</div></p><p class=\"Tekst2\"><div align=\"Left\">Men de to direktørers luftige planer gik under alle omstændigheder galt.</div></p><p class=\"Tekst2\"><div align=\"Left\">Callcenteret 4uwecall fik hurtigt økonomiske vanskeligheder og lukkede den 30. juni, efter at det slet ikke var lykkedes at sælge den smukke idé om at hjælpe prostituerede børn til så mange, som [C] og [D] havde forestillet sig.</div></p><p class=\"Tekst2\"><div align=\"Left\">Tilbage står, at [K] har tabt penge på at arbejde sammen med 4uwecall, og der er heller ikke blevet hjulpet ét eneste barn ud af prostitution.”</div></p><p class=\"Tekst2\"><div align=\"Left\">Til artiklen var indsat to billeder med billedteksterne:</div></p><p class=\"Tekst2\"><div align=\"Left\">”[D] og [C] (t.h.) på bådudflugt med kærester og ansatte i 4uwecall.” (Foto: [K])</div></p><p class=\"Tekst2\"><div align=\"Left\">Og</div></p><p class=\"Tekst2\"><div align=\"Left\">”Livslangt medlemskab af den luksuriøse golfklub på Phuket hører til de privilegier, som [D] nyder godt af. [D] siger, at medlemskabet er købt for penge, han havde med fra Danmark.” (Foto: Niels Svanborg)</div></p><p class=\"Tekst2\"><div align=\"Left\">Til artiklen var videre under overskriften <span class=\"Italic\">”Organisationen [K]” </span>indsat følgende:</div></p><p class=\"Tekst2\"><div align=\"Left\">”[K] Forening (DK)</div></p><p class=\"Tekst2\"><div align=\"Left\">Stifter: [C]</div></p><p class=\"Tekst2\"><div align=\"Left\">Bestyrelse:</div></p><p class=\"Tekst2\"><div align=\"Left\">Formand: [E]</div></p><p class=\"Tekst2\"><div align=\"Left\">Næstformand: [A]</div></p><p class=\"Tekst2\"><div align=\"Left\">[K] Thailand Co. Ltd.</div></p><p class=\"Tekst2\"><div align=\"Left\">Direktør: [C]</div></p><p class=\"Tekst2\"><div align=\"Left\">Medejer: [D]</div></p><p class=\"Tekst2\"><div align=\"Left\">Opgave: At hjælpe gadebørn i Thailand</div></p><p class=\"Tekst2\"><div align=\"Left\">Medlemskab koster 500 kr.</div></p><p class=\"Tekst2\"><div align=\"Left\">Til velgørenhed: 195,00 kr.</div></p><p class=\"Tekst2\"><div align=\"Left\">Til 4uwecall: 187,45 kr.</div></p><p class=\"Tekst2\"><div align=\"Left\">Overskud til ejerne: 117,55 kr.</div></p><p class=\"Tekst2\"><div align=\"Left\">Samlet overskud: 1,3 mio.kr.</div></p><p class=\"Tekst2\"><div align=\"Left\">4uwecall</div></p><p class=\"Tekst2\"><div align=\"Left\">Direktør: [D]</div></p><p class=\"Tekst2\"><div align=\"Left\">Medejer: [C]</div></p><p class=\"Tekst2\"><div align=\"Left\">Opgave: At sælge medlemskaber i [K] forening.”</div></p><p class=\"Tekst2\"><div align=\"Left\">B.T. har ved breve af 26. juli 2007 afvist at bringe et genmæle for artiklerne af 9. og 10. juli 2007.</div></p><p class=\"Tekst2\"><div align=\"Left\"><span class=\"BoldUnderline\">2.</span> <span class=\"BoldUnderline\">Parternes synspunkter</span></div></p><p class=\"Tekst2\"><div align=\"Left\"><span class=\"Bold\">2.1.</span> <span class=\"Bold\">[K]s synspunkter</span></div></p><p class=\"Tekst2\"><div align=\"Left\">Til artiklen af 9. juli 2007 har advokat Henrik Karl Nielsen på vegne af [K] anført, at det er korrekt, at det igangværende projekt i Korat ikke har nogen skole, hvorimod navnlig følgende udsagn ikke er korrekte:</div></p><p class=\"Tekst2\"><div align=\"Left\">”[Der er] ingen børn, der bliver hjulpet”. Projektet i Korat har uddannelsesfaciliteter med plads til 55 børn, og der er p.t. tilmeldt 25 i alderen fra 2-6 år. Direktøren for foreningen meddelte bestyrelsen d. 8. juli 2007, at man p.t. beskæftiger 16 medarbejdere – herunder 6 kvinder i alderen 17-25 år fra bar- og prostitutionsmiljøerne.</div></p><p class=\"Tekst2\"><div align=\"Left\">”Luftkasteller”. Udsagnet efterlader det indtryk, at projektet ikke dækker over noget som helst, hvilket er urigtigt.</div></p><p class=\"Tekst2\"><div align=\"Left\">”Hjælpen er aldrig nået frem”. Der er indsamlet 209.089 kr., hvoraf 193.625 kr. er doneret til GHT CO. Ltd., som over for foreningen har dokumenteret, at de 226.381 kr. er anvendt.</div></p><p class=\"Tekst2\"><div align=\"Left\">Til artiklen af 10. juli 2007 har advokaten anført, at navnlig følgende udsagn er urigtige:</div></p><p class=\"Tekst2\"><div align=\"Left\">”Direktører kunne skumme fløden”. Hverken [C] eller [D] har oppebåret løn.</div></p><p class=\"Tekst2\"><div align=\"Left\">”Via en sindrig selskabskonstruktion skulle en stor del af de indsamlede midler gå i ejernes lomme og ikke til en skole og socialt arbejde i Korat” og ”I dag kan B.T. fortælle historien om to direktører, [C] og [D], der havde planer om at tage sig godt betalt af de indsamlede støttekroner, som [K], der blev bakket op af en række kendte danskere … genererede via salg, medlemskaber og armbånd”. De to direktører har ikke haft planer om at tage sig godt betalt af de indsamlede midler fra Danmark.</div></p><p class=\"Tekst2\"><div align=\"Left\">”Budgetter, som B.T. er i besiddelse af, viser, at callcenteret årligt skulle tjene knapt 1,3 mio. kr. på at sælge medlemskaber af Foreningen [K] i Danmark” og ”4uwecall – Samlet overskud: 1,3 mio. kr.” Beløbet drejer sig om en budgetteret omsætning, hvoraf der skal betales omkostninger - ikke om overskuddet.</div></p><p class=\"Tekst2\"><div align=\"Left\">”Af de penge blev det aftalt, at et overskud på 117,55 kr. blev kanaliseret direkte ned i aktionærernes lommer”. Beløbet skulle dække udgifterne til drift af callcenteret, herunder aflønning af personale. Direktørerne har derfor ikke scoret 2/3 af overskuddet.</div></p><p class=\"Tekst2\"><div align=\"Left\">”Foto. [K]”. Ophavsretten tilhører ikke [K], men Kurt Fønns Bach, medarbejder og aktionær i 4uwecall Ltd.</div></p><p class=\"Tekst2\"><div align=\"Left\">”Livslangt medlemskab af den luksuriøse golfklub på Phuket hører til de privilegier, som [D] nyder godt af”. [D] har af egne midler fra Danmark købt en aktie i den nævnte golfklub.</div></p><p class=\"Tekst2\"><div align=\"Left\">”4uwecall – Medejer: [C]”. Andersen Jensen er ikke medejer af 4uwecall Ltd. Han har den 12. oktober 2006 solgt sine aktier til [D].</div></p><p class=\"Tekst2\"><div align=\"Left\">Advokaten har endelig anført, at de påklagede udtryk er egnet til at påføre foreningen skade, idet sponsorer næppe vil støtte projektet i nærmeste fremtid.</div></p><p class=\"Tekst2\"><div align=\"Left\"><span class=\"Bold\">2.2.</span> <span class=\"Bold\">B.T.’s synspunkter</span></div></p><p class=\"Tekst2\"><div align=\"Left\">B.T. har til de påklagede udsagn anført følgende:</div></p><p class=\"Tekst2\"><div align=\"Left\">Ad 1.</div></p><p class=\"Tekst2\"><div align=\"Left\">[K] anfører, at foreningen har hjulpet børn i Thailand. Udsagnet er skrevet i følgende kontekst: ”Mange danskere og danske firmaer har igennem projekt [K] givet et beløb for at støtte thailandske børn, som skulle hjælpes ud af prostitution og i stedet tilbydes skolegang”. Det er irrelevant, hvorvidt foreningen har hjulpet andre børn i en helt anden forbindelse.</div></p><p class=\"Tekst2\"><div align=\"Left\">Ad 2.</div></p><p class=\"Tekst2\"><div align=\"Left\">”Luftkastel” er ikke en faktuel oplysning, men en vurdering baseret på de faktuelle forhold, der dokumenteres i artiklerne. [K] har ikke levet op til de løfter foreningen har afgivet bl.a. via hjemmesiden, dermed er der dækning for betegnelsen.</div></p><p class=\"Tekst2\"><div align=\"Left\">Ad 3.</div></p><p class=\"Tekst2\"><div align=\"Left\">Underoverskriften uddybes i den efterfølgende artikel. Herudover har foreningen selv via deres hjemmeside udtrykt, at foreningens formål var at hjælpe kvinder og børn i Thailand ud af prostitution. Foreningen bekræfter imidlertid, at der ikke er nogen skole, og at [K] ikke har hjulpet kvinder ud af prostitution, hvorfor der er dækning for sætningen.</div></p><p class=\"Tekst2\"><div align=\"Left\">Ad 4, 5 og 7.</div></p><p class=\"Tekst2\"><div align=\"Left\">Hvorvidt, [C] og [D] har fået en fortjeneste, er beskrevet i følgende afsnit i artiklen: ””Jeg har aldrig haft planer om at tjene penge på [K]. Jeg har end ikke fået løn for min indsats i Thailand endnu,” siger [C]. Heller ikke [D] har haft intentioner om at tjene penge, siger han.”</div></p><p class=\"Tekst2\"><div align=\"Left\">Ad 6.</div></p><p class=\"Tekst2\"><div align=\"Left\">Det fremgår netop af udsagnet, at der er tale om en budgetteret omsætning.</div></p><p class=\"Tekst2\"><div align=\"Left\">Ad 8.</div></p><p class=\"Tekst2\"><div align=\"Left\">B.T. har beklaget at have angivet forkert ophavsmand til fotoet.</div></p><p class=\"Tekst2\"><div align=\"Left\">Ad 9.</div></p><p class=\"Tekst2\"><div align=\"Left\">Det fremgår af teksten, at pengene til dette medlemskab ikke kommer fra foreningen. Billedteksten er efter avisens opfattelse ikke egnet til at påføre klager skade af betydning.</div></p><p class=\"Tekst2\"><div align=\"Left\">Ad 10.</div></p><p class=\"Tekst2\"><div align=\"Left\">Avisen er i besiddelse af en e-mail fra maj 2007, hvoraf det fremgår, at [C] stadig har en aktiepost i selskabet.</div></p><p class=\"Tekst2\"><div align=\"Left\"><span class=\"BoldUnderline\">3.</span> <span class=\"BoldUnderline\">Pressenævnets afgørelse og begrundelse</span><span class=\"Bold\">:</span></div></p><p class=\"Tekst2\"><div align=\"Left\">I sagens behandling har følgende nævnsmedlemmer deltaget:</div></p><p class=\"Tekst2\"><div align=\"Left\">Jesper Rothe, Jan Kristensen, Kaare R. Skou og Ole Askvig.</div></p><p class=\"Tekst2\"><div align=\"Left\">Pressenævnet bemærker indledningsvis, at spørgsmålet om, hvorvidt ophavsretsloven er overholdt (punkt 8), henhører under domstolene og falder uden for nævnets kompetence, hvorfor dette punkt ikke behandles.</div></p><p class=\"Tekst2\"><div align=\"Left\">Det følger af medieansvarsloven § 36, at en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er blevet bragt i et massemedie, skal tages til følge, medmindre oplysningernes rigtighed er utvivlsom.</div></p><p class=\"Tekst2\"><div align=\"Left\">Pressenævnet finder, at udsagnene ”ingen børn, der bliver hjulpet” (punkt 1) og ”hjælpen er aldrig nået frem” (punkt 3) har dækning i de offentliggjorte oplysninger. Pressenævnet finder videre, at udsagnene ”luftkasteller” (punkt 2) og ”direktører kunne skumme fløden” (punkt 4) er vurderinger, og klager er derfor ikke berettiget til et genmæle vedrørende disse udsagn.</div></p><p class=\"Tekst2\"><div align=\"Left\">Pressenævnet finder, at udsagnene ”budgetter, som B.T. er i besiddelse af, viser, at callcenteret årligt skulle tjene 1,3 mio. kr.” (punkt 6) og ”4uwecall – Medejer: [C]” (punkt 10) er ukorrekte oplysninger, idet det rettelig var omsætningen, der var budgetteret til 1,3 mio. kr., og [C] var ikke længere medejer af 4uwecall Ltd. Nævnet finder imidlertid, at forholdene ikke er egnet til at påføre klager skade af betydning, og klager er ikke berettiget til et genmæle vedrørende oplysningerne.</div></p><p class=\"Tekst2\"><div align=\"Left\">Pressenævnet finder derimod, at udsagnene ”via en sindrig selskabskonstruktion skulle en stor del af de indsamlede midler gå i ejernes lomme og ikke til en skole og socialt arbejde i Korat” (punkt 5), ”Af de penge blev det aftalt, at et overskud på 117,55 kr. blev kanaliseret direkte ned i aktionærernes lommer” (punkt 7) og ”livslangt medlemskab af den luksuriøse golfklub på Phuket hører til de privilegier, som [D] nyder godt af” (punkt 9) i sammenhængen må forstås som oplysninger om, at folkene bag [K] havde til hensigt at berige sig på bekostning af dem, som foreningen skulle hjælpe. Da rigtigheden heraf ikke er utvivlsom, og udsagnene er egnet til at påføre klager skade af betydning, er klager berettiget til at få bragt et genmæle vedrørende disse. For så vidt angår medlemskabet af golfklubben, fremgår klagers oplysning om, at klager selv har betalt dette af artiklens billedtekst, hvorfor der ikke er grundlag for at give et genmæle for dette.</div></p><p class=\"Tekst2\"><div align=\"Left\">Efter påkrav er [K] berettiget til at få bragt følgende genmæle, jf. medieansvarsloven § 39:</div></p><p class=\"Tekst2\"><div align=\"Left\">”Genmæle:</div></p><p class=\"Tekst2\"><div align=\"Left\">Den 9. og 10. juli bragte B.T. omtale af [K], der skulle hjælpe unge thailandske kvinder og børn ud af prostitution. I den forbindelse anførtes udsagnene</div></p><p class=\"Tekst2\"><div align=\"Left\">”via en sindrig selskabskonstruktion skulle en stor del af de indsamlede midler gå i ejernes lomme og ikke til en skole og socialt arbejde i Korat [Thailand]” og</div></p><p class=\"Tekst2\"><div align=\"Left\">”Af de penge blev det aftalt, at et overskud på 117,55 kr. [pr. betalt 500 kr.] blev kanaliseret direkte ned i aktionærernes lommer”.</div></p><p class=\"Tekst2\"><div align=\"Left\">[K] afviser rigtigheden af udsagnene.</div></p><p class=\"Tekst2\"><div align=\"Left\">[K].”</div></p><p class=\"Tekst2\"><div align=\"Left\">Afgjort den 18. september 2007.</div></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/10/2007"
        },
        {
            "displayName": "Accession",
            "displayValue": "X20071015301"
        },
        {
            "displayName": "Entydig dokumentidentifikation",
            "displayValue": "AA003909"
        },
        {
            "displayName": "Dato for indlæggelse",
            "displayValue": "04/10/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10153"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "18/09/2007"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2007-6-565 og 566"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}