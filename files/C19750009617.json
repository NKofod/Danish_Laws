{
    "id": 62869,
    "title": "Foreløbig orientering om ændrede regler vedrørende særlig indkomstskat af fast ejendom for indkomståret 1974. ",
    "documentTypeId": "620",
    "isSagsforlobPeriodValid": false,
    "shortName": "FLO nr 96 af 02/06/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Foreløbig orientering om ændrede regler  \r\n\r\n vedrørende særlig indkomstskat af fast ejendom for indkomståret 1974. </H1>  \r\n\r\n<P></P>  \r\n\r\n<P CLASS=SUB-TITLE>(Til ligningsmyndighederne.) </P>  \r\n\r\n<BR>  \r\n\r\n<P>A. Ved lov nr. 189 af 22. maj 1975 om ændring af lov om særlig  \r\n\r\n indkomstskat m.v. er der gennemført en række ændringer af reglerne vedrørende  \r\n\r\n beregning af særlig indkomstskat af fast ejendom. </P>  \r\n\r\n<P>Hovedreglen er, at de nye regler finder anvendelse, når afståelsen er sket  \r\n\r\n den 28. februar 1975 eller senere. </P>  \r\n\r\n<P>En del af de nye regler kan dog anvendes ved beregningen af den særlige  \r\n\r\n indkomstskat for indkomståret 1974, hvis dette fører til en lavere skat end  \r\n\r\n de hidtil gældende regler. Dette medfører, at der for alle skatteydere, som  \r\n\r\n har selvangivet særlig indkomst af fast ejendom for indkomståret 1974, ved  \r\n\r\n ligningsmyndighedernes foranstaltning skal foretages en beregning af, hvilke  \r\n\r\n regler, der fører til den laveste skat. Den skattepligtige skal underrettes  \r\n\r\n om denne beregning, uanset om denne fører til en højere eller lavere særlig  \r\n\r\n indkomst. Viser beregningen, at de nye regler fører til den laveste skat,  \r\n\r\n skal den skattepligtige tillige underrettes om, at man agter at indstille til  \r\n\r\n ligningsmyndigheden, at den selvangivne særlige indkomst ændres, med mindre  \r\n\r\n skatteyderen gør indsigelse inden en vis frist. </P>  \r\n\r\n<P>For skattepligtige personer, som har selvangivet særlig indkomst for  \r\n\r\n indkomståret 1974, vil den kommunale ligningsmyndighed i de kommende dage fra  \r\n\r\n kommunedata modtage formularer, der er udformet som beregningsskemaer, og  \r\n\r\n hvorpå skatteyderens navn, adresse og personnummer er trykt. Det påhviler  \r\n\r\n herefter ligningsmyndigheden på grundlag af selvangivelsesmaterialet at  \r\n\r\n undersøge, om der i den selvangivne særlige indkomst indgår fortjeneste ved  \r\n\r\n afståelse af fast ejendom. I så fald udfyldes den pågældende formular og  \r\n\r\n tilsendes skatteyderen. </P>  \r\n\r\n<P>For selskaber, foreninger m.v. samt dødsboer sker der ikke nogen maskinel  \r\n\r\n udskillelse af skattepligtige, som har selvangivet særlig indkomst, og de  \r\n\r\n pågældende vil i stedet ved annoncer i dagspressen blive opfordret til at  \r\n\r\n rette henvendelse til ligningsmyndigheden. Ligningsmyndighederne skal  \r\n\r\n derefter ligesom for personer beregne, om de nye eller de hidtidige regler  \r\n\r\n fører til den laveste skat samt underrette den skattepligtige, der ligesom  \r\n\r\n personer skal have lejlighed til at gøre indsigelse inden en vis frist. </P>  \r\n\r\n<P>B. De ændringer af beregningsreglerne, som kan finde anvendelse ved  \r\n\r\n beregningen af særlig indkomstskat for indkomståret 1974, er følgende: </P>  \r\n\r\n<P CLASS=PUNKT> <B>1.</B> Ved opgørelsen af den regulerede anskaffelsessum  \r\n\r\n forhøjes udgifterne til anskaffelser og forbedringer som hidtil med et fast  \r\n\r\n tillæg på 30%, samt med et varierende tillæg. Det varierende tillæg, som  \r\n\r\n hidtil har været 6% pr. år, udgør efter de nye regler, jfr. § 7A, stk. 2:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) For anskaffelses- eller fuldførelsesåret, dog tidligst 1966, og de to  \r\n\r\n efterfølgende år: 8% årlig, </LI>  \r\n\r\n<LI>b) for de tre herefter følgende kalenderår: 9% årlig, </LI>  \r\n\r\n<LI>c) for følgende år: 10% årlig. </LI>  \r\n\r\n</UL>  \r\n\r\n<P>Som efter de hidtil gældende regler henføres udgifter til areal og  \r\n\r\n bygninger til det år, hvor erhvervelsen har fundet sted, og  \r\n\r\n forbedringsudgifter til det år, hvor forbedringen er fuldført. </P>  \r\n\r\n<P>For forbedringsudgifter skal der således regnes med et varierende tillæg  \r\n\r\n på 8% for det år, hvori forbedringer er fuldført, og de to følgende år,  \r\n\r\n uanset at der iøvrigt regnes med en større procentsats for de pågældende år.  \r\n\r\n</P>  \r\n\r\n<P CLASS=PUNKT> <B>2.</B> I de for indkomståret opgjorte samlede fortjenester  \r\n\r\n ved afståelse af fast ejendom fradrages 40.000 kr., jfr. § 7A, stk. 7, 2.  \r\n\r\n pkt. Den hidtidige 5% regel er ophævet. </P>  \r\n\r\n<P>Såfremt der i en selvangiven fortjeneste indgår fortjeneste, der er  \r\n\r\n opgjort med udgangspunkt i ejendomsværdien ved 13. almindelige vurdering,  \r\n\r\n fradrages yderligere 60.000 kr., jfr. § 7A, stk. 7, 3. pkt. Fradragene efter  \r\n\r\n 2. og 3. pkt. kan ikke overstige indkomstårets samlede fortjenester på fast  \r\n\r\n ejendom. Fradraget efter 3. pkt. gives kun i fortjeneste opgjort efter stk.  \r\n\r\n 4, litra a-c og kan ikke overstige indkomstårets samlede fortjenester af  \r\n\r\n denne art. </P>  \r\n\r\n<P>I løbet af 4 på hinanden følgende indkomstår kan den skattepligtige dog  \r\n\r\n højst opnå et samlet fradrag på 40.000 kr. efter bestemmelsen i § 7A, stk. 7.  \r\n\r\n 2. pkt. eller et samlet fradrag på 100.000 kr., såfremt reglen i denne  \r\n\r\n bestemmelses 3. pkt. finder anvendelse. </P>  \r\n\r\n<P>Det er ved anvendelse af disse bestemmelser uden betydning, at den  \r\n\r\n skattepligtige har valgt at fradrage 20.000 kr. i henhold til den tidligere  \r\n\r\n lovs § 7A, stk. 6. </P>  \r\n\r\n<P>Uanset om de nye regler fører til den laveste skat, kan en skatteyder  \r\n\r\n foretrække at anvende de hidtidige regler for 1974, fordi han ønsker at  \r\n\r\n udnytte fradraget efter den nye § 7A, stk. 7, ved salg i årene 1975-77. </P>  \r\n\r\n<P CLASS=PUNKT> <B>3.</B> Den faktiske beskatningsprocent for fortjeneste ved  \r\n\r\n afståelse af fast ejendom er forhøjet fra 65% til 75%. Dette sker ved, at den  \r\n\r\n reducerede fortjeneste forhøjes med 50% i stedet for 30% for personer, 100% i  \r\n\r\n stedet for 80% for selskaber m.v. og 90% i stedet for 60% for dødsboer. </P>  \r\n\r\n<P>Ved beregningen af, om de nye eller de hidtidige regler fører til den  \r\n\r\n laveste skat, må ligningsmyndigheden, i tilfælde hvor ejendommen er erhvervet  \r\n\r\n før den 1. januar 1966, være opmærksom på, at uanset at skatteyderen på  \r\n\r\n selvangivelsen har benyttet sin købesum som anskaffelsessum, kan skatten i  \r\n\r\n visse tilfælde blive lavere, når ejendomsværdien ved 13. almindelige  \r\n\r\n vurdering benyttes som anskaffelsessum på grund af det forhøjede fradrag  \r\n\r\n efter § 7A, stk. 7, 3. pkt. </P>  \r\n\r\n<P>C. Ved den nye lov er der yderligere gennemført lempelser, såfremt  \r\n\r\n afståelsen sker ved ekspropriation, ved jordombytning som led i en  \r\n\r\n jordfordelingssag eller i forbindelse med ekspropriation, samt såfremt den  \r\n\r\n afståede ejendom har fået afløst jordrentepligt, jfr. nærmere nedenfor pkt.  \r\n\r\n 1-3. For sådanne ejendomme kan de nye regler efter begæring anvendes, hvis  \r\n\r\n afståelsen er sket i indkomståret 1973 eller 1974. Det vil normalt ikke  \r\n\r\n fremgå af selvangivelsesmaterialet for 1974, om de nedenfor under 1-3  \r\n\r\n beskrevne situationer har foreligget, og den under B anførte beregning må  \r\n\r\n derfor foretages uden hensyn hertil. I formularen opfordres skatteyderne  \r\n\r\n imidlertid til at indsende skriftlig anmodning til ligningsmyndigheder, hvis  \r\n\r\n de ønsker de særlige regler på disse områder bragt i anvendelse, og når  \r\n\r\n sådanne anmodninger indkommer, må der foretages nye beregninger og  \r\n\r\n ansættelser. </P>  \r\n\r\n<P>Vedrørende ændring af ansættelserne for 1973 bemærkes, at den foran  \r\n\r\n omtalte annonce vil opfordre de pågældende til at henvende sig til  \r\n\r\n skattemyndighederne. Ansøgninger, som modtages fra skatteyderne om ændring af  \r\n\r\n sådanne ansættelser, skal videresendes til skatterådene, der efter indhentet  \r\n\r\n bemyndigelse fra vedkommende amtsskatteinspektør foretager ændring af  \r\n\r\n ansættelserne. </P>  \r\n\r\n<P>Begæring om anvendelse af de nye regler ved afståelse i indkomstårene 1973  \r\n\r\n og 1974 skal være fremsat senest 1. juli 1976. Hvis ansættelsen ændres efter  \r\n\r\n dette tidspunkt, forlænges fristen dog med 4 uger, regnet fra det tidspunkt,  \r\n\r\n hvor der er givet den skattepligtige underretning om afgørelsen. </P>  \r\n\r\n<P>De omtalte regler går ud på følgende: </P>  \r\n\r\n<P CLASS=PUNKT> <B>1.</B> Hvis en fast ejendom er afstået ved ekspropriation,  \r\n\r\n indrømmes efter begæring et yderligere fradrag i fortjenesten på 30.000 kr.  \r\n\r\n</P>  \r\n\r\n<P>Frivilling salg til erhververe, der efter formålet med erhvervelsen  \r\n\r\n opfylder betingelserne for at ekspropriere ejendommen, sidestilles i denne  \r\n\r\n henseende med ekspropriation. </P>  \r\n\r\n<P CLASS=PUNKT> <B>2.</B> Ved jordombytning, der finder sted som led i en  \r\n\r\n jordfordelingssag eller som led i en ekspropriation, kan den skattepligtige  \r\n\r\n forlange, at der ved opgørelse af fortjenesten ses bort fra den afståelse af  \r\n\r\n ubebygget areal, der efter værdiforholdene på tidspunktet for jordombytningen  \r\n\r\n modsvares af modtaget ubebygget areal. </P>  \r\n\r\n<P>Ved senere afståelse af det tilbyttede areal opgøres anskaffelsessummen  \r\n\r\n for dette, som om arealet var erhvervet på samme tidspunkt og for samme  \r\n\r\n beløb, som det i sin tid afgivne areal. </P>  \r\n\r\n<P CLASS=PUNKT> <B>3.</B> For ejendomme, der har fået afløst jordrentepligt,  \r\n\r\n kan den regulerede afskaffelsessum efter begæring opgøres med udgangspunkt i  \r\n\r\n afløsningssummen for jordrente med et tillæg for bygningsværdien. </P>  \r\n\r\n<P>D. Eksemplarer af loven af 22. maj 1975 udsendes til kommunerne i disse  \r\n\r\n dage. </P>  \r\n\r\n<P>Der vil senere blive udsendt en bekendtgørelse af lov om særlig  \r\n\r\n indkomstskat med de nu foretagne ændringer, en bekendtgørelse om  \r\n\r\n skatteydernes adgang til at forlange de nye regler anvendt for tidligere  \r\n\r\n indkomstår samt et cirkulære. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 2. juni 1975.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/09/1975"
        },
        {
            "displayName": "Accession",
            "displayValue": "C19750009617"
        },
        {
            "displayName": "Entydig dokumentidentifikation",
            "displayValue": "CM021889"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Orientering"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "96"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "02/06/1975"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Min.f.skatter og afgifter Skd.IV j.nr.16-12/74"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}