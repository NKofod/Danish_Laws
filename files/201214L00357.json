{
    "id": 144627,
    "title": "Betænkning over Forslag til lov om afgift af bidraget til Arbejdsmarkedets Erhvervssygdomssikring og af arbejdsulykkeserstatninger m.v.",
    "documentTypeId": "420",
    "isSagsforlobPeriodValid": true,
    "shortName": "2012/1 BTL 68",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n</table><div class=\"bjelke\">Den fulde tekst</div><p class=\"DokumentHoved\">Betænkning afgivet af Skatteudvalget den 12. december 2012</p>\r\n<p class=\"TitelPrefiks1\">Betænkning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til lov om afgift af bidraget til Arbejdsmarkedets Erhvervssygdomssikring og af arbejdsulykkeserstatninger m.v.</p>\r\n<p class=\"Fremsaetter\">[af skatteministeren (Holger K.: Nielsen)]:</p>\r\n<p class=\"BetaenkningsTekst1\">1. Ændringsforslag</p>\r\n<p class=\"TekstGenerel\">Skatteministeren har stillet 1 ændringsforslag til lovforslaget.</p>\r\n<p class=\"BetaenkningsTekst1\">2. Udvalgsarbejdet</p>\r\n<p class=\"TekstGenerel\">Lovforslaget blev fremsat den 16. november 2012 og var til 1. behandling den 27. november 2012. Lovforslaget blev efter 1. behandling henvist til behandling i Skatteudvalget.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet lovforslaget i 2 møder.</p>\r\n<p class=\"BetaenkningsTekst2\">Høring</p>\r\n<p class=\"TekstGenerel\">Et udkast til lovforslaget har inden fremsættelsen været sendt i høring, og Skatteministeriet sendte den 9. november 2012 dette udkast til udvalget, jf. SAU alm. del – bilag 48. Den 22. og 26. november 2012 sendte Skatteministeriet de indkomne høringssvar og et notat herom til udvalget.</p>\r\n<p class=\"BetaenkningsTekst2\">Skriftlige henvendelser</p>\r\n<p class=\"TekstGenerel\">Udvalget har i forbindelse med udvalgsarbejdet modtaget 1 skriftlig henvendelse fra PwC, som skatteministeren har kommenteret.</p>\r\n<p class=\"BetaenkningsTekst2\">Spørgsmål</p>\r\n<p class=\"TekstGenerel\">Udvalget har stillet 11 spørgsmål til skatteministeren til skriftlig besvarelse, som denne har besvaret.</p>\r\n<p class=\"BetaenkningsTekst1\">3. Indstillinger</p>\r\n<p class=\"TekstGenerel\">Et <span class=\"Italic\">flertal</span> i udvalget (S, RV, EL og SF) indstiller lovforslaget til <span class=\"Italic\">vedtagelse</span> med det stillede ændringsforslag.</p>\r\n<p class=\"TekstGenerel\">Socialdemokratiets, Radikale Venstres og Socialistisk Folkepartis medlemmer af udvalget bemærker, at de tre partier mener, at det er helt grundlæggende, at ingen skal blive syg af at gå på arbejde. Så enkelt er det. Derfor skal det fra politisk hold understøttes, at man på de danske arbejdspladser har de rette redskaber til at sikre gode fysiske og psykiske arbejdsmiljøer. Og er skaden sket, skal man gøre, hvad man kan, for at fastholde folk og give dem, der kan, en vej tilbage til arbejdsfællesskabet.</p>\r\n<p class=\"TekstGenerel\">Arbejdsskadeafgiften indgår som en del af finanslovaftalen med Enhedslisten for 2012 og har to formål. Den skal give et vist økonomisk incitament for arbejdsgiverne i branchen til at forbedre arbejdsmiljøet og forebygge arbejdsskader. Samtidig er den med til at finansiere finansloven for 2012, der skaber arbejdspladser, styrker uddannelse og forebyggelse.</p>\r\n<p class=\"TekstGenerel\">Arbejdsskadeafgiften er struktureret sådan, at branchegrupper med mange eller dyre arbejdsskader vil blive belastet hårdere af afgiften end brancher med få arbejdsskader. Udgifterne kan altså minimeres, hvis virksomhederne minimerer risikoen for og forekomsten af arbejdsulykker og erhvervssygdomme. På den måde giver afgiftens struktur de enkelte arbejdsgivere et vist økonomisk incitament til at mindske risikoen for erhvervssygdomme og arbejdsulykker for på denne måde at undgå en del af de stigende omkostninger forårsaget af afgiften.</p>\r\n<p class=\"TekstGenerel\">Socialdemokratiet, Radikale Venstre og Socialistisk Folkeparti ser arbejdsskadeafgiften som en del af regeringens indsats på mange fronter for et bedre arbejdsmiljø på arbejdspladserne, og hvor der investeres i mennesker på kanten af arbejdsmarkedet.</p>\r\n<p class=\"TekstGenerel\">I denne valgperiode har Socialdemokratiet, Radikale Venstre og Socialistisk Folkeparti sikret og vil sikre:</p>\r\n<p class=\"Liste1\">\r\n   <span class=\"Liste1Nr\">–</span> At vi ligestiller psykiske og fysiske arbejdsulykker og erhvervssygdomme.</p>\r\n<p class=\"Liste1\">\r\n   <span class=\"Liste1Nr\">–</span> At vi styrker Arbejdstilsynets kontrol og tilsyn, med hensyn til om de udenlandske firmaer er tilmeldt RUT-registeret, sådan som lovgivningen kræver.</p>\r\n<p class=\"Liste1\">\r\n   <span class=\"Liste1Nr\">–</span> At vi fjerner den tidligere VK-regerings besparelse på sundhedsfremme.</p>\r\n<p class=\"Liste1\">\r\n   <span class=\"Liste1Nr\">–</span> At vi for at styrke tilsynet og kontrollen med arbejdsmiljøet på de danske virksomheder med finansloven for 2012 øgede bevillingen til Arbejdstilsynet i 2012.</p>\r\n<p class=\"Liste1\">\r\n   <span class=\"Liste1Nr\">–</span> At vi igangsætter et flerårigt projekt, der forbedrer arbejdsmiljøet ved at inddrage medarbejderne.</p>\r\n<p class=\"Liste1\">\r\n   <span class=\"Liste1Nr\">–</span> At vi har ført den tidligere VK-regerings besparelser på Forebyggelsesfonden tilbage til forebyggelsesindsatsen.</p>\r\n<p class=\"Liste1\">\r\n   <span class=\"Liste1Nr\">–</span> At vi målretter midlerne i Forebyggelsesfonden, så de i kraft af øget tilsyn og rådgivning sikrer et nyt markant fokus på at forebygge mod nedslidning (L 77, Forslag til lov om ændring af lov om Forebyggelsesfonden).</p>\r\n<p class=\"Liste1\">\r\n   <span class=\"Liste1Nr\">–</span> At vi skaber op mod 13.500 ekstra fleksjob – med en fleksjobbonus til de ansvarlige virksomheder (L 53, Lov om ændring af lov om en aktiv beskæftigelsesindsats, lov om aktiv socialpolitik, lov om social pension og forskellige andre love).</p>\r\n<p class=\"TekstGenerel\">Lovforslaget er derfor langt fra et enkeltstående tiltag, men et blandt mange, der skal sikre en øget indsats for et bedre arbejdsmiljø på de danske arbejdspladser og nedbringe antallet af arbejdsskader og ulykker.</p>\r\n<p class=\"TekstGenerel\">Socialdemokratiet, Radikale Venstre og Socialistisk Folkeparti finder det positivt, at det i tillæg til arbejdsskadeafgiften er regeringens hensigt, at der bliver nedsat et udvalg – bl.a. med deltagelse af arbejdsmarkedets parter – der skal afsøge, hvilke øvrige muligheder der må være for at iværksætte yderligere økonomiske incitamenter, der kan forebygge arbejdsskader og forbedre arbejdsmiljøet på den enkelte arbejdsplads i form af en belønningsordning.</p>\r\n<p class=\"TekstGenerel\">For Socialdemokratiet, Radikale Venstre og Socialistisk Folkeparti er det afgørende, at der kommer langt større fokus på at forebygge, at mennesker bliver slidt ned eller skadet – fysisk eller psykisk – af deres arbejde. Der er brug for en mangefacetteret og stærkere indsats, når det gælder om at <span class=\"Italic\">forebygge</span> nedslidning og om at <span class=\"Italic\">fastholde</span> folk på arbejdsmarkedet.</p>\r\n<p class=\"TekstGenerel\">Et <span class=\"Italic\">mindretal</span> i udvalget (V, DF, LA og KF) indstiller lovforslaget til <span class=\"Italic\">forkastelse</span> ved 3. behandling. Mindretallet vil stemme for det stillede ændringsforslag.</p>\r\n<p class=\"TekstGenerel\">Venstre og Dansk Folkepartis medlemmer af udvalget bemærker, at de to partier har den holdning, at det er positivt, når der gøres en indsats for et bedre og mere sikkert arbejdsmiljø, da arbejdsulykker kan have store konsekvenser for den enkelte. Venstre og Dansk Folkeparti tror dog ikke på, at dette lovforslag vil forbedre arbejdsmiljøet, og slet ikke i en grad, der retfærdiggør en øget regning på 300 mio. kr. til erhvervslivet.</p>\r\n<p class=\"TekstGenerel\">Målet med lovforslaget er at få virksomhederne til at passe bedre på deres medarbejdere ved at pålægge dem en afgift, som skal skabe et incitament til at stramme op på sikkerhed og arbejdsmiljø på landets arbejdspladser. Men lovforslaget kommer ikke til at virke, da det ikke rammer de virksomheder, hvor der er den største risiko. F.eks. pålægges en håndværkervirksomhed med nul arbejdsskader samme afgift som en tilsvarende virksomhed med ti arbejdsskader.</p>\r\n<p class=\"TekstGenerel\">Lovforslaget rammer derved ikke dem, der sløser med sikkerheden på arbejdspladserne. Sagt med andre ord vil der ikke være en sammenhæng imellem dem, der har ulykkerne, og dem, der kommer til at betale.</p>\r\n<p class=\"TekstGenerel\">Lovforslaget lægger – ifølge regeringens opfattelse – op til forebyggelse af arbejdsskader, men arbejdsskadeafgiften beregnes på baggrund af sidste års erstatningsudbetalinger, hvilket vil sige på baggrund af skader, der allerede er sket. Men hvordan forebygger man skader, der er sket for flere år siden?</p>\r\n<p class=\"TekstGenerel\">Resultatet af afgiften bliver, at det bliver dyrere at drive virksomhed uden et forbedret arbejdsmiljø. Lovforslaget betyder, at regeringen igen gør det dyrere at drive virksomhed i Danmark. Når virksomhedernes konkurrenceevne er presset, er det helt forkert at øge byrderne på virksomhederne. Lovforslaget vil svække konkurrenceevnen og dermed koste arbejdspladser. Lovforslaget er igen et bevis på, at regeringens ord om fokus på beskæftigelsen alene er ord, for når det kommer til konkret handling, gør regeringen det modsatte. Denne afgift vil øge virksomhedernes omkostninger, svække konkurrenceevnen og koste arbejdspladser.</p>\r\n<p class=\"TekstGenerel\">Venstre og Dansk Folkeparti vil gerne være med til at forbedre arbejdsmiljøet, men dette lovforslag er blot ikke løsningen.</p>\r\n<p class=\"TekstGenerel\">Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.</p>\r\n<p class=\"TekstGenerel\">En oversigt over Folketingets sammensætning er optrykt i betænkningen.</p>\r\n<p class=\"BetaenkningsTekst1\">4. Ændringsforslag med bemærkninger</p>\r\n<p class=\"OverskriftSp\">Ændringsforslag</p>\r\n<p class=\"TilParagraf\">Til § 3</p>\r\n<p class=\"Stiller\">Af <span class=\"Italic\">skatteministeren,</span> tiltrådt af <span class=\"Italic\">udvalget:</span></p>\r\n<p class=\"AendringMedNummer\">\r\n   <span class=\"AendringNr\">1)</span> <span class=\"Italic\">Stk. 6</span> affattes således:</p>\r\n<p class=\"Stk2\">\r\n   <span class=\"StkNr\">»Stk. 6.</span> Til brug for Arbejdsmarkedets Erhvervssygdomssikrings angivelse og indbetaling af afgiften opgør Arbejdsskadestyrelsen hvert år senest den 20. april summen af tilkendte erstatninger for tab af erhvervsevne, godtgørelser for varigt men, overgangsbeløb ved dødsfald, erstatninger for tab af forsørger og godtgørelser til efterladte, som Arbejdsskadestyrelsen har tilkendt i det foregående kalenderår som følge af en arbejdsulykke. Denne opgørelse er endelig. Ændringer som følge af Ankestyrelsens afgørelse indgår ikke i afgiftsgrundlaget i de tilfælde, hvor Ankestyrelsens afgørelse først træffes, efter at Arbejdsskadestyrelsen har underrettet Arbejdsmarkedets Erhvervssygdomssikring om summen af tilkendte arbejdsulykkeserstatninger m.v. Det samme gælder domstolsafgørelser.«</p>\r\n<p class=\"AendringsBeskrivelse\">[Ændringer som følge af afgørelser om tilbagebetaling eller domstolsafgørelser indgår ikke i afgiftsgrundlaget, medmindre afgørelsen er truffet i samme kalenderår som den oprindelige afgørelse]</p>\r\n<p class=\"BetaenkningsBemaerkninger\">Bemærkninger</p>\r\n<p class=\"BetaenkningTilAendringsNummer\">Til nr. 1</p>\r\n<p class=\"TekstGenerel\">Med ændringsforslaget udgår bestemmelsen om, at Arbejdsskadestyrelsens afgørelser om tilbagebetaling efter arbejdsskadesikringslovens § 40 a og ændringer som følge af domstolsafgørelser indgår i opgørelsen af afgiftsgrundlaget i det kalenderår, hvori der er truffet afgørelse om ændringen.</p>\r\n<p class=\"TekstGenerel\">Efterfølgende ændringer som følge af afgørelser om tilbagebetaling og som følge af domstolsafgørelser vil derfor ikke indgå i afgiftsgrundlaget, når afgørelsen er truffet eller dommen er afsagt, efter at Arbejdsskadestyrelsen har underrettet Arbejdsmarkedets Erhvervssygdomssikring om summen af tilkendte arbejdsulykkeserstatninger m.v.</p>\r\n<p class=\"TekstGenerel\">Forslaget skyldes, at Arbejdsskadestyrelsen har oplyst, at det ikke er muligt at udsøge de nævnte afgørelser og domme.</p>\r\n<p class=\"UdvalgsSammensaetning\">Ane Halsboe-Larsen (S) Benny Engelbrecht (S) Jacob Bjerregaard (S) John Dyrby Paulsen (S) Pernille Rosenkrantz-Theil (S) Simon Kollerup (S) Thomas Jensen (S) Nadeem Farooq (RV) Rasmus Helveg Petersen (RV) Camilla Hersom (RV) Jesper Petersen (SF) Jonas Dahl (SF) Frank Aaen (EL) Stine Brix (EL) Jørgen Arbo-Bæhr (EL) Hans Andersen (V) Gitte Lillelund Bech (V) <span class=\"MedlemsTitel\">fmd.</span> Martin Geertsen (V) Kristian Pihl Lorentzen (V) Jan E. Jørgensen (V) Torsten Schack Pedersen (V) Troels Lund Poulsen (V) Mads Rørvig (V) Dennis Flydtkjær (DF) Mikkel Dencker (DF) Hans Kristian Skibby (DF) Karina Adsbøl (DF) Ole Birk Olesen (LA) <span class=\"MedlemsTitel\">nfmd.</span> Brian Mikkelsen (KF) </p>\r\n<p class=\"IkkeMedlemmer2\">Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.</p>\r\n<table>\r\n   <caption class=\"FolketingetsSammensaetning\">\r\n   </caption>\r\n   <tr>\r\n      <td class=\"PartiNavn\">Venstre, Danmarks Liberale Parti (V)</td>\r\n      <td class=\"PartiMandater\">47</td>\r\n   </tr>\r\n   <tr>\r\n      <td class=\"PartiNavn\">Socialdemokratiet (S)</td>\r\n      <td class=\"PartiMandater\">44</td>\r\n   </tr>\r\n   <tr>\r\n      <td class=\"PartiNavn\">Dansk Folkeparti (DF)</td>\r\n      <td class=\"PartiMandater\">22</td>\r\n   </tr>\r\n   <tr>\r\n      <td class=\"PartiNavn\">Radikale Venstre (RV)</td>\r\n      <td class=\"PartiMandater\">17</td>\r\n   </tr>\r\n   <tr>\r\n      <td class=\"PartiNavn\">Socialistisk Folkeparti (SF)</td>\r\n      <td class=\"PartiMandater\">16</td>\r\n   </tr>\r\n   <tr>\r\n      <td class=\"PartiNavn\">Enhedslisten (EL)</td>\r\n      <td class=\"PartiMandater\">12</td>\r\n   </tr>\r\n   <tr>\r\n      <td class=\"PartiNavn\">Liberal Alliance (LA)</td>\r\n      <td class=\"PartiMandater\">9</td>\r\n   </tr>\r\n   <tr>\r\n      <td class=\"PartiNavn\">Det Konservative Folkeparti (KF)</td>\r\n      <td class=\"PartiMandater\">8</td>\r\n   </tr>\r\n   <tr>\r\n      <td class=\"PartiNavn\">Inuit Ataqatigiit (IA)</td>\r\n      <td class=\"PartiMandater\">1</td>\r\n   </tr>\r\n   <tr>\r\n      <td class=\"PartiNavn\">Siumut (SIU)</td>\r\n      <td class=\"PartiMandater\">1</td>\r\n   </tr>\r\n   <tr>\r\n      <td class=\"PartiNavn\">Sambandsflokkurin (SP)</td>\r\n      <td class=\"PartiMandater\">1</td>\r\n   </tr>\r\n   <tr>\r\n      <td class=\"PartiNavn\">Javnaðarflokkurin (JF)</td>\r\n      <td class=\"PartiMandater\">1</td>\r\n   </tr>\r\n</table><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p style=\"text-align: center;\">\r\n   <span class=\"Bold\">Oversigt over bilag vedrørende L 68</span>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0.75\" style=\"border-collapse: collapse;\" width=\"530\">\r\n                  <tr>\r\n                     <th style=\"\" valign=\"middle\">\r\n                        <p class=\"TekstGenerel\">\r\n                           <span class=\"Bold\">Bilagsnr.</span>\r\n                        </p>\r\n                     </th>\r\n                     <th style=\"\" valign=\"middle\">\r\n                        <p class=\"TekstGenerel\">\r\n                           <span class=\"Bold\">Titel</span>\r\n                        </p>\r\n                     </th>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst2\">1</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Fastsat tidsplan for udvalgets behandling af lovforslaget</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst2\">2</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst\">Høringsskema og høringssvar, fra skatteministeren</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst\">3</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst\">Supplerende høringssvar, fra Skatteministeriet</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst\">4</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst\">Præcisering af bemærkningerne til lovforslaget, fra skatteministeren</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst2\">5</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">1. udkast til betænkning</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst2\">6</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Henvendelse af 30/11-12 fra PwC</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst2\">7</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Ændringsforslag, fra skatteministeren</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst\">8</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst\">Skatteministerens kommentar til henvendelsen af 30/11-12 fra PwC</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst\">9</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst\">2. udkast til betænkning</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p style=\"text-align: center;\">\r\n   <span class=\"Bold\">Oversigt over spørgsmål og svar vedrørende L 68</span>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0.75\" style=\"border-collapse: collapse;\" width=\"531\">\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">\r\n                           <span class=\"Bold\">Spm.nr.</span>\r\n                        </div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">\r\n                           <span class=\"Bold\">Titel</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">1</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst\">Spm. om, hvor meget arbejdsudbuddet forventes at falde, hvis loven vedtages, til skatteministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst\">2</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst\">Spm. om, hvordan det kan virke forebyggende at lægge en skat på arbejdsskader, som allerede er sket og i nogle tilfælde flere år tilbage i tiden, til skatteministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst\">3</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst\">Spm. om provenuet i de kommende år, til skatteministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst\">4</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst\">Spm. om det konkurrencemæssige dilemma, der er forbundet med, at en virksomhed, der bruger penge på at investere i forebyggelse af arbejdsskader, stilles dårligere konkurrencemæssigt i forhold til den virksomhed inden for samme branche, som ikke bruger penge herpå, til skatteministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">5</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvordan det kan sikres, at arbejdsskadeafgiften ikke kommer til at medføre forøgede omkostninger til arbejdsgiverne, til skatteministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">6</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om grundlaget for, at statens del af arbejdsskadeafgiften kun udgør 3,5 pct. af den samlede afgift, til skatteministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">7</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. , om statsejede virksomheder, selvstændige offentlige virksomheder og statslige aktieselskaber ikke skal betale arbejdsskadeafgift, til skatteministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">8</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvad provenuet fra arbejdsskadeafgiften skal bruges til, til skatteministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">9</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvorfor AES skal betale hele første års afgift i september 2013, til skatteministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">10</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. , om der vil være en samfundsmæssig gevinst ved afgiften, når brancherne forbedrer deres arbejdsmiljø, til skatteministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">11</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spørgsmålet er tilbagetaget</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">12</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvor meget arbejdsudbuddet forventes at falde i antal personer, hvis loven vedtages, til skatteministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\"> </td>\r\n                     <td style=\"\" valign=\"middle\" width=\"451\"> </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2012/1 LF 68",
            "stateLabel": "Vedtaget",
            "references": [
                {
                    "shortName": "2012/1 SF.L L 68",
                    "title": "Skriftlig fremsættelse (16. november 2012) - L 68",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 143956,
                    "eliUri": "/eli/ft/20121XX00157",
                    "externalLink": ""
                },
                {
                    "shortName": "2012/1 LSF 68",
                    "title": "Forslag til Lov om afgift af bidraget til Arbejdsmarkedets Erhvervssygdomssikring og af arbejdsulykkeserstatninger m.v.",
                    "presentationName": "Lovforslag som fremsat",
                    "documentTypeId": 400,
                    "documentId": 143930,
                    "eliUri": "/eli/ft/201212L00068",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/lovforslag/l68/index.htm"
                },
                {
                    "shortName": "2012/1 BTL 68",
                    "title": "Betænkning over Forslag til lov om afgift af bidraget til Arbejdsmarkedets Erhvervssygdomssikring og af arbejdsulykkeserstatninger m.v.",
                    "presentationName": "Betænkning  over lovforslag",
                    "documentTypeId": 420,
                    "documentId": 144627,
                    "eliUri": "/eli/ft/201214L00357",
                    "externalLink": ""
                },
                {
                    "shortName": "2012/1 LSV 68",
                    "title": "Forslag til Lov om afgift af bidraget til Arbejdsmarkedets Erhvervssygdomssikring og af arbejdsulykkeserstatninger m.v.",
                    "presentationName": "Lovforslag som vedtaget",
                    "documentTypeId": 410,
                    "documentId": 144767,
                    "eliUri": "/eli/ft/201213L00068",
                    "externalLink": ""
                },
                {
                    "shortName": "LOV nr 1345 af 21/12/2012",
                    "title": "Lov om afgift af bidraget til Arbejdsmarkedets Erhvervssygdomssikring og af arbejdsulykkeserstatninger m.v.",
                    "presentationName": "Lov",
                    "documentTypeId": 10,
                    "documentId": 144817,
                    "eliUri": "/eli/lta/2012/1345",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "13/12/2012"
        },
        {
            "displayName": "Accession",
            "displayValue": "201214L00357"
        },
        {
            "displayName": "Entydig dokumentidentifikation",
            "displayValue": "AX014582"
        },
        {
            "displayName": "Dato for førstegangsindlæggelse",
            "displayValue": "13/12/2012"
        },
        {
            "displayName": "Dato for indlæggelse",
            "displayValue": "13/12/2012"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "68"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}