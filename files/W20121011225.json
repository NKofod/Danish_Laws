{
    "id": 153746,
    "title": "Ankestyrelsens principafgørelse 172-12 om arbejdsskade - afdød - ankeadgang - behandling - genoptagelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10112 af 01/11/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 172-12 om arbejdsskade - afdød - ankeadgang - behandling - genoptagelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">Når Arbejdsskadestyrelsen harafslået at genoptage en sag om godtgørelse for varigt mén/erstatning for tab af erhvervsevne, og sikrede dør efter at sagen er påklaget til Ankestyrelsen, bortfalder sagen.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 42</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen</span></p>\r\n<p>VI har besluttet at behandle sagen principielt til belysning af, om en sag om genoptagelse af mén og erhvervsevnetab, skal realitetsbehandles, når den sikrede er afgået ved døden efter Arbejdsskadestyrelsens afgørelse, og efter at sagen er anket til Ankestyrelsen.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>Arbejdsskadesikringslovens § 34 – om genoptagelse. Efter anmodning fra skadelidte eller på Arbejdsskadestyrelsens foranledning kan erstatnings- og godtgørelsesspørgsmålene, jf. §§ 30, 32 og 33, genoptages inden for en frist af 5 år fra første fastsættelse, hvis der er sket væsentlige ændringer af de forhold, der blev lagt til grund for fastsættelsen. Fristen for genoptagelse kan forlænges inden udløbet af 5 års fristen. Når ganske særlige omstændigheder taler herfor, kan der ses bort fra fristerne.</p>\r\n<p>\r\n   <span class=\"Bold\">3.</span> <span class=\"Bold\">Andre Principafgørelser</span></p>\r\n<p>\r\n   <span class=\"Bold\">Gældende</span>\r\n</p>\r\n<p>Følgende Principafgørelser er brugt ved afgørelsen og gælder stadig:</p>\r\n<p>Principafgørelse U-48-09. Både boet og de efterladte var klageberettigede i tilfælde, hvor sikrede afgik ved døden, før Arbejdsskadestyrelsen havde truffet afgørelse om anerkendelse af en anmeldt arbejdsskade.</p>\r\n<p>Boet efter sikrede indtrådte ikke i sikredes ret til eventuel erstatning, jf. Principafgørelse U-5-08 og havde derfor ingen retlig interesse i, at der blev truffet afgørelse om anerkendelsesspørgsmålet. Desuden var sikredes børn ikke omfattet af personkredsen i forhold til reglerne om efterladteerstatning og havde derfor ikke en retlig interesse i sagen.</p>\r\n<p>Meddelelsen om, at sagen som følge af dødsfaldet udgik af behandling, skulle ske i afgørelsesform.</p>\r\n<p>Principafgørelse U-5-08. Det følger af arbejdsskadesikringsloven, at godtgørelse for varigt mén er en personlig ydelse, som forudsætter, at skadelidte er i live på det tidspunkt, hvor Arbejdsskadestyrelsen træffer afgørelse om kravet. Er skadelidte afgået ved døden inden dette tidspunkt, er der derfor ikke opstået et krav, som kan falde i arv.</p>\r\n<p>Principafgørelse U-12-78. En 24-årig chauffør klagede til Ankestyrelsen over en afgørelse, truffet af Arbejdsskadestyrelsen, hvorefter han var tilkendt erstatning for følgerne efter et ulykkestilfælde. Ca. 3 måneder efter sagens indankning begik han som følge af ulykkestilfældet selvmord.</p>\r\n<p>Ankestyrelsen fandt, at skadelidtes død ikke var til hinder for, at Ankestyrelsen behandlede klagen vedrørende erstatningsspørgsmålet.</p>\r\n<p>Der blev lagt vægt på, at der forelå en behørig anke af Arbejdsskadestyrelsens afgørelse inden dødsfaldet.</p>\r\n<p>\r\n   <span class=\"Bold\">Kasserede</span>\r\n</p>\r\n<p>Følgende Principafgørelser er kasserede og gælder ikke længere:</p>\r\n<p>Principafgørelse U-16-88: historisk, gælder ikke længere. Praksis er indarbejdet i Principafgørelse U-5-08.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>\r\n   <span class=\"Bold\">Afgørelse i boets sag om en arbejdsskade</span>\r\n</p>\r\n<p>Resultatet er</p>\r\n<p>• Sagen udgår af behandling</p>\r\n<p>Ankestyrelsen ændrer således Arbejdsskadestyrelsens afgørelse</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsen kan ikke tage stilling til Arbejdsskadestyrelsens afgørelse, hvor Arbejdsskadestyrelsen den 1. juni 2011 gav afslag på at genoptage AA’s arbejdsskadesag om godtgørelse for varigt mén og erstatning for tab af erhvervsevne, som følge af hans arbejdsskade den 6. juli 1994.</p>\r\n<p>Vi har lagt vægt på, at der ikke var truffet en materiel afgørelse om erstatning for tab af erhvervsevne eller godtgørelse for varigt mén, inden AA afgik ved døden.</p>\r\n<p>Retten til erstatning for tab af erhvervsevne og godtgørelse for varigt mén er en formuerettighed, der er uadskilleligt knyttet til den berettigede person. Hvis den sikrede dør, inden der er truffet afgørelse om godtgørelse eller erstatning, skal sagen derfor udgå af sagsbehandlingen (henlægges).</p>\r\n<p>Der er afsagt domme, som fastslår dette princip, herunder U. 2008.1428H, som vedlægges til orientering.</p>\r\n<p>Vi har lagt til grund, at forbundet den 8. juni 2011 har klaget over Arbejdsskadestyrelsens afgørelse.</p>\r\n<p>Arbejdsskadestyrelsen har den 6. juli 2011 oversendt klagen til Ankestyrelsen.</p>\r\n<p>Ankestyrelsen har den 15. februar 2012 modtaget oplysning fra forbundet om, at AA den 31. august 2011 er afgået ved døden. Forbundet oplyste, at boet fortsat ønsker anken behandlet.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• de oplysninger, som forelå, da Arbejdsskadestyrelsen traf afgørelse i sagen</p>\r\n<p>• Arbejdsskadestyrelsens afgørelse af 1. juni 2011. Ved denne afgørelse fik AA afslag på genoptagelse af spørgsmålene og godtgørelse for varigt mén og erstatning for tab af erhvervsevne.</p>\r\n<p>• klagen til Ankestyrelsen</p>\r\n<p>• Arbejdsskadestyrelsens brev om genvurdering</p>\r\n<p>• brev og telefonoplysning fra forbundet modtaget i Ankestyrelsen den 11. juli 2011 og den 15. febru-ar 2012</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20121011225"
        },
        {
            "displayName": "Entydig dokumentidentifikation",
            "displayValue": "BS006546"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10112"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "01/11/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1000320-12"
        },
        {
            "displayName": "Stikord",
            "displayValue": "172-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}