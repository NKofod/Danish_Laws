{
    "id": 109532,
    "title": "1991 BTL 292   BETÆNKNING OVER FORSLAG TIL LOV OM ÆNDRING AF LOV OM SOCIAL BISTAND   (ÆNDRING AF ORDNINGEN OM UNGDOMSYDELSE)    NR L 292 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 292",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 292 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om social bistand  \r\n\r\n (Ændring af ordningen om ungdomsydelse) <BR>  \r\n\r\n Nr L 292 1991-92, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19920612 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til socialministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlig og mundtlig henvendelse fra  \r\n\r\n Pædagogisk Medhjælperforbund. </P>  \r\n\r\n<P>Der er af socialministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Det Konservative Folkepartis,  \r\n\r\n Venstres, Fremskridtspartiets, Centrum-Demokraternes, Det Radikale Venstres  \r\n\r\n og Kristeligt Folkepartis medlemmer af udvalget) lovforslaget til  \r\n\r\n<I>vedtagelse</I> med de af ministeren stillede ændringsforslag. </P>  \r\n\r\n<P>Et <I>mindretal</I> (Socialdemokratiets og Socialistisk Folkepartis  \r\n\r\n medlemmer af udvalget) vil hverken stemme for eller imod de stillede  \r\n\r\n ændringsforslag ved 2. behandling og indstiller lovforslaget til  \r\n\r\n<I>forkastelse</I> ved 3. behandling. </P>  \r\n\r\n<P>Et flertal inden for mindretallet (Socialdemokratiets medlemmer af  \r\n\r\n udvalget) udtaler følgende: </P>  \r\n\r\n<P>Lovforslaget indebærer en uacceptabel forringelse af det eksisterende  \r\n\r\n tilbud om ungdomsydelse på tre afgørende punkter: </P>  \r\n\r\n<P>1. Den forhandlede projektløn erstattes af en dikteret oplæringsydelse,  \r\n\r\n der i realiteten er en lønnedgang på knap 30 pct. Selv om lønnedgangen i  \r\n\r\n nogen grad begrænses af udligningstillægget, betyder ændringen, at  \r\n\r\n målsætningen om, at de unge skal kunne mærke en økonomisk forbedring, når de  \r\n\r\n er i beskæftigelse i forhold til, når de er på kontanthjælp, forsvinder.  \r\n\r\n Ændringen betyder også, at målsætningen om, at forholdene under  \r\n\r\n ungdomsydelsen skulle ligne de almindelige vilkår på arbejdsmarkedet mest  \r\n\r\n muligt, således at de unge fik en reel tilknytning og erfaring, som senere  \r\n\r\n ville kvalificere dem på arbejdsmarkedet, er væk. Med dette lovforslag  \r\n\r\n indføres der et nyt princip, nemlig at unge over myndighedsalderen, som  \r\n\r\n ifølge al anden lovgivning er voksne, bliver aflønnet efter deres alder og  \r\n\r\n deres anciennitet i bistandssystemet. En sådan forskelsbehandling fremmer  \r\n\r\n ikke de unges selvopfattelse og motivation i forhold til beskæftigelse eller  \r\n\r\n uddannelse i de ordinære systemer eller på det ordinære arbejdsmarked, men  \r\n\r\n kan tværtimod virke hæmmende og ødelæggende på de unges selvtillid og  \r\n\r\n fremtidsplaner. </P>  \r\n\r\n<P>2. Det andet punkt, som forringes, er det timetal, et ungdomsydelsestilbud  \r\n\r\n nu skal omfatte. Med lovforslaget kommer tilbudet for nogle grupper helt ned  \r\n\r\n på 15 timer ugentligt. Dette punkt er også med til at fjerne ungdomsydelsen  \r\n\r\n fra det almindelige arbejdsmarked. </P>  \r\n\r\n<P>3. Det tredje punkt, som forringes, er ungdomsydelsens muligheder for, at  \r\n\r\n de unge gennem ungdomsydelsen kan komme i beskæftigelse inden for den private  \r\n\r\n sektor - endnu en ændring som isolerer ungdomsydelsen og dens unge deltagere  \r\n\r\n i bistandssystemet og begrænser deres mulighed for at få kontakt og erfaring  \r\n\r\n med den private sektor. </P>  \r\n\r\n<P>Flertallet kan på den baggrund under ingen omstændigheder støtte  \r\n\r\n lovforslaget og vil forsøge at få loven ændret eller fjernet ved først givne  \r\n\r\n lejlighed, hvad enten den vil vise sig før eller efter lovens  \r\n\r\n ikrafttrædelsestidspunkt (1. april 1993). </P>  \r\n\r\n<P>ÆndringsforslagAf <I>socialministeren</I> , tiltrådt af et <I>flertal</I>  \r\n\r\n (KF, V, FP, CD, RV og KRF): </P>  \r\n\r\n<P>Til titlen <B>1)</B> Titlen affattes således: </P>  \r\n\r\n<P>&#187; <B>Forslag til lov om ændring af lov om social bistand m.v.  \r\n\r\n</B></P>  \r\n\r\n<P> (Ændring af ordningen om ungdomsydelse)&#187;. </P>  \r\n\r\n<P>Til § 1 <B>2)</B> Efter nr. 3 indsættes som nyt nummer: </P>  \r\n\r\n<P> <B>&#187;01.</B> I <I>§ 49 c, stk. 1</I> , ændres &#187;§ 49 b, stk.  \r\n\r\n 2&#171; til: &#187;§ 49 b, stk. 4&#171;.' </P>  \r\n\r\n<P>Nye paragraffer <B>3)</B> Efter § 1 indsættes som nye paragraffer: </P>  \r\n\r\n<P> <B>&#187;§ 01 I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 735 af 5. november 1991, som  \r\n\r\n senest ændret ved lov nr. 347 af 14. maj 1992, ændres i</B>  <I>§ 7, litra j,  \r\n\r\n 2. pkt.,</I> &#187;ungdomsydelser efter lovens § 49 a, jf. § 49 b, stk.  \r\n\r\n 1&#171; til: &#187;ungdomsydelse efter lovens § 49 a, jf. § 49 b, stk.  \r\n\r\n 1-3&#171;. </P>  \r\n\r\n<P> <B>§ 02 I lov om indkomstskat og formueskat for personer m.v.,  \r\n\r\n (personskatteloven), jf. lovbekendtgørelse nr. 582 af 7. august 1991, som  \r\n\r\n senest ændret ved lov nr. 234 af 8. april 1992, ændres i</B>  <I>§ 11, sidste  \r\n\r\n pkt.</I> , &#187;ydelser efter § 49 b, stk. 2&#171; til:  \r\n\r\n &#187;udligningstillæg efter § 49 b, stk. 1, ydelser efter § 49 b, stk.  \r\n\r\n 4&#171;.' </P>  \r\n\r\n<P>Til § 3 <B>4)</B> Efter 1. pkt. indsættes som nyt punktum: </P>  \r\n\r\n<P>&#187;§§ 01 og 02 har virkning for indkomståret 1993 og senere indkomstår  \r\n\r\n for ydelser efter 1. april 1993.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Forslaget om ændring af lovforslagets titel har sammenhæng med  \r\n\r\n ændringsforslag nr. 3. </P>  \r\n\r\n<P>Til nr. 2 Ændringsforslaget er udelukkende af redaktionel karakter. </P>  \r\n\r\n<P>Til nr. 3 og 4 Som noget nyt indfører lovforslaget et udligningstillæg.  \r\n\r\n Efter ændringsforslaget skal udligningstillægget skattemæssigt behandles  \r\n\r\n ligesom trangsbestemte sociale ydelser, dvs. at tillægget er skattefrit, men  \r\n\r\n medfører en nedsættelse af personfradraget. </P>  \r\n\r\n<P>Efter gældende ret er ungdomsydelse skattepligtig ligesom almindelig løn.  \r\n\r\n Dette opretholdes efter ændringsforslaget. Den særlige ungdomsydelse, der  \r\n\r\n udmåles efter bistandslovens § 37, og som er omtalt i bistandslovens § 49 b,  \r\n\r\n stk. 2, (der efter forslaget bliver § 49 b, stk. 4,), er efter gældende ret  \r\n\r\n skattefri, men skal dog ligesom almindelige trangsbestemte ydelser medføre,  \r\n\r\n at personfradraget nedsættes. Også denne regel opretholdes ved  \r\n\r\n ændringsforslaget. </P>  \r\n\r\n<P> <I>Jytte Andersen (S) Pernille Forchhammer (S) Jytte Hilden (S) Jørn  \r\n\r\n Pedersen (S) Jan Petersen (S) Grete Schødts (S) Taanquist (S)</I> nfmd.  \r\n\r\n<I>Lilli Gyldenkilde (SF) Bente Juncker (CD) Pia Christmas-Møller (KF) Per  \r\n\r\n Tærsbøl (KF) Grethe Fenger Møller (KF) Eva Kjer Hansen (V) Hanne Severinsen  \r\n\r\n (V) Tom Behnke (FP) Lone Dybkjær (RV) Kofod-Svendsen (KRF)</I> fmd. <I>  \r\n\r\n</I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Der er af socialministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Socialministeren har over for udvalget oplyst, at udligningstillægget har  \r\n\r\n til hensigt at sikre, at ingen ung, der i ordningen om ungdomsydelse ansættes  \r\n\r\n i beskæftigelsesprojekter, får reduceret sin samlede ydelse i forbindelse med  \r\n\r\n aktiveringen. </P>  \r\n\r\n<P>For at sikre opfyldelsen af denne målsætning er regeringen derfor  \r\n\r\n indstillet på at tage de nødvendige initiativer inden lovens ikrafttræden.  \r\n\r\n</P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialdemokratiets og Socialistisk Folkepartis medlemmer) lovforslaget til  \r\n\r\n<I>vedtagelse</I> med de af ministeren stillede ændringsforslag. </P>  \r\n\r\n<P>Et <I>mindretal</I> (Socialdemokratiets og Socialistisk Folkepartis  \r\n\r\n medlemmer af udvalget) indstiller lovforslaget til <I>forkastelse</I> og vil  \r\n\r\n stemme hverken for eller imod de af ministeren stillede ændringsforslag. </P>  \r\n\r\n<P>Lovforslaget indebærer en uacceptabel forringelse af det eksisterende  \r\n\r\n tilbud om ungdomsydelse på to afgørende punkter. </P>  \r\n\r\n<P>1. Den forhandlede projektløn erstattes af en dikteret oplæringsydelse,  \r\n\r\n der i realiteten er en lønnedgang på knap 30 pct. Selv om lønnedgangen i  \r\n\r\n nogen grad begrænses af udligningstillægget, betyder ændringen, at  \r\n\r\n målsætningen om, at de unge skal kunne mærke en økonomisk forbedring, når de  \r\n\r\n er i beskæftigelse, i forhold til når de er på kontanthjælp, forsvinder.  \r\n\r\n Ændringen betyder også, at målsætningen om, at forholdene under  \r\n\r\n ungdomsydelsen skulle ligne de almindelige vilkår på arbejdsmarkedet mest  \r\n\r\n muligt, således at de unge fik en reel tilknytning og erfaring, som senere  \r\n\r\n ville kvalificere dem på arbejdsmarkedet, er væk. Med dette lovforslag  \r\n\r\n indføres der et nyt princip, nemlig at unge over myndighedsalderen, som  \r\n\r\n ifølge al anden lovgivning er voksne, bliver aflønnet efter deres alder og  \r\n\r\n deres anciennitet i bistandssystemet. En sådan forskelsbehandling fremmer  \r\n\r\n ikke de unges selvopfattelse og motivation i forhold til beskæftigelse eller  \r\n\r\n uddannelse i de ordinære systemer eller på det ordinære arbejdsmarked, men  \r\n\r\n kan tværtimod virke hæmmende og ødelæggende på de unges selvtillid og  \r\n\r\n fremtidsplaner. </P>  \r\n\r\n<P>2. Det andet punkt, som forringes, er det timetal, et ungdomsydelsestilbud  \r\n\r\n nu skal omfatte. Med lovforslaget kommer tilbuddet for nogle grupper helt ned  \r\n\r\n på 15 timer ugentlig. Dette punkt er også med til at fjerne ungdomsydelsen  \r\n\r\n fra det almindelige arbejdsmarked. </P>  \r\n\r\n<P>Mindretallet kan på den baggrund under ingen omstændigheder støtte  \r\n\r\n lovforslaget og vil forsøge at få loven ændret eller fjernet ved først givne  \r\n\r\n lejlighed, hvad enten den vil vise sig før eller efter lovens  \r\n\r\n ikrafttrædelsestidspunkt (1. april 1993). </P>  \r\n\r\n<P>ÆndringsforslagAf <I>socialministeren</I> , tiltrådt af et <I>flertal</I>  \r\n\r\n (KF, V, FP, CD, RV og KRF): </P>  \r\n\r\n<P>Til § 1 <B>1)</B>  <I>Nr. 1</I> udgår. </P>  \r\n\r\n<P> <B>2)</B>  <I>Nr. 2</I> udgår. </P>  \r\n\r\n<P> <B>3)</B> I den under <I>nr. 3</I> foreslåede affattelse af lovens <I>§  \r\n\r\n 49 b</I> indsættes før stk. 1 som nyt stykke: </P>  \r\n\r\n<P>&#187;Ved ansættelse i privat virksomhed med løntilskud skal  \r\n\r\n beskæftigelsen have et omfang på 20 timer om ugen i gennemsnit og aflønnes  \r\n\r\n med en timeløn, der følger reglerne i kapitel 2 i lov om kommunal  \r\n\r\n beskæftigelsesindsats.&#171; </P>  \r\n\r\n<P>Stk. 1-4 bliver herefter stk. 2-5. </P>  \r\n\r\n<P> <B>4)</B> I den under <I>nr. 3</I> foreslåede affattelse af lovens <I>§  \r\n\r\n 49 b, stk. 3</I> , der bliver stk. 4, ændres &#187;stk. 2&#171; til:  \r\n\r\n &#187;stk. 3&#171;. </P>  \r\n\r\n<P> <B>5)</B> I den under <I>nr. 3</I> foreslåede affattelse af lovens <I>§  \r\n\r\n 49 b, stk. 4</I> , der bliver stk. 5, ændres ordene: &#187;udbetalingen af  \r\n\r\n ungdomsydelse i form af oplæringsydelsen, jf. stk. 1&#171; til:  \r\n\r\n &#187;udbetalingen af første løn eller ungdomsydelse i form af  \r\n\r\n oplæringsydelsen, jf. stk. 1 og 2&#171;. </P>  \r\n\r\n<P> <B>6)</B>  <I>Nr. 4</I> affattes således: </P>  \r\n\r\n<P> <B>&#187;4.</B> I <I>§ 49 c, stk. 1</I> , ændres &#187;§ 49 b, stk.  \r\n\r\n 2,&#187; til: &#187;§ 49 b, stk. 5,&#187;.&#171; </P>  \r\n\r\n<P> <B>7)</B> Efter nr. 4 indsættes som nyt nummer: </P>  \r\n\r\n<P> <B>&#187;01.</B> I <I>§ 49 c, stk. 1, § 49 c, stk. 2,</I> og <I>§ 49  \r\n\r\n d</I> ændres &#187;§ 49 b, stk. 1,&#187; til: &#187;§ 49 b, stk. 1 og  \r\n\r\n 2,&#187;.&#171; </P>  \r\n\r\n<P> <B>8)</B>  <I>Nr. 5</I> affattes således: </P>  \r\n\r\n<P> <B>&#187;5.</B> I <I>§ 133, stk. 2, 2. pkt.</I> , ændres &#187;løn&#171;  \r\n\r\n til: &#187;ungdomsydelse i form af oplæringsydelse&#171;.' </P>  \r\n\r\n<P>Til § 2 <B>9)</B> Paragraffen affattes således: </P>  \r\n\r\n<P> <B>&#187;§ 2 I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 735 af 5. november 1991, som  \r\n\r\n senest ændret ved lov nr. 347 af 14. maj 1992, ændres i</B>  <I>§ 7, litra j,  \r\n\r\n 2. pkt.</I> , &#187;ungdomsydelser efter lovens § 49 a, jf. § 49 b, stk.  \r\n\r\n 1,&#187; til: &#187;ungdomsydelser efter lovens § 49 a, jf. § 49 b, stk.  \r\n\r\n 1-4,&#187;.&#171; </P>  \r\n\r\n<P>Til § 3 <B>10)</B> Paragraffen affattes således: </P>  \r\n\r\n<P> <B>&#187;§ 3 I lov om indkomstskat og formueskat for personer m.v.  \r\n\r\n (personskatteloven), jf. lovbekendtgørelse nr. 582 af 7. august 1991, som  \r\n\r\n senest ændret ved lov nr. 234 af 8. april 1992, ændres i</B>  <I>§ 11, sidste  \r\n\r\n pkt.</I> , &#187;ydelser efter § 49 b, stk. 2,&#187; til:  \r\n\r\n &#187;udligningstillæg efter § 49 b, stk. 2, ydelser efter § 49 b, stk.  \r\n\r\n 5,&#187;.&#171; </P>  \r\n\r\n<P>Til § 5 <B>11)</B> I <I>1. pkt.</I> ændres &#187;§ 1, nr. 3,&#187; til:  \r\n\r\n &#187;§ 1, nr. 1&#171;. </P>  \r\n\r\n<P>Bemærkninger </P>  \r\n\r\n<P>Til nr. 1-8 Efter ungdomsydelsesordningen kan kommunerne give de unge  \r\n\r\n tilbud om aktivering i form af ansættelse i privat virksomhed med løntilskud  \r\n\r\n inden for rammerne af selve ungdomsydelsesordningen. </P>  \r\n\r\n<P>Ved ændringsforslagene opretholdes den gældende mulighed i  \r\n\r\n ungdomsydelsesordningen, for at kommunerne kan give de unge tilbud om  \r\n\r\n ansættelse i privat virksomhed i 20 timer om ugen til overenskomstmæssig løn  \r\n\r\n efter gældende regler. </P>  \r\n\r\n<P>Til nr. 9-11 Ændringsforslagene er alene af redaktionel karakter. </P>  \r\n\r\n<P> <I>Jytte Andersen (S) Pernille Forchhammer (S) Jytte Hilden (S) Jørn  \r\n\r\n Pedersen (S) Jan Petersen (S) Grete Schødts (S) Taanquist (S)</I> nfmd.  \r\n\r\n<I>Hanne Thanning Jacobsen (SF) Bente Juncker (CD) Pia Christmas-Møller (KF)  \r\n\r\n Per Tærsbøl (KF) Grethe Fenger Møller (KF) Eva Kjer Hansen (V) Hanne  \r\n\r\n Severinsen (V) Tom Behnke (FP) Lone Dybkjær (RV) Kofod-Svendsen (KRF)</I>  \r\n\r\n fmd. <I> </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/07/1992"
        },
        {
            "displayName": "Accession",
            "displayValue": "199114K00292"
        },
        {
            "displayName": "Entydig dokumentidentifikation",
            "displayValue": "CL002331"
        },
        {
            "displayName": "Dato for førstegangsindlæggelse",
            "displayValue": "01/07/1992"
        },
        {
            "displayName": "Dato for indlæggelse",
            "displayValue": "01/07/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "292"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}