{
    "id": 106738,
    "title": "1995 BSF 135   FORSLAG TIL FOLKETINGSBESLUTNING OM STOP FOR PESTICIDANVENDELSE PÅ   AREALER, DER LIGGER OVER GRUNDVANDSRESSOURCERNE, PÅ ALLE OFFENTLIGE AREALER   OG I PRIVATE HAVER ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 135",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 135 </P>  \r\n\r\n<P></P>  \r\n\r\n<P>Forslag til folketingsbeslutning om stop for pesticidanvendelse på  \r\n\r\n arealer, der ligger over grundvandsressourcerne, på alle offentlige arealer  \r\n\r\n og i private haver </P>  \r\n\r\n<P></P>  \r\n\r\n<P>Fremsat af Steen Gade (SF) Jes Lunde (SF) Anni Svanholt (SF) </P>  \r\n\r\n<P></P>  \r\n\r\n<P>den 21. maj 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>For at hindre en fortsat forurening af grundvandet opfordrer Folketinget  \r\n\r\n regeringen til at fremsætte lovforslag, der med sikkerhed vil nedbringe  \r\n\r\n brugen af pesticider, efter følgende retningslinjer: </P>  \r\n\r\n<P>1. Amter og kommuner skal sikres lovhjemmel til at pålægge  \r\n\r\n dyrkningsrestriktioner i form af forbud mod anvendelse af pesticider og  \r\n\r\n indskrænkninger i gødningsanvendelsen på de arealer, der ligger over  \r\n\r\n grundvandsressourcerne, og hvor det nye grundvand dannes. </P>  \r\n\r\n<P>2. For alle statslige arealer skal der udarbejdes en udfasningsplan for  \r\n\r\n anvendelse af pesticider og med overgang til alternative metoder. </P>  \r\n\r\n<P>3. Gennem aftaler - eller eventuelt lovgivning - skal det sikres, at alle  \r\n\r\n amter og kommuner udarbejder en udfasningsplan for anvendelse af pesticider  \r\n\r\n og med overgang til alternative metoder. </P>  \r\n\r\n<P>4. Det skal forbydes private grundejere at benytte pesticider i deres  \r\n\r\n haver. </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Da dette folketingsår startede, var der berettigede forventninger om, at  \r\n\r\n der ville kunne tages de nødvendige effektive beslutniger for alvorligt at  \r\n\r\n nedbringe anvendelsen af pesticider samt standse anvendelsen heraf på særlige  \r\n\r\n arealer. </P>  \r\n\r\n<P>Regeringens program fra december 1994 med 10 punkter til beskyttelse af  \r\n\r\n grundvand og drikkevand er ikke tilstrækkeligt. Det viste sig endvidere  \r\n\r\n desværre umuligt i Folketingets Miljø- og Planlægningsudvalg at nå til  \r\n\r\n enighed om afgivelse af en samlet beretning om grundvand. </P>  \r\n\r\n<P>Forslagsstillernes ønske med dette beslutningsforslag er derfor at få et  \r\n\r\n tilsagn fra et flertal i Folketinget om, at regeringen i løbet af sommeren  \r\n\r\n 1996 skal forberede effektive forslag til fremlæggelse for Folketinget straks  \r\n\r\n i det ny folketingsår. Det er ikke accptabelt for grundvandet og miljøet,  \r\n\r\n hvis indsatsen ikke når videre end det, der er blevet sat i gang i  \r\n\r\n folketingsåret 1995-96. </P>  \r\n\r\n<P>Tankegangen i beslutningsforslaget er, at det ikke nytter nok fortsat kun  \r\n\r\n at benytte metoder, der har som målsætning at begrænse brugen af pesticider,  \r\n\r\n eller blot at fjerne de mest farlige. Disse veje er nødvendige, men der skal  \r\n\r\n også tages mere radikale initiativer i brug. </P>  \r\n\r\n<P>Derfor skal det være muligt helt at forbyde anvendelsen af pesticider. I  \r\n\r\n første omgang peger forslagsstillerne på de arealer, der ligger over de  \r\n\r\n steder, hvor det nye grundvand dannes, samt på alle offentlige arealer og i  \r\n\r\n private haver. </P>  \r\n\r\n<P>Forslagsstillerne mener, at disse skridt er absolut nødvendige, hvis der  \r\n\r\n skal være troværdighed i den erklærede politik for rent grundvand. Mindre kan  \r\n\r\n ikke gøre det. Initiativerne skal altså ikke erstatte den helt nødvendige  \r\n\r\n satsning på at forbyde de mest farlige stoffer overalt og andre iværksatte  \r\n\r\n initiativer. </P>  \r\n\r\n<P>De nye elementer i beslutningsforslaget er, at det simpelthen forbydes at  \r\n\r\n anvende pesticider på en lang række arealer, samt at der udarbejdes  \r\n\r\n udfasningsplaner. Derfor kan det blive nødvendigt i forbindelse med en sådan  \r\n\r\n lovgivning at fastlægge bestemmelser om, at der gennem udstedelse af særlig  \r\n\r\n tilladelse i ganske specielle tilfælde - f.eks. ved omfattende insektangreb -  \r\n\r\n kan tillades en konkret afgrænset anvendelse af sprøjtemidler. </P>  \r\n\r\n<P>Med udfasningsplaner går forslagsstillerne betydeligt videre end selv de  \r\n\r\n bedste planer for begrænsning af brug af pesticider, idet netop kravet om  \r\n\r\n udfasning - at det skal ende med en fuldstændig overgang til alternative  \r\n\r\n metoder - vil kræve, at hele fokus sættes på udvikling af alternative  \r\n\r\n metoder, herunder f.eks. også helt nye teknologier. Udfasningsplaner kan  \r\n\r\n dermed - rigtigt udført - føre til udvikling af nye produkter til alternativ  \r\n\r\n behandling, hvorfor forslagsstillerne også lægger vægt på, at der i en sådan  \r\n\r\n proces stilles offentlige midler til rådighed for udvikling af nye metoder og  \r\n\r\n nyt udstyr. Rigtigt gennemført vil der være muligheder for at udvikle renere  \r\n\r\n teknologi, skabe nye arbejdspladser og eksportindtægter samtidig. Netop på  \r\n\r\n grund af de skrappe og absolutte krav. </P>  \r\n\r\n<P> <I>Bemærkninger til beslutningsforslagets enkelte punkter</I>  </P>  \r\n\r\n<P> <I>Ad 1</I>  </P>  \r\n\r\n<P>Regeringen har bedt amterne om at opprioritere beskyttelsen af drikkevand  \r\n\r\n og grundvand i regionplanlægningen, og amterne er nu i gang med at udpege  \r\n\r\n grundvandsbeskyttelsesområder. Disse vil indgå i de nye regionplaner for  \r\n\r\n 1997-2001. </P>  \r\n\r\n<P>For at sikre, at denne planlægning får betydning for beskyttelse af  \r\n\r\n grundvandet, skal amterne og kommunerne have hjemmel til at pålægge  \r\n\r\n restriktioner over de arealer, hvor det nye grundvand dannes. Restriktionerne  \r\n\r\n skal være forbud mod anvendelse af pesticider samt begrænsning af - eller  \r\n\r\n forbud mod - gødningsanvendelsen. </P>  \r\n\r\n<P>Arealerne vil være ganske store, hvorfor det er vigtigt, at  \r\n\r\n restriktionerne følges op med en kraftig styret planlægning af de samlede  \r\n\r\n braklægningsarealer. På de udpegede arealer bør man således koncentrere  \r\n\r\n miljøbraklægningen, ligesom andre EU-støtteordninger til mere miljøvenlig  \r\n\r\n produktion bør koncentreres her. Der bør i EU arbejdes for, at disse metoder  \r\n\r\n kan udvides i omfang. </P>  \r\n\r\n<P> <I>Ad 2</I>  </P>  \r\n\r\n<P>Alle statslige institutioner skal udarbejde planer for udfasning af brug  \r\n\r\n af pesticider. Det gælder f.eks. DSB, der bruger mange pesticider, samt  \r\n\r\n naturligvis også statsskovvæsenet. Når det gælder statsskovvæsenet, er  \r\n\r\n forslagsstillerne bekendt med, at der her allerede er en stærk fokus på at  \r\n\r\n begrænse anvendelse af pesticider. Men det er helt afgørende, at  \r\n\r\n statsskovvæsenet går foran de øvrige skovejere også på de kommercielle  \r\n\r\n områder, som f.eks. juletræsproduktionen. Her er det dog forslagsstillernes  \r\n\r\n indstilling, at netop, hvor det offentlige konkurrerer med private, vil det  \r\n\r\n være rigtigt at give et klart signal til de private skovejere om, at de kan  \r\n\r\n forvente de samme krav. </P>  \r\n\r\n<P>Udfasningsplaner vil føre til, at der sker en kortlægning af alle det  \r\n\r\n offentliges aktiviteter, og hvert areal vil blive pålagt restriktioner af  \r\n\r\n institutionen selv, indtil forbudet mod anvendelse træder i kraft.  \r\n\r\n Udfasningsperioden bør være så kort som overhovedet mulig, og den bør følges  \r\n\r\n af initiativer over for private, der arbejder inden for de samme områder.  \r\n\r\n</P>  \r\n\r\n<P> <I>Ad 3</I>  </P>  \r\n\r\n<P>Det skal sikres, at alle kommuner standser brugen af pesticider. De skal  \r\n\r\n derfor udarbejde udfasningsplaner. En række kommuner har allerede standset  \r\n\r\n brugen af pesticider og er gået over til alternative metoder, som det f.eks.  \r\n\r\n fremgår af SiD's oversigt fra 1. maj. </P>  \r\n\r\n<P>Forslagsstillerne foreslår, at udfasninngen gennemføres overalt i landet,  \r\n\r\n enten gennem en bindende aftale mellem miljø- og energiministeren og  \r\n\r\n Kommunernes Landsforening eller gennem et egentligt lovindgreb, der sikrer,  \r\n\r\n at alle kommuner inden for de næste 2 år standser brugen af pesticider. </P>  \r\n\r\n<P> <I>Ad 4</I>  </P>  \r\n\r\n<P>Det er meget vanskeligt at forstå, at der kan være et behov for at sprøjte  \r\n\r\n med pesticider i private haver. Alligevel sælges betydelige mængder  \r\n\r\n pesticider til private. Hvis de rent faktisk udbringes i haverne, er  \r\n\r\n &#187;kemikalietrykket&#171; i private haver ganske stort. Det kan ikke  \r\n\r\n forsvares, hvorfor brugen af pesticider i private haver helt bør forbydes.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1996"
        },
        {
            "displayName": "Accession",
            "displayValue": "19951BA00135"
        },
        {
            "displayName": "Entydig dokumentidentifikation",
            "displayValue": "CL006398"
        },
        {
            "displayName": "Dato for førstegangsindlæggelse",
            "displayValue": "21/05/1996"
        },
        {
            "displayName": "Dato for indlæggelse",
            "displayValue": "21/05/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "135"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}