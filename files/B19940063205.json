{
    "id": 46391,
    "title": "Bekendtgørelse om homøopatiske lægemidler m.v. (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 632 af 05/07/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om homøopatiske lægemidler m.v.  \r\n\r\n (* 1) </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 3, stk. 2, § 15, stk. 2, og § 44, stk. 2, i lov om  \r\n\r\n lægemidler, jf. lovbekendtgørelse nr. 452 af 10. juni 1992, og § 42, stk. 1,  \r\n\r\n i lov nr. 279 af 6. juni 1984 om apoteksvirksomhed fastsættes efter aftale  \r\n\r\n med Sundhedsstyrelsen: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ved homøopatiske lægemidler forstås lægemidler  \r\n\r\n fremstillet af produkter, stoffer eller blandinger (homøopatiske stammer)  \r\n\r\n efter en homøopatisk fremstillingsmetode som beskrevet i Den Europæiske  \r\n\r\n Farmakope eller en anden farmakope, der har officiel status i et EU-land  \r\n\r\n eller et andet land omfattet af EØS-aftalen. </P>  \r\n\r\n<P CLASS=STK> <I>Stk. 2. </I> Antroposofiske lægemidler, der er beskrevet i  \r\n\r\n en officiel farmakope, og som fremstilles efter en homøopatisk  \r\n\r\n fremstillingsmetode, er omfattet af bestemmelserne i denne bekendtgørelse,  \r\n\r\n dog ikke §§ 8-11 og § 16. </P>  \r\n\r\n<P CLASS=STK> <I>Stk. 3. </I> Andre antroposofiske lægemidler er omfattet af  \r\n\r\n §§ 16-18 og § 20. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Homøopatiske lægemidler må kun forhandles og  \r\n\r\n udleveres, hvis de er registreret her i landet, jf. § 4, stk. 2, og § 8, stk.  \r\n\r\n 3, hvis de er registreret i et andet EU-land eller i et andet land omfattet  \r\n\r\n af EØS-aftalen, jf. § 6, stk. 1, og § 10, stk. 1, eller hvis de er godkendt  \r\n\r\n ved en markedsføringstilladelse fra Sundhedsstyrelsen, jf. lægemiddellovens §  \r\n\r\n 13 og § 15, stk. 1. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Denne bekendtgørelse gælder for homøopatiske  \r\n\r\n lægemidler, der er fremstillet ud fra materiale af </P>  \r\n\r\n<UL CLASS=PLAIN-LIST>  \r\n\r\n<LI>1) botanisk oprindelse, </LI>  \r\n\r\n<LI>2) kemisk oprindelse eller </LI>  \r\n\r\n<LI>3) animalsk oprindelse, som er påvist fri for patogene organismer, </LI>  \r\n\r\n</UL>  \r\n\r\n<P>jf. dog stk. 2 og 3. </P>  \r\n\r\n<P CLASS=STK> <I>Stk. 2. </I> Bekendtgørelsen gælder ikke for </P>  \r\n\r\n<UL CLASS=PLAIN-LIST>  \r\n\r\n<LI>1) magistrelle homøopatiske lægemidler og </LI>  \r\n\r\n<LI>2) immunologiske homøopatiske veterinærlægemidler, </LI>  \r\n\r\n</UL>  \r\n\r\n<P>jf. dog stk. 3. </P>  \r\n\r\n<P CLASS=STK> <I>Stk. 3. </I> Bestemmelserne i § 15 gælder for alle  \r\n\r\n homøopatiske lægemidler bortset fra de i stk. 2, nr. 2, nævnte lægemidler.  \r\n\r\n</P>  \r\n\r\n<P> <I>Homøopatiske lægemidler til human brug</I>  </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Homøopatiske lægemidler, der </P>  \r\n\r\n<UL CLASS=PLAIN-LIST>  \r\n\r\n<LI>1) er bestemt til at indtages gennem munden eller til udvortes brug,  \r\n\r\n</LI>  \r\n\r\n<LI>2) er uskadelige, </LI>  \r\n\r\n<LI>3) ikke indeholder virksomme stoffer i vægtmængder, der overstiger  \r\n\r\n 1/10.000 af lægemidlets vægt, og </LI>  \r\n\r\n<LI>4) markedsføres uden angivelse af terapeutiske indikationer på pakningen  \r\n\r\n eller i information om lægemidlet, </LI>  \r\n\r\n</UL>  \r\n\r\n<P>undtages fra lægemiddellovens § 5, § 6, stk. 3, § 24, § 25, stk. 1, og §  \r\n\r\n 26, stk. 1. </P>  \r\n\r\n<P CLASS=STK> <I>Stk. 2. </I> Registrering af de i stk. 1 nævnte homøopatiske  \r\n\r\n lægemidler kan ske efter en særlig, forenklet procedure, hvorefter der ikke  \r\n\r\n kræves dokumentation for den terapeutiske virkning. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ansøgning om registrering efter den i § 4, stk.  \r\n\r\n 2, nævnte forenklede procedure kan omfatte flere lægemidler fremstillet af  \r\n\r\n samme homøopatiske stamme(r). Ansøgningen, der skal indgives af den, der er  \r\n\r\n ansvarlig for markedsføringen, skal med henblik på især at dokumentere  \r\n\r\n lægemidlernes kvalitet og de fremstillede partiers ensartethed indeholde  \r\n\r\n følgende: </P>  \r\n\r\n<UL CLASS=PLAIN-LIST>  \r\n\r\n<LI>1) Oplysning om den homøopatiske stamme eller de homøopatiske stammers  \r\n\r\n videnskabelige benævnelse eller en anden benævnelse fra en farmakope med  \r\n\r\n angivelse af de indgiftsmåder, lægemiddelformer og styrker, der skal  \r\n\r\n registreres. </LI>  \r\n\r\n<LI>2) En beskrivelse af fremstillingen af og kontrollen med stammen eller  \r\n\r\n stammerne, som dokumenterer lægemidlets homøopatiske karakter. </LI>  \r\n\r\n<LI>3) En beskrivelse af fremstilling og kontrol for hver lægemiddelform og  \r\n\r\n en beskrivelse af fortyndings- og potenseringsmetoder. </LI>  \r\n\r\n<LI>4) Kopi af tilladelse til fremstilling af de pågældende lægemidler  \r\n\r\n udstedt af den kompetente myndighed. </LI>  \r\n\r\n<LI>5) En eller flere prøver eller prototyper af de lægemidler, der søges  \r\n\r\n registreret. </LI>  \r\n\r\n<LI>6) Oplysning om lægemidlets holdbarhed. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Homøopatiske lægemidler, der er registreret i et  \r\n\r\n andet EU-land eller i et andet land omfattet af EØS-aftalen i  \r\n\r\n overensstemmelse med artikel 7 og 8 i Rådsdirektiv 92/73/EØF, undtages fra  \r\n\r\n lægemiddellovens § 5, § 6, stk. 3, §§ 13-21, § 24, § 25, stk. 1, og § 26,  \r\n\r\n stk. 1. </P>  \r\n\r\n<P CLASS=STK> <I>Stk. 2. </I> Den, der indfører eller engrosforhandler et  \r\n\r\n lægemiddel, der er omfattet af stk. 1, skal til enhver tid på  \r\n\r\n Sundhedsstyrelsens forlangende kunne dokumentere, at lægemidlet er  \r\n\r\n registreret i et EU-land eller i et andet land omfattet af EØS-aftalen i  \r\n\r\n overensstemmelse med artikel 7 og 8 i Rådsdirektiv 92/73/EØF. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Pakningsmateriale, herunder en eventuel  \r\n\r\n indlægsseddel, til homøopatiske lægemidler, der er registreret efter § 4,  \r\n\r\n stk. 2, eller omfattet af § 6, stk. 1, skal og må kun indeholde følgende  \r\n\r\n oplysninger samt den i stk. 2 nævnte påskrift: </P>  \r\n\r\n<UL CLASS=PLAIN-LIST>  \r\n\r\n<LI>1) Den homøopatiske stammes eller de homøopatiske stammers videnskabelige  \r\n\r\n benævnelse fulgt af fortyndingsgraden ved anvendelse af symbolerne i den  \r\n\r\n anvendte farmakope, jf. § 1. </LI>  \r\n\r\n<LI>2) Navn og adresse på den, der er ansvarlig for markedsføringen, og  \r\n\r\n eventuelt fremstilleren, hvis denne er en anden end den, der er ansvarlig for  \r\n\r\n markedsføringen. </LI>  \r\n\r\n<LI>3) Lægemiddelform og eventuelt dosering. </LI>  \r\n\r\n<LI>4) Udløbsdato angivet som måned og år. </LI>  \r\n\r\n<LI>5) Sammensætning. </LI>  \r\n\r\n<LI>6) Indholdsmængde. </LI>  \r\n\r\n<LI>7) Eventuelle særlige opbevaringsbetingelser. </LI>  \r\n\r\n<LI>8) Eventuelle nødvendige advarsler. </LI>  \r\n\r\n<LI>9) Batchnummer. </LI>  \r\n\r\n<LI>10) Påskriften: &#187;Homøopatisk lægemiddel, hvis virkning ikke er  \r\n\r\n dokumenteret&#171;. </LI>  \r\n\r\n<LI>11) En opfordring til forbrugeren om at konsultere en læge, hvis  \r\n\r\n symptomerne ikke forsvinder ved brugen af lægemidlet. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Pakningsmaterialet, herunder en eventuel  \r\n\r\n indlægsseddel, skal forsynes med følgende påskrift på særligt synlig måde:  \r\n\r\n &#187;Homøopatisk lægemiddel&#171;. </P>  \r\n\r\n<P CLASS=STK> <I>Stk. 3. </I> De i stk. 1 og 2 nævnte oplysninger skal  \r\n\r\n anføres på dansk. </P>  \r\n\r\n<P> <I>Homøopatiske lægemidler til veterinær brug</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Homøopatiske veterinærlægemidler, </P>  \r\n\r\n<UL CLASS=PLAIN-LIST>  \r\n\r\n<LI>1) der er bestemt til indgift i selskabsdyr eller eksotiske dyrearter,  \r\n\r\n hvis kød eller produkter ikke er bestemt til menneskeføde, </LI>  \r\n\r\n<LI>2) der er uskadelige, </LI>  \r\n\r\n<LI>3) der ikke indeholder virksomme stoffer i vægtmængder, der overstiger  \r\n\r\n 1/10.000 af lægemidlets vægt, </LI>  \r\n\r\n<LI>4) der markedsføres uden angivelse af terapeutiske indikationer på  \r\n\r\n pakningen eller i information om lægemidlet, og </LI>  \r\n\r\n<LI>5) hvis indgiftsmåde er som beskrevet i en af de i § 1, stk. 1, nævnte  \r\n\r\n farmakopeer, </LI>  \r\n\r\n</UL>  \r\n\r\n<P>undtages fra lægemiddellovens § 6, stk. 3, § 24, § 25, stk. 1, og § 26,  \r\n\r\n stk. 1. </P>  \r\n\r\n<P CLASS=STK> <I>Stk. 2. </I> De i stk. 1 nævnte lægemidler undtages  \r\n\r\n endvidere fra lægemiddellovens § 5, hvis de er bestemt til at indtages gennem  \r\n\r\n munden eller til udvortes brug. </P>  \r\n\r\n<P CLASS=STK> <I>Stk. 3. </I> Registrering af de i stk. 1 nævnte lægemidler  \r\n\r\n kan ske efter en særlig, forenklet procedure, hvorefter der ikke kræves  \r\n\r\n dokumentation for den terapeutiske virkning. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Ansøgning om registrering efter den i § 8, stk.  \r\n\r\n 3, nævnte forenklede procedure kan omfatte flere lægemidler fremstillet af  \r\n\r\n samme homøopatiske stamme(r). Ansøgningen, der skal indgives af den, der er  \r\n\r\n ansvarlig for markedsføringen, skal med henblik på især at dokumentere  \r\n\r\n lægemidlernes kvalitet og de fremstillede partiers ensartethed indeholde  \r\n\r\n følgende: </P>  \r\n\r\n<UL CLASS=PLAIN-LIST>  \r\n\r\n<LI>1) Oplysning om den homøopatiske stamme eller de homøopatiske stammers  \r\n\r\n videnskabelige benævnelse eller en anden benævnelse fra en farmakope med  \r\n\r\n angivelse af de indgiftsmåder, lægemiddelformer og fortyndingsgrader, der  \r\n\r\n skal registreres. </LI>  \r\n\r\n<LI>2) En beskrivelse af fremstillingen af og kontrollen med stammen eller  \r\n\r\n stammerne, som dokumenterer lægemidlets homøopatiske karakter. For  \r\n\r\n lægemidler, der indeholder biologiske stoffer, tillige en beskrivelse af de  \r\n\r\n nødvendige forholdsregler til forebyggelse af forekomsten af  \r\n\r\n sygdomsfremkaldende stoffer. </LI>  \r\n\r\n<LI>3) En beskrivelse af fremstilling og kontrol for hver lægemiddelform og  \r\n\r\n en beskrivelse af fortyndings- og potenseringsmetoder. </LI>  \r\n\r\n<LI>4) Kopi af tilladelse til fremstilling af de pågældende lægemidler  \r\n\r\n udstedt af den kompetente myndighed. </LI>  \r\n\r\n<LI>5) En eller flere prøver eller prototyper af de lægemidler, der søges  \r\n\r\n registreret. </LI>  \r\n\r\n<LI>6) Oplysning om lægemidlets holdbarhed. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Homøopatiske veterinærlægemidler, der er  \r\n\r\n registreret i et andet EU-land eller i et andet land omfattet af EØS-aftalen  \r\n\r\n i overensstemmelse med artikel 7 og 8 i Rådsdirektiv 92/74/EØF, undtages fra  \r\n\r\n lægemiddellovens § 6, stk. 3, §§ 13-21, § 24, § 25, stk. 1, og § 26, stk. 1.  \r\n\r\n</P>  \r\n\r\n<P CLASS=STK> <I>Stk. 2. </I> De i stk. 1 nævnte lægemidler undtages  \r\n\r\n endvidere fra lægemiddellovens § 5, hvis de er bestemt til at indtages gennem  \r\n\r\n munden eller til udvortes brug. </P>  \r\n\r\n<P CLASS=STK> <I>Stk. 3. </I> Den, der indfører eller engrosforhandler et  \r\n\r\n lægemiddel, der er omfattet af stk. 1, skal til enhver tid på  \r\n\r\n Sundhedsstyrelsens forlangende kunne dokumentere, at lægemidlet er  \r\n\r\n registreret i et EU-land eller i et andet land omfattet af EØS-aftalen i  \r\n\r\n overensstemmelse med artikel 7 og 8 i Rådsdirektiv 92/74/EØF. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Pakningsmateriale, herunder en eventuel  \r\n\r\n indlægsseddel, til homøopatiske veterinærlægemidler, der er registreret efter  \r\n\r\n § 8, stk. 3, eller omfattet af § 10, stk. 1, skal og må kun indeholde  \r\n\r\n følgende oplysninger samt den i stk. 2 nævnte påskrift: </P>  \r\n\r\n<UL CLASS=PLAIN-LIST>  \r\n\r\n<LI>1) Den homøopatiske stammes eller de homøopatiske stammers videnskabelige  \r\n\r\n benævnelse fulgt af fortyndingsgraden ved anvendelse af symbolerne i den  \r\n\r\n anvendte farmakope, jf. § 1. </LI>  \r\n\r\n<LI>2) Navn og adresse på den, der er ansvarlig for markedsføringen, og  \r\n\r\n eventuelt fremstilleren, hvis denne er en anden end den, der er ansvarlig for  \r\n\r\n markedsføringen. </LI>  \r\n\r\n<LI>3) Anvendelsesmåde. </LI>  \r\n\r\n<LI>4) Udløbsdato angivet som måned og år. </LI>  \r\n\r\n<LI>5) Sammensætning. </LI>  \r\n\r\n<LI>6) Indholdsmængde. </LI>  \r\n\r\n<LI>7) Eventuelle særlige forsigtighedsregler, der skal iagttages ved  \r\n\r\n opbevaringen. </LI>  \r\n\r\n<LI>8) Dyreart(er) lægemidlet er bestemt for. </LI>  \r\n\r\n<LI>9) Eventuelle nødvendige advarsler. </LI>  \r\n\r\n<LI>10) Batchnummer. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Pakningsmaterialet, herunder en eventuel  \r\n\r\n indlægsseddel, skal forsynes med følgende påskrift på særligt synlig måde:  \r\n\r\n &#187;Homøopatisk veterinærlægemiddel, hvis terapeutiske virkning ikke er  \r\n\r\n dokumenteret&#171;. </P>  \r\n\r\n<P CLASS=STK> <I>Stk. 3. </I> De i stk. 1 og 2 nævnte oplysninger skal  \r\n\r\n anføres på dansk. </P>  \r\n\r\n<P> <I>Fælles bestemmelser</I>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Ud over de tilfælde, der er nævnt i  \r\n\r\n lægemiddellovens § 7, kan Sundhedsstyrelsen forbyde forhandling og udlevering  \r\n\r\n af samt pålægge den ansvarlige for markedsføringen at tilbagekalde et  \r\n\r\n homøopatisk lægemiddel, der er omfattet af denne bekendtgørelse, og som viser  \r\n\r\n sig ikke at være uskadeligt ved normal anvendelse. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Der må ikke reklameres for homøopatiske  \r\n\r\n lægemidler, der er omfattet af denne bekendtgørelse, jf. dog stk. 2 og 3.  \r\n\r\n</P>  \r\n\r\n<P CLASS=STK> <I>Stk. 2. </I> Der kan reklameres for homøopatiske lægemidler  \r\n\r\n til human brug over for læger, personer, der erhvervsmæssigt forhandler  \r\n\r\n homøopatiske lægemidler, og behandlere, der anvender homøopatiske lægemidler  \r\n\r\n som led i deres behandlingsvirksomhed. Reklamen må ikke indeholde andre  \r\n\r\n oplysninger, end hvad der fremgår af § 7. </P>  \r\n\r\n<P CLASS=STK> <I>Stk. 3. </I> Der kan reklameres for homøopatiske  \r\n\r\n veterinærlægemidler over for dyrlæger, personer, der erhvervsmæssigt  \r\n\r\n forhandler homøopatiske veterinærlægemidler, og behandlere, der anvender  \r\n\r\n homøopatiske veterinærlægemidler som led i deres behandlingsvirksomhed.  \r\n\r\n Reklamen må ikke indeholde andre oplysninger, end hvad der fremgår af § 11.  \r\n\r\n</P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Virksomheder, der detailforhandler homøopatiske  \r\n\r\n lægemidler, og behandlere, der som led i deres behandlingsvirksomhed  \r\n\r\n indkøber, opbevarer, forhandler og udleverer homøopatiske lægemidler til brug  \r\n\r\n i praksis, undtages fra lægemiddellovens § 8 og § 9. </P>  \r\n\r\n<P CLASS=STK> <I>Stk. 2. </I> Sundhedsstyrelsen kan fastsætte regler om den i  \r\n\r\n stk. 1 nævnte omgang med homøopatiske lægemidler. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Læger, tandlæger og dyrlæger, der ordinerer  \r\n\r\n homøopatiske lægemidler, som kun må udleveres efter recept, skal til  \r\n\r\n Sundhedsstyrelsen have anmeldt, at de i deres praksis anvender homøopatiske  \r\n\r\n lægemidler. Anmeldelsen er gyldig i 5 år. </P>  \r\n\r\n<P CLASS=STK> <I>Stk. 2. </I> Det skal fremgå af anmeldelsen, hvilke  \r\n\r\n homøopatiske lægemidler lægen, tandlægen eller dyrlægen anvender. Hvis den  \r\n\r\n pågældende inden for anmeldelsens gyldighedstid anvender andre homøopatiske  \r\n\r\n lægemidler, end hvad der fremgår af anmeldelsen, skal dette straks meddeles  \r\n\r\n Sundhedsstyrelsen. </P>  \r\n\r\n<P CLASS=STK> <I>Stk. 3. </I> De i stk. 1 nævnte læger, tandlæger og dyrlæger  \r\n\r\n kan ordinere receptpligtige homøopatiske lægemidler, der ikke er markedsført  \r\n\r\n her i landet, hvis lægemidlerne er registreret i et andet EU-land eller et  \r\n\r\n andet land, der er omfattet af EØS-aftalen. Lægemidlerne skal indkøbes gennem  \r\n\r\n et apotek. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> De i § 1, stk. 3, nævnte antroposofiske  \r\n\r\n lægemidler undtages fra lægemiddellovens § 6, stk. 3, §§ 13-22, § 24, § 25,  \r\n\r\n stk. 1, og § 26, stk. 1. </P>  \r\n\r\n<P CLASS=STK> <I>Stk. 2. </I> Der må ikke reklameres for antroposofiske  \r\n\r\n lægemidler. Over for læger og personer, der erhvervsmæssigt forhandler  \r\n\r\n antroposofiske lægemidler, kan der dog reklameres for lægemidlerne. Reklamen  \r\n\r\n må kun indeholde følgende oplysninger: </P>  \r\n\r\n<UL CLASS=PLAIN-LIST>  \r\n\r\n<LI>1) Lægemidlets navn. </LI>  \r\n\r\n<LI>2) Navn og adresse på den, der er ansvarlig for markedsføringen, og på  \r\n\r\n fremstilleren. </LI>  \r\n\r\n<LI>3) Lægemidlets sammensætning, indholdsmængde og anvendelsesmåde. </LI>  \r\n\r\n<LI>4) Eventuelle særlige forsigtighedsregler og advarsler. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Antroposofiske lægemidler er receptpligtige.  \r\n\r\n</P>  \r\n\r\n<P> <I>Straf-, ikrafttrædelses- og overgangsbestemmelser </I></P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Med bøde straffes den, der </P>  \r\n\r\n<UL CLASS=PLAIN-LIST>  \r\n\r\n<LI>1) overtræder § 2, § 7, § 11, § 13, § 15 eller § 16, stk. 2, </LI>  \r\n\r\n<LI>2) overtræder et forbud, der er nedlagt i henhold til § 12, eller </LI>  \r\n\r\n<LI>3) undlader at efterkomme et påbud, der er udstedt i henhold til § 12.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 2. </I> For overtrædelser, der begås af aktieselskaber,  \r\n\r\n andelsselskaber eller lignende, kan der pålægges selskabet som sådant  \r\n\r\n bødeansvar. Er overtrædelsen begået af staten, en kommune eller et kommunalt  \r\n\r\n fællesskab, jf. § 60 i lov om kommunernes styrelse, kan der pålægges staten,  \r\n\r\n kommunen eller det kommunale fællesskab bødeansvar, jf. lægemiddellovens §  \r\n\r\n 44, stk. 3. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Bekendtgørelsen træder i kraft den 15. juli  \r\n\r\n 1994. </P>  \r\n\r\n<P CLASS=STK> <I>Stk. 2. </I> Bekendtgørelse nr. 792 af 21. september 1992 om  \r\n\r\n undtagelse fra lov om lægemidler af homøopatiske lægemidler ophæves. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Et homøopatisk lægemiddel, som den 14. juli  \r\n\r\n 1994 lovligt forhandles her i landet i medfør af bekendtgørelse nr. 792 af  \r\n\r\n 21. september 1992 om undtagelse fra lov om lægemidler af homøopatiske  \r\n\r\n lægemidler, som ikke er omfattet af § 6, stk. 1, eller § 10, stk. 1, og som  \r\n\r\n senest den 1. januar 1995 er blevet søgt registreret her i landet eller i et  \r\n\r\n andet EU-land eller et andet land omfattet af EØS-aftalen, kan lovligt  \r\n\r\n forhandles og udleveres efter de hidtil gældende regler indtil den 1. januar  \r\n\r\n 1996, medmindre det inden da bliver registreret, eller registrering af  \r\n\r\n lægemidlet bliver afslået af Sundhedsstyrelsen eller den kompetente myndighed  \r\n\r\n i det pågældende andet land. Hvis registreringsansøgningen bliver afslået,  \r\n\r\n kan det homøopatiske lægemiddel forhandles og udleveres i indtil 3 måneder  \r\n\r\n efter, at afslaget er kommet frem til ansøgeren. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> En virksomhed, der senest den 1. januar 1995  \r\n\r\n har søgt om tilladelse efter lægemiddellovens § 8, stk. 1, kan fortsætte med  \r\n\r\n at håndtere homøopatiske eller antroposofiske lægemidler efter de hidtil  \r\n\r\n gældende regler, indtil virksomheden bliver godkendt, eller ansøgningen om  \r\n\r\n godkendelse bliver afslået af Sundhedsstyrelsen. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Homøopatiske veterinærlægemidler til dyrearter,  \r\n\r\n hvis kød eller produkter er bestemt til menneskeføde, er omfattet af  \r\n\r\n lægemiddellovens almindelige regler. Et sådant homøopatisk  \r\n\r\n veterinærlægemiddel, som den 14. juli 1994 lovligt forhandles her i landet i  \r\n\r\n medfør af bekendtgørelse nr. 792 af 21. september 1992 om undtagelse fra lov  \r\n\r\n om lægemidler af homøopatiske lægemidler, kan dog lovligt forhandles og  \r\n\r\n udleveres efter de hidtil gældende regler indtil den 1. januar 1996. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Sundhedsministeriet, den 5. juli 1994  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Torben Lund </P>  \r\n\r\n<P CLASS=MINISTER ALIGN=RIGHT>/ J. Bartels Petersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Bekendtgørelsen indeholder bestemmelser, der gennemfører  \r\n\r\n Rådsdirektiv 92/73/EØF (EF-Tidende 297/8) og Rådsdirektiv 92/74/EØF  \r\n\r\n (EF-Tidende 297/12). </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/07/1994"
        },
        {
            "displayName": "Accession",
            "displayValue": "B19940063205"
        },
        {
            "displayName": "Entydig dokumentidentifikation",
            "displayValue": "CM005105"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "632"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "05/07/1994"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "Sundhedsmin., j.nr. 93-4001-3 Sundhedsstyrelsen, j.nr. 5101-26-1993"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}