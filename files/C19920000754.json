{
    "id": 49463,
    "title": "Vedrørende 2 nye bekendtgørelser om erhvervsmæssigt dyrehold ",
    "documentTypeId": "200",
    "isSagsforlobPeriodValid": false,
    "shortName": "SKR nr 7 af 16/01/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vedrørende 2 nye bekendtgørelser om  \r\n\r\n erhvervsmæssigt dyrehold </H1>  \r\n\r\n<P></P>  \r\n\r\n<BR>  \r\n\r\n<P>Den 1. januar 1992 er en ny bekendtgørelse om godkendelse af  \r\n\r\n listevirksomhed (* 1) trådt i kraft. Bekendtgørelsen indeholder en ændret  \r\n\r\n (reduceret) liste over godkendelsespligtige virksomheder i henhold til  \r\n\r\n kapitel 5 i miljøbeskyttelsesloven. Listen over godkendelsespligtige dyrehold  \r\n\r\n omfatter herefter alene svinefarme og fjerkræfarme for mere end 250  \r\n\r\n dyreenheder. </P>  \r\n\r\n<P>I den anledning har Miljøministeriet bl.a. udstedt en ny bekendtgørelse om  \r\n\r\n erhvervsmæssigt dyrehold, husdyrgødning, ensilage m.v. (* 2) og en ny  \r\n\r\n bekendtgørelse om pelsdyrfarme (* 3). Bekendtgørelserne træder i kraft den  \r\n\r\n 11. januar 1992. </P>  \r\n\r\n<P> Bekendtgørelse om erhvervsmæssigt dyrehold, husdyrgødning, ensilage. </P>  \r\n\r\n<P>I bekendtgørelsen, som er en ændring af husdyrgødningsbekendtgørelsen, er  \r\n\r\n der under kapitel 2 nu indsat bestemmelser om lokalisering af erhvervsmæssigt  \r\n\r\n dyrehold. </P>  \r\n\r\n<P>Kapitel 2 indeholder 3 nye paragraffer: § 3a omhandler almindeligt forbud  \r\n\r\n mod erhvervsmæssigt dyrehold i byzone og sommerhusområder. § 3b omhandler  \r\n\r\n afstande for lokalisering i landzone af etablering, udvidelse og ændring af  \r\n\r\n forskellige erhvervs- mæssige husdyrbrug, bortset fra svine- eller  \r\n\r\n fjerkræbrug over 250 dyreenheder. § 3c omhandler afstande for lokalisering af  \r\n\r\n etablering, udvidelse og ændring af hundehandeler, hundekenneler,  \r\n\r\n hundepensioner, dyrehospitaler og dyreklinikker med hunde interneret i  \r\n\r\n forbindelse med behandling. </P>  \r\n\r\n<P>Den hidtidige § 3 i husdyrgødningsbekendtgørelsen om placering af stalde,  \r\n\r\n møddinger m.v. er ændret til § 3d. </P>  \r\n\r\n<P>I § 3a, stk. 2, som er en videreførelse af kapitel 2.1.1. i  \r\n\r\n miljøreglementet, bestemmes, at kommunalbestyrelsen kan meddele dispensation,  \r\n\r\n særligt til bestående landbrugsejendomme i byzone- og sommerhusområder.  \r\n\r\n Dispensation kan gives på vilkår om særlig krav til dyreholdet, til  \r\n\r\n indretning af stalde, møddinger m.v. udover de i bekendtgørelsen omhandlede  \r\n\r\n krav. </P>  \r\n\r\n<P>I § 3b, stk. 1, bestemmes, at kommunalbestyrelsen kan godkende  \r\n\r\n etableringer, udvidelser og ændringer af visse husdyrbrug, herunder stalde  \r\n\r\n o.lign. og gødningsopbevaringsanlæg inden for de i stk. 3 og 4 nævnte  \r\n\r\n afstande. </P>  \r\n\r\n<P>Såfremt kommunalbestyrelsen godkender etableringer, udvidelser eller  \r\n\r\n ændringer inden for de i stk. 3 og 4 nævnte afstande, anbefales det, at  \r\n\r\n kommunalbestyrelsen tager hensyn til den meddelte afgørelse ved revisionen  \r\n\r\n og/eller tilvejebringelsen af lokalplanlægningen. </P>  \r\n\r\n<P>I § 3b, stk. 2, bestemmes, at godkendelse inden for afstandene skal være  \r\n\r\n ledsaget af sådanne vilkår, at risikoen for forurening eller ikke uvæsentlige  \r\n\r\n gener for omgivelserne begrænses. Godkendelse bør ikke meddeles, hvis en  \r\n\r\n sådan begrænsning ikke kan nås ved fastsættelse af rimelige vilkår, under  \r\n\r\n hensyntagen til virksomhedens art og størrelse. </P>  \r\n\r\n<P>Vilkårene bør omfatte bl.a. lugt, støj, støv og fluer, jf. Miljøstyrelsens  \r\n\r\n vejledning om godkendelse af husdyrbrug nr.4/1988, pkt. 5.3.1. (Generelle  \r\n\r\n vilkår). Vilkår vedrørende husdyrgødning kan f.eks. fastsættes således:  \r\n\r\n &#187;Øvrige bestemmelser i bekendtgørelse om erhvervsmæssigt dyrehold,  \r\n\r\n husdyrgødning, ensilage m.v. skal overholdes.&#171; </P>  \r\n\r\n<P>Såfremt kommunalbestyrelsen meddeler godkendelse til etablering, udvidelse  \r\n\r\n eller ændringer af husdyrbrug i medfør af § 3b, stk. 1, med vilkår i medfør  \r\n\r\n af § 3b, stk. 2, eller tilladelse efter § 3a, stk. 2, med vilkår, indebærer  \r\n\r\n dette, at etableringen det pågældende sted er endeligt afgjort under  \r\n\r\n forudsætning af, at vilkårene overholdes. </P>  \r\n\r\n<P>Vilkårene kan herefter ikke ændres af kommunalbestyrelsen, medmindre  \r\n\r\n forureningen eller generne går ud over, hvad der blev lagt til grund ved  \r\n\r\n godkendelsen eller tilladelsen. </P>  \r\n\r\n<P>Tilladelser i henhold ti § 3b, stk. 1, og § 3c, stk. 3, i bekendtgørelsen  \r\n\r\n kræver ikke annoncering. Berørte naboer skal dog, jf. kapitel 10 i  \r\n\r\n miljøskyttelsesloven, underrettes om meddelte godkendelser og dispensationer.  \r\n\r\n</P>  \r\n\r\n<P>Kommunalbestyrelsens afgørelse kan påklages til Miljøstyrelsen, som er  \r\n\r\n endelig klageinstans, jf. undtagelserne i § 32, stk. 2. </P>  \r\n\r\n<P>I § 3b bestemmes endvidere, at etableringer, udvidelser og ændringer uden  \r\n\r\n for de i stk. 3 nævnte afstande kan ske uden godkendelse, medmindre der er  \r\n\r\n tale om svine- og fjerkræbrug på mere end 250 dyreenheder, som skal godkendes  \r\n\r\n i henhold til kapitel 5 i miljøskyttelsesloven. Udvidelser og ændringer inden  \r\n\r\n for disse afstande kan tillige, såfremt det ikke medfører forøget forurening,  \r\n\r\n ske uden godkendelse. </P>  \r\n\r\n<P>Dette betyder, at etablering, udvidelse eller ændring af en virksomhed  \r\n\r\n uden for de fastsatte afstande, jf. § 26, kun kræver en anmeldelse til  \r\n\r\n kommunalbestyrelsen samt derefter en byggetilladelse. Dette gælder også,  \r\n\r\n såfremt kommunalbestyrelsen skønner, at en virksomheds udvidelse eller  \r\n\r\n ændring inden for de fastsatte afstandskrav ikke vil medføre forøget  \r\n\r\n forurening. </P>  \r\n\r\n<P>Sker der således en udvidelse af gødningsopbevaringsanlægget til  \r\n\r\n opfyldelse af kravet om opbevaringskapacitet for husdyrgødning inden for de  \r\n\r\n nævnte afstande, vil det almindeligvis ikke kræve godkendelse efter § 3b,  \r\n\r\n stk. 1, da udvidelsen normalt ikke vil give anledning til forøget forurening  \r\n\r\n eller gener. Godkendelse kan dog være påkrævet, såfremt gødningsanlægget  \r\n\r\n placeres tættere ved en nabo end det eksisterende, eller hvis  \r\n\r\n gødningshåndteringen omlægges fra fast gødning/ajle til gylle. </P>  \r\n\r\n<P> Miljøbeskyttelsesloven. </P>  \r\n\r\n<P>Påbud over for de i den nye bekendtgørelse nævnte virksomheder, driften  \r\n\r\n heraf eller anvendelsen af husdyrgødning, ensilagesaft eller spildevand m.v.,  \r\n\r\n der giver anledning til uhygiejniske forhold, væsentlig forurening, eller som  \r\n\r\n skønnes at indebære nærliggende risiko herfor, meddeles efter § 42 i den nye  \r\n\r\n miljøbeskyttelseslov. § 30 i den hidtidige husdyrgødningsbekendtgørelse er  \r\n\r\n derfor ikke videreført i den nye bekendtgørelse. </P>  \r\n\r\n<P> Bekendtgørelse om pelsdyrfarme. </P>  \r\n\r\n<P>Bekendtgørelsen indeholder, i forhold til den tidligere, afstandskrav til  \r\n\r\n pelsdyrfarme med over 10.000 tæver. Endvidere er pelsberederier omfattet af  \r\n\r\n visse af bestemmelserne i bekendtgørelsen. </P>  \r\n\r\n<P> Miljøreglementet. </P>  \r\n\r\n<P>Det skal endelig nævnes, at ny bekendtgørelse om ikke-erhvervsmæssigt  \r\n\r\n dyrehold, hygiejniske forhold m.m., der afløser reglement om  \r\n\r\n miljøbeskyttelse, forventes at træde i kraft ca. 1. marts 1992. </P>  \r\n\r\n<P>Med venlig hilsen </P>  \r\n\r\n<P>Poul K.G. Emmersen </P>  \r\n\r\n</DIV>",
    "isHistorical": false,
    "editorialNotes": [
        "(* 3) Bekendtgørelse nr. 12 af 3. januar 1992 har været offentliggjort i Lovtidende.",
        "(* 2) Bekendtgørelse nr. 11 af 3. januar 1992 har været offentliggjort i Lovtidende.",
        "(* 1) Bekendtgørelse nr. 794 af 9. december 1991 har været offentliggjort i Lovtidende."
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/01/1992"
        },
        {
            "displayName": "Accession",
            "displayValue": "C19920000754"
        },
        {
            "displayName": "Entydig dokumentidentifikation",
            "displayValue": "CM008274"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "24/01/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "16/01/1992"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "M 1012-0028, M 1012-0029"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}