{
    "id": 212778,
    "title": "Rigsadvokatmeddelelsen, afsnittet: Hundeloven",
    "documentTypeId": "140",
    "isSagsforlobPeriodValid": true,
    "shortName": "CIR1H nr 11623 af 13/08/2015",
    "documentHtml": "<div class=\"bjelke\">Den fulde tekst</div><p class=\"Titel2\">Rigsadvokatmeddelelsen, afsnittet: Hundeloven</p>\r\n<p class=\"Overskriftstekst1\">\r\n   <span class=\"Bold\">1.</span> <span class=\"Bold\">Overblik og tjekliste</span></p>\r\n<p>Væsentlige sagsbehandlingsskridt i forbindelse med efterforskning og sagsbehandling fremgår af Rigspolitiets v<span class=\"Underline\">ejledning om behandling af administrative sager i medfør af hundeloven.</span></p>\r\n<p>\r\n</p>\r\n<p class=\"BilagtekstListe\">I forbindelse med <span class=\"Underline\">tiltalerejsning</span> skal du være opmærksom på følgende:</p>\r\n<p class=\"Liste1\">\r\n   <span class=\"Liste1Nr\">–</span> Evt. rettighedsfrakendelse, herunder forelæggelse for statsadvokaten. Se pkt. 3.1.</p>\r\n<p>\r\n</p>\r\n<p class=\"BilagtekstListe\">\r\n   <span class=\"Underline\">Efter dom</span> skal du være opmærksom på følgende:</p>\r\n<p class=\"Liste1\">\r\n   <span class=\"Liste1Nr\">–</span> Indberetning til statsadvokaten, hvis sagen har været forelagt for statsadvokaten. Se pkt. 6.1.</p>\r\n<p class=\"Liste1\">\r\n   <span class=\"Liste1Nr\">–</span> Evt. indsendelse af afgørelsen til Anklagemyndighedens Vidensbasen. Se pkt. 6.2.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">2.</span> <span class=\"Bold\">Politiets efterforskning og sagsbehandling</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Italic\">2.1.</span> <span class=\"Italic\">Rigspolitiets vejledning om behandling af administrative sager i medfør af hundeloven</span></p>\r\n<p>Rigspolitiet har udarbejdet en vejledning til støtte for politiets behandling af hundesager.</p>\r\n<p>\r\n</p>\r\n<p>Formålet med vejledningen er at give det relevante personale i politiet et mere indgående kendskab til hundelovens regler samt at gennemgå den praktiske anvendelse af reglerne.</p>\r\n<p>\r\n</p>\r\n<p>Der er i vejledningen lagt særlig vægt på en gennemgang af hundelovens mest relevante og oftest anvendte bestemmelser i administrative sager, dvs. reglerne om forbudte hunde, pensionsanbringelse, farlige hunde, herunder skambid og forstyrrelse af omboendes ro.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Italic\">2.2.</span> <span class=\"Italic\">Hvem skal sigtes?</span></p>\r\n<p>\r\n</p>\r\n<p class=\"Overskriftstekst3\">\r\n   <span class=\"Italic\">2.2.1.</span> <span class=\"Italic\">Forbudte hunde</span></p>\r\n<p>Efter hundelovens § 1 a er det forbudt at besidde og avle 13 hunderacer samt krydsninger heraf. Dette fremgår af bestemmelsens stk. 1 og 2. Efter § 1 a, stk. 3, er erhvervsmæssig indførsel af hunde – omfattet af stk. 1 eller 2 – også forbudt. Man skal være opmærksom på, at der gælder en overgangsordning, der indebærer, at personer, der den 17. marts 2010 var i besiddelse af en af de forbudte hunde – med undtagelse af racerne pitbull terrier og tosa inu samt krydsninger, hvori disse hunde indgår – må beholde hunden. De må imidlertid ikke overdrage hunden. Dette fremgår af lov nr. 717 om ændring af bl.a. hundeloven. Se nærmere om overgangsordningen, og hvem der således skal sigtes for overtrædelse af ændringsloven i pkt. 4.1.</p>\r\n<p>\r\n</p>\r\n<p>Overgangsordningen behandles tillige i Rigspolitiets vejledning om behandling af administrative sager i medfør af hundeloven.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">3.</span> <span class=\"Bold\">Forberedelse</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Italic\">3.1.</span> <span class=\"Italic\">Rettighedsfrakendelse</span></p>\r\n<p>Man skal overveje, om der i sager om overtrædelse af hundeloven er grundlag for at nedlægge påstand om frakendelse af retten til at beskæftige sig personligt med hunde.</p>\r\n<p>\r\n</p>\r\n<p>\r\n   <span class=\"Bold\">Forelæggelse for statsadvokaten</span>\r\n</p>\r\n<p>Hvis der i en sag findes grundlag for at nedlægge påstand om rettighedsfrakendelse efter hundeloven eller straffeloven, skal spørgsmålet forelægges for statsadvokaten, inden der nedlægges påstand herom.</p>\r\n<p>\r\n</p>\r\n<p>Se nærmere om rettighedsfrakendelse i pkt. 5.2.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">4.</span> <span class=\"Bold\">Jura</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Italic\">4.1.</span> <span class=\"Italic\">Forbudte hunde – overgangsordning</span></p>\r\n<p>Bestemmelsen i § 1 a om forbuddet mod at besidde og avle bestemte hunderacer fik sin nuværende affattelse ved lov nr. 717 af 25. juni 2010 om ændring af lov om hunde og dyreværnsloven (L 163 af 17. marts 2010). Ved ændringslovens § 3, stk. 4, blev der samtidig indført en overgangsordning, der indebærer, at personer, der på tidspunktet for lovforslagets fremsættelse den 17. marts 2010, var besidder af en af de forbudte hunde eller krydsninger heraf, kan beholde hunden. Dette gælder dog ikke hunde af racerne pitbull terrier og tosa inu samt krydsninger hvori disse hunde indgår, idet besiddelse og avl af disse hunde har været forbudt siden 1991.</p>\r\n<p>\r\n</p>\r\n<p>Overgangsordningen indebærer, at hunde, der omfattes af ordningen, ikke må overdrages. Hundene skal endvidere altid føres i bånd og være forsynet med forsvarlig, lukket mundkurv, når de befinder sig på gader, veje, stier, pladser mv., der er åbne for almindelig færdsel. Båndet skal være en fast line med en maksimal længde på 2 meter, jf. ændringslovens § 3, stk. 4.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">5.</span> <span class=\"Bold\">Straf og andre retsfølger</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Italic\">5.1.</span> <span class=\"Italic\">Strafpåstande ved overtrædelse af hundeloven</span></p>\r\n<p class=\"BilagtekstListe\">Anklagemyndigheden skal som udgangspunkt anvende nedenstående bødepåstande i sager om førstegangsovertrædelse af hundeloven:</p>\r\n<p class=\"Liste1\">\r\n   <span class=\"Liste1Nr\">–</span> Overtrædelse af <span class=\"Underline\">§ 1, stk. 1</span>, ved som besidder af en hund ikke at have sørget for, at hunden, inden den er 8 uger gammel, er mærket og registreret <span class=\"Bold\">2.000 kr.</span></p>\r\n<p class=\"Liste1\">\r\n   <span class=\"Liste1Nr\">–</span> Overtrædelse af <span class=\"Underline\">§ 1, stk. 1,</span> ved som besidder af en hund ikke at have sørget for, at hunden, fra den er 4 måneder gammel, bærer halsbånd forsynet med et skilt, der angiver besidderens navn og adresse <span class=\"Bold\">1.000 kr.</span></p>\r\n<p class=\"Liste1\">\r\n   <span class=\"Liste1Nr\">–</span> Overtrædelse af <span class=\"Underline\">§ 3, stk. 1, 1.-3. pkt.</span>, ved at have ladet en hund færdes uden ledsagelse på gader, veje, stier eller pladser mv., der er åbne for almindelig færdsel, i byer og områder med bymæssig bebyggelse <span class=\"Bold\">2.000 kr.</span></p>\r\n<p class=\"Liste1\">\r\n   <span class=\"Liste1Nr\">–</span> Overtrædelse af bestemmelser fastsat af kommunalbestyrelsen i medfør af § 3 a, stk. 1, om, at hunde skal føres i bånd <span class=\"Bold\">2.000 kr.</span></p>\r\n<p class=\"Liste1\">\r\n   <span class=\"Liste1Nr\">–</span> Overtrædelse af § 3, stk. 1, 1.-3. pkt., eller § 3 a, stk. 1, i kombination med bid eller forvoldt skade, idet bødepåstanden i øvrigt kan forhøjes under hensyn til skadernes omfang <span class=\"Bold\">4.000 kr.</span></p>\r\n<p class=\"Liste1\">\r\n   <span class=\"Liste1Nr\">–</span> Overtrædelse af<span class=\"Underline\"> § 3, stk.2,</span> ved uden for byer og områder med bymæssig bebyggelse som besidder af en hund at have undladt at drage omsorg for, at den ikke strejfer om <span class=\"Bold\">2.000 kr.</span></p>\r\n<p class=\"Liste1\">\r\n   <span class=\"Liste1Nr\">–</span> Overtrædelse af <span class=\"Underline\">pålæg </span>givet i medfør af § 4, stk. 1 <span class=\"Bold\">800 kr.</span></p>\r\n<p class=\"Liste1\">\r\n   <span class=\"Liste1Nr\">–</span> Overtrædelse af<span class=\"Underline\"> § 6, stk. 1,</span> ved som besidder af en hund at have undladt at træffe de foranstaltninger, der efter forholdene må anses påkrævet for at forebygge, at hunden volder andre skade, idet bødepåstanden i øvrigt kan forhøjes under hensyn til skadernes omfang  <span class=\"Bold\">4.000 kr.</span></p>\r\n<p class=\"Liste1\">\r\n   <span class=\"Liste1Nr\">–</span> Overtrædelse af <span class=\"Underline\">pålæg</span> givet i medfør af § 6, stk. 2, nr. 1-3, eller stk. 3, jf. § 12, stk. <span class=\"Bold\">3.000 kr.</span></p>\r\n<p class=\"Liste1\">\r\n   <span class=\"Liste1Nr\">–</span> Overtrædelse af forbud mod hundekampe i medfør af § 6 d – <span class=\"Underline\">uden skærpende omstændigheder</span> (se nedenfor om skærpende omstændigheder) <span class=\"Bold\">10.000 kr.</span></p>\r\n<p class=\"Liste1\">\r\n   <span class=\"Liste1Nr\">–</span> Overtrædelse af<span class=\"Underline\"> § 8, stk. 2</span>, ved som besidder af en hund at have undladt at holde den ansvarsforsikret <span class=\"Bold\">3.000 kr.</span></p>\r\n<p>\r\n</p>\r\n<p>Udgangspunkterne for bødepåstandene fremgår af forarbejderne til lov nr. 717 af 25. juni 2010 (L 163 af 17. marts 2010, de specielle bemærkninger til § 12, stk. 1 og 2).</p>\r\n<p>\r\n</p>\r\n<p>\r\n   <span class=\"Bold\">Overgangshunde</span>\r\n</p>\r\n<p>Overtrædelse af bestemmelsen om hunde omfattet af overgangsordningen efter § 3, stk. 4, i lov nr. 717 af 25. juni 2010 om ændring af lov om hunde og dyreværnsloven straffes med bøde, jf. ændringslovens § 3, stk. 5. Se nærmere om overgangsordningen under pkt. 4.1.</p>\r\n<p>\r\n</p>\r\n<p class=\"BilagtekstListe\">Strafniveauet i sager om overtrædelse af ændringslovens § 3, stk. 4, bør svare til niveauet for overtrædelse af pålæg om bånd/mundkurv meddelt i medfør af hundelovens § 6, stk. 2. Anklagemyndigheden skal derfor nedlægge følgende strafpåstand:</p>\r\n<p class=\"Liste1\">\r\n   <span class=\"Liste1Nr\">–</span> Overtrædelse af ændringslovens § 3, stk. 4 <span class=\"Bold\">3.000 kr.</span></p>\r\n<p>\r\n</p>\r\n<p>Strafpåstanden fremgår af forarbejderne til ændringsloven (L 163 af 17. marts 2010, de specielle bemærkninger til ændringslovens § 3).</p>\r\n<p>\r\n</p>\r\n<p>I tilfælde, hvor der foreligger flere overtrædelser til samtidig pådømmelse, må den samlede bødepåstand bero på en konkret vurdering, hvor bødepåstanden bør fastsættes ved <span class=\"Underline\">modereret kumulation.</span></p>\r\n<p>\r\n</p>\r\n<p>\r\n   <span class=\"Bold\">Skærpende omstændigheder – person hidser sin hund på nogen</span>\r\n</p>\r\n<p>Det fremgår af bestemmelsen i § 12, stk. 2, 2. pkt., at der skal udmåles en skærpet bøde, hvis en person hidser en hund på nogen eller undlader at holde sin hund tilbage, når vedkommende bemærker, at den overfalder nogen.</p>\r\n<p>\r\n</p>\r\n<p>Det forudsættes i forarbejderne, at en overtrædelse af denne bestemmelse som udgangspunkt straffes med en bøde på <span class=\"Underline\">4.000 kr. i førstegangstilfælde.</span></p>\r\n<p>\r\n</p>\r\n<p>Den skærpede bøde relaterer sig ikke entydigt til en bestemt af hundelovens regler, men kan ses som en særlig grov overtrædelse af agtpågivenhedsbestemmelsen i hundelovens § 6, stk. 1, (L 163 af 17. marts 2010, de almindelige bemærkninger, pkt. 7.1.).</p>\r\n<p>\r\n</p>\r\n<p>En adfærd af den nævnte karakter kan efter omstændighederne tillige indebære en overtrædelse af straffelovens §§ 244-249 om vold mv.</p>\r\n<p>\r\n</p>\r\n<p>\r\n   <span class=\"Bold\">Skærpende omstændigheder – hundekampe</span>\r\n</p>\r\n<p>Efter hundelovens <span class=\"Underline\">§ 12, stk. 3</span>, straffes overtrædelse af lovens § 6 d – <span class=\"Underline\">forbud mod hundekampe</span> – med bøde eller fængsel i indtil 1 år. Ifølge bemærkningerne til lovforslaget bør udgangspunktet for strafudmålingen i en situation, hvor der ikke er arrangeret væddemål, og hvor hundene (endnu) ikke har påført hinanden skader af betydning, således være en bøde på<span class=\"Underline\"> 10.000 kr.</span> Hvis der er tale om en mere organiseret hundekamp, herunder med væddemål, eller er en eller begge hunde blevet skambidt, bør udgangspunktet være en<span class=\"Underline\"> kortere frihedsstraf</span>, hvis nærmere længde bør fastsættes i lyset af sagens konkrete omstændigheder.</p>\r\n<p>\r\n</p>\r\n<p>\r\n   <span class=\"Bold\">Gentagelsesvirkning</span>\r\n</p>\r\n<p>De ovenfor nævnte bødetakster forhøjes med <span class=\"Underline\">50 pct.</span> i gentagelsestilfælde. Dette fremgår af forarbejderne til lov nr. 717 af 25. juni 2010 (L 163 af 17. marts 2010, de specielle bemærkninger til § 12).</p>\r\n<p>\r\n</p>\r\n<p>Reglerne om gentagelse i straffeloven finder i øvrigt anvendelse på sager om overtrædelse af hundeloven.</p>\r\n<p>\r\n</p>\r\n<p>\r\n   <span class=\"Bold\">Nedsættelse af bøden</span>\r\n</p>\r\n<p>Bøderne nedsættes for unge under 18 år og for personer med særlig lav indtægt i overensstemmelse med ordningen på færdselslovens område. Det er alderen og indtægtsforholdene på gerningstidspunktet, der er afgørende for spørgsmålet om bødenedsættelse.</p>\r\n<p>\r\n</p>\r\n<p>Nærmere retningslinjer, herunder indtægtsgrænser for bødenedsættelse, kan findes i Rigsadvokatmeddelelsen afsnittet om Strafudmåling (§ 80) under punktet straf og andre retsfølger.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Italic\">5.2.</span> <span class=\"Italic\">Rettighedsfrakendelse</span></p>\r\n<p>Efter bestemmelsen i hundelovens § 12 a, stk. 1, kan der ske frakendelse af retten til at beskæftige sig personligt med hunde, hvilket bl.a. betyder, at personen ikke må eje, besidde eller passe hunde.</p>\r\n<p>\r\n</p>\r\n<p>Hundelovens § 12 a fik sin nuværende affattelse ved lov nr. 717 af 25. juni 2010 om ændring af lov om hunde og dyreværnsloven, idet § 12 a, stk. 1, nr. 5, dog er ændret ved lov nr. 727 af 25. juni 2014. Af forarbejderne til loven (L 163 af 17. marts 2010, de specielle bemærkninger til § 12 a) fremgår det, at der i medfør af bestemmelsen er mulighed for rettighedsfrakendelse i tredjegangstilfælde af overtrædelse af hundelovens bestemmelser om båndpligt mv., om pligten til at træffe foranstaltninger for at forebygge, at hunden volder andre skade, samt ved overtrædelse af pålæg om bånd og mundkurv samt andre pålæg efter hundeloven. Ifølge bemærkningerne er det ikke en betingelse for at anvende bestemmelsen, at det er de samme bestemmelser eller pålæg, der er overtrådt alle tre gange.</p>\r\n<p>\r\n</p>\r\n<p>Det fremgår endvidere af bemærkningerne, at det må bero på domstolenes konkrete vurdering, om der skal ske frakendelse. Der bør dog som hovedregel ske frakendelse, medmindre der foreligger særlige formildende omstændigheder.</p>\r\n<p>\r\n</p>\r\n<p>Retten til at beskæftige sig <span class=\"Underline\">professionelt</span> med hunde vil i øvrigt efter omstændighederne tillige kunne frakendes i medfør af <span class=\"Underline\">straffelovens § 79.</span></p>\r\n<p>\r\n</p>\r\n<p>I forarbejderne til lov nr. 385 af 28. maj 2003 (L 164 af 26. februar 2003, de specielle bemærkninger til § 12 a), hvor § 12 a om rettighedsfrakendelse blev indsat, er anført, at betingelserne for at rettighedsfrakende efter straffelovens § 79 imidlertid er strengere end efter hundelovens bestemmelser i § 12 a, idet anvendelsen af straffelovens § 79 forudsætter, at vedkommende dømmes for et strafbart forhold, der begrunder en ”nærliggende fare for misbrug af stillingen”, og at der endvidere er ”særlige omstændigheder, der taler for” frakendelse.</p>\r\n<p>\r\n</p>\r\n<p>Samtidig er det anført, at hvis betingelserne for frakendelse efter straffelovens § 79 er opfyldt, bør denne bestemmelse bringes i anvendelse.</p>\r\n<p>\r\n</p>\r\n<p>Det bemærkes, at spørgsmålet om rettighedsfrakendelse skal forelægges for statsadvokaten før tiltalerejsning.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">6.</span> <span class=\"Bold\">Efter dom</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Italic\">6.1.</span> <span class=\"Italic\">Underretning til statsadvokaten</span></p>\r\n<p>Afgørelser i sager, hvor spørgsmålet om rettighedsfrakendelse har været forelagt for statsadvokaten, indsendes til statsadvokaten inden udløbet af ankefristen eller fristen for indgivelse af ansøgning om anketilladelse. Med afgørelsen sendes en indstilling om ankespørgsmålet.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Italic\">6.2.</span> <span class=\"Italic\">Domme til Vidensbasen</span></p>\r\n<p>Det skal overvejes, om dommen er egnet til at indgå i anklagemyndighedens Vidensbase.</p>\r\n<p>\r\n</p>\r\n<p>En dom kan være egnet til Vidensbasen, hvis den belyser strafniveauet eller praksis for rettighedsfrakendelse mv. inden for et sagsområde, eller hvis dommen belyser problemstillinger af generel/principiel betydning for retstilstanden. Samtidig kan en dom være egnet, hvis den vedrører et område, som ikke allerede er dækket på Vidensbasen.</p>\r\n<p>\r\n</p>\r\n<p>Kun endelige domme må indsendes til Vidensbasen.</p>\r\n<p>\r\n</p>\r\n<p>Skemaer til indsendelse af domme til Vidensbasen findes i Vidensbasen på AnklagerNet.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">7.</span> <span class=\"Bold\">Love og forarbejder</span></p>\r\n<p class=\"BilagtekstListe\">\r\n   <span class=\"Bold\">Seneste lovbekendtgørelse</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> Bekendtgørelse nr. 254 af 8. marts 2013 af lov om hunde</p>\r\n<p>\r\n</p>\r\n<p class=\"BilagtekstListe\">\r\n   <span class=\"Bold\">Relevante ændringslove og forarbejder</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> Lov nr. 727 af 25. juni 2014 om ændring af lov om hunde. (Ændring af bestemmelser om skambid, optagning af strejfende hunde mv.) (L 92 af 5. december 2013)</p>\r\n<p class=\"Liste1\">\r\n   <span class=\"Liste1Nr\">–</span> Lov nr. 717 af 25. juni 2010 om ændring af lov om hunde og dyreværnsloven (Forbud mod besiddelse mv. af visse hunde, båndpligt, aflivning af hunde, der skambider, midlertidig frakendelse af retten til at have med dyr at gøre mv.) (L 163 af 17. marts 2010)</p>\r\n<p class=\"Liste1\">\r\n   <span class=\"Liste1Nr\">–</span> Lov nr. 385 af 28. maj 2003 om ændring af lov om hunde (Indgreb overfor farlige hunde, forbud mod hundekampe mv.) (L 164 af 26. februar 2003)</p>\r\n<p>\r\n</p>\r\n<p class=\"BilagtekstListe\">\r\n   <span class=\"Bold\">Relevante vejledninger og cirkulæreskrivelser</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> Vejledning nr. 59 af 21. juni 2010 om hundelovens forbudsordning</p>\r\n<p class=\"Liste1\">\r\n   <span class=\"Liste1Nr\">–</span> Rigspolitiets vejledning om behandling af administrative sager i medfør af hundeloven med bilag</p>\r\n<p class=\"Liste1\">\r\n   <span class=\"Liste1Nr\">–</span> Pjece om hundeloven, udarbejdet af Dansk Kennel klub, Dyrenes Beskyttelse, Rigspolitiet og Justitsministeriet</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Rigsadvokaturen, den 13. august 2015</p><p class=\"Sign1\" align=\"center\">Rigsadvokaten</p><p class=\"Sign2\" align=\"right\">/ Rigsadvokaten</p></div>",
    "isHistorical": false,
    "editorialNotes": [
        "Under pkt. 5.1. bullet \"Overtrædelse af pålæg givet i medfør af § 6, stk. 2, nr. 1-3, eller stk. 3, jf. § 12, stk.\" er beløbet ændret fra kr. 13.000 til 3.000."
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/02/2020"
        },
        {
            "displayName": "Accession",
            "displayValue": "C20151162309"
        },
        {
            "displayName": "Entydig dokumentidentifikation",
            "displayValue": "AA011762"
        },
        {
            "displayName": "Dato for førstegangsindlæggelse",
            "displayValue": "01/02/2020"
        },
        {
            "displayName": "Dato for indlæggelse",
            "displayValue": "01/02/2020"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11623"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "13/08/2015"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsadvokaten"
        },
        {
            "displayName": "Ressortministeriets journalnummer",
            "displayValue": "CMS VB 5415"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}