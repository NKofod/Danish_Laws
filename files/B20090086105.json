{
    "id": 126362,
    "title": "Bekendtgørelse om opkrævning af gebyrer i forbindelse med fastsættelse af maksimalgrænseværdier for pesticidrester i vegetabilske og animalske produkter",
    "documentTypeId": "60",
    "isSagsforlobPeriodValid": true,
    "shortName": "BEK nr 861 af 10/09/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om opkrævning af gebyrer i forbindelse med fastsættelse af maksimalgrænseværdier for pesticidrester i vegetabilske og animalske produkter<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n      <p class=\"Indledning2\">I medfør af § 45, stk. 3, i lov nr. 526 af 24. juni 2005 om fødevarer fastsættes:</p>\r\n      <p class=\"ParagrafGruppeOverskrift\"><span id=\"Kap0_X1\">Område og afgrænsning</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Bekendtgørelsen fastsætter procedurer og gebyrer for ansøgninger vedrørende maksimalgrænseværdier for pesticidrester i frugt, grønsager, korn og fødevarer af animalsk oprindelse i henhold til forordning (EF) nr. 396/2005.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Bekendtgørelsens regler om opkrævning af gebyrer gælder ikke, når ansøgningen efter stk. 1 er et led i godkendelsen af midlet til brug i Danmark, jf. Lov om kemiske stoffer § 33, og godkendelsen udnyttes i Danmark senest 1 år efter godkendelsesdatoen.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Enhver, herunder civilsamfundsorganisationer samt kommercielt interesserede parter såsom fremstillingsvirksomheder, dyrkere, importører og producenter af produkter omfattet af bilag I til Forordning (EF) nr. 396/2005, der ved hjælp af relevant dokumentation kan godtgøre at have en berettiget interesse i sundhed, kan indgive en ansøgning til Fødevarestyrelsen om fastsættelse af en maksimalgrænseværdi for pesticidrester på og i frugt, grønsager, korn og fødevarer af animalsk oprindelse. Ansøgningen udfærdiges i overensstemmelse med reglerne i denne bekendtgørelse.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Ansøgninger om importtolerancer indgives til Fødevarestyrelsen, i det omfang Danmark er udpeget som rapporterende medlemsstat på et givent aktivstof i henhold til direktiv (EØF) nr. 1991/414 eller er udpeget af Kommissionen efter proceduren i artikel 45, 2. i forordning (EF) nr. 396/2005 på anmodning af ansøgeren. Sådanne ansøgninger udfærdiges i overensstemmelse med reglerne i denne bekendtgørelse.</p>\r\n      <p class=\"ParagrafGruppeOverskrift\"><span id=\"Kap0_X2\">Ansøgning</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Ansøgning i henhold til denne bekendtgørelse skal indgives til Fødevarestyrelsen, Mørkhøj Bygade 19, 2860 Søborg.</p>\r\n      <p class=\"ParagrafGruppeOverskrift\"><span id=\"Kap0_X3\">Ansøgningens indhold</span></p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Ansøgeren skal i ansøgningen forelægge følgende oplysninger og dokumenter:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> ansøgerens navn og adresse</p>\r\n          <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> en præsentation af ansøgningsdossieret med</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\" id=\"Par4_Stk1_Num2_Lita\">a)</span> et resumé af ansøgningen</p>\r\n              <p class=\"Liste2\"><span class=\"Liste2Nr\" id=\"Par4_Stk1_Num2_Litb\">b)</span> de vigtigste argumenter</p>\r\n              <p class=\"Liste2\"><span class=\"Liste2Nr\" id=\"Par4_Stk1_Num2_Litc\">c)</span> en fortegnelse over dokumentationen</p>\r\n              <p class=\"Liste2\"><span class=\"Liste2Nr\" id=\"Par4_Stk1_Num2_Litd\">d)</span> en kopi af den relevante GAP, der gælder for den specifikke anvendelse af dette aktive stof</p>\r\n            </div>\r\n          </p>\r\n          <p class=\"Liste1\"><span class=\"Liste1Nr\" id=\"Par4_Stk1_Num3\">3)</span> en fuldstændig oversigt over de relevante betænkeligheder, der er kommet til udtryk i den tilgængelige videnskabelige litteratur om plantebeskyttelsesmidlet og/eller rester heraf</p>\r\n          <p class=\"Liste1\"><span class=\"Liste1Nr\" id=\"Par4_Stk1_Num4\">4)</span> dataene i bilag II og III til direktiv (EØF) 414/1991 vedrørende datakrav for fastsættelse af maksimalgrænseværdier for pesticider, herunder, hvis det er relevant, toksikologiske data og data vedrørende rutinemæssige analysemetoder i kontrollaboratorier samt data for plante- og dyremetabolisme.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Såfremt relevante data allerede er offentligt tilgængelige, især hvis et aktivt stof allerede er blevet vurderet i henhold til direktiv (EØF) 414/1991, eller hvis der foreligger en CXL-grænseværdi (en af Codex Alimentarius-Kommissionen fastsat maksimalgrænseværdi), og sådanne data indgives af ansøgeren, kan Fødevarestyrelsen også anvende disse ved vurderingen af en ansøgning.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Fødevarestyrelsen kan, hvis det er relevant, kræve, at ansøgeren forelægger supplerende oplysninger ud over oplysningerne i henhold til § 4, stk. 1 inden for en frist af 6 måneder.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Fristen efter stk. 1 kan forlænges i op til 2 år, når særlige omstændigheder taler herfor.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Fødevarestyrelsen kan afvise ansøgningen, hvis ansøgeren ikke inden for de i stk. 1 og stk. 2 nævnte tidsfrister har forelagt de nødvendige oplysninger i henhold til § 4.</p>\r\n      <p class=\"ParagrafGruppeOverskrift\"><span id=\"Kap0_X4\">Gebyr</span></p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Fødevarestyrelsen opkræver et gebyr for fastsættelse af grænseværdier i henhold til denne bekendtgørelse, jfr. artikel 42. 1. i forordning (EF) nr. 396/2005. Gebyret fastlægges, så det svarer til de faktiske omkostninger ved det pågældende arbejde.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Der betales gebyr for hver grænseværdi for et pesticid, der ansøges om. Forefindes der oplysninger i henhold til § 4, stk. 2 er gebyret på kr. 40.412. Forefindes der ikke oplysninger i henhold til § 4, stk. 2 er gebyret på kr. 480.416.</p>\r\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Ansøges der om grænseværdier for det samme pesticid i mere end en fødevare, er prisen kr. 18.610 for hver efterfølgende grænseværdi.</p>\r\n      <p class=\"Stk2\"><span class=\"StkNr\" id=\"Par6_Stk4\">Stk. 4.</span> Er Fødevarestyrelsen nødt til at indhente yderligere oplysninger, jfr. § 5, vil gebyret efter stk. 2 og stk. 3 stige i forhold til det antal yderligere timer, Fødevarestyrelsen bruger på fastsættelsen. Fødevarestyrelsens timepris for grænseværdifastsættelser er kr. 991, når arbejdet har videnskabelig karakter og kr. 535, når arbejdet har administrativ karakter.</p>\r\n      <p class=\"Stk2\"><span class=\"StkNr\" id=\"Par6_Stk5\">Stk. 5.</span> Der betales fuldt gebyr, også i de tilfælde hvor ansøgningen afvises i medfør af § 5, stk. 3.</p>\r\n      <p class=\"Stk2\"><span class=\"StkNr\" id=\"Par6_Stk6\">Stk. 6.</span> Fødevarestyrelsen sender ansøgeren en betalingsopkrævning på gebyret i forbindelse med kvittering på modtagelsen af ansøgningen. Når gebyret er betalt, realitetsbehandler Fødevarestyrelsen ansøgningen og udarbejder en vurderingsrapport, som sendes til Kommissionen, jfr. artikel 13 i forordning (EF) nr. 396/2005. Det eventuelle resterende gebyr efter stk. 4 betales i forbindelse hermed.</p>\r\n      <p class=\"ParagrafGruppeOverskrift\"><span id=\"Kap0_X5\">Ansøgningens videre behandling</span></p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Ansøgningen behandles efter reglerne i forordning (EF) nr. 396/2005, særligt artiklerne 8, 9, 10, 11 og 12.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Såvel EFSA som Kommisionen kan kræve, at ansøgeren forelægger supplerende oplysninger, jfr. hhv. artikel. 11, stk. 2, og artikel 14, stk. 3, i forordning (EF) nr. 396/2005.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Det er Kommissionen, der beslutter i hvilket omfang ansøgningen skal imødekommes, jfr. forordning (EF) nr. 396/2005, særlig artikel 14.</p>\r\n      <p class=\"ParagrafGruppeOverskrift\"><span id=\"Kap0_X6\">Ikrafttræden</span></p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Bekendtgørelsen træder i kraft den 14. september 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Fødevarestyrelsen, den 10. september 2009</P><P CLASS=SIGN1 ALIGN=\"CENTER\">Esben Egede Rasmussen</P><P CLASS=SIGN2 ALIGN=\"RIGHT\">/ Jan Thiele</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen supplerer og gengiver bestemmelser fra Europa-Parlamentets og Rådets forordning (EF) nr. 396/2005 af 23. februar 2005 om maksimalgrænseværdier for pesticidrester i eller på vegetabilske og animalske fødevarer og foderstoffer og om ændring af Rådets direktiv 91/414 (EU-Tidende L 70 af 16.3.2005, s. 1) senest ændret ved Europa-Parlamentets og Rådets forordning (EF) nr. 256/2009 af 23. marts 2009 (EUT L 81 af 27.3.2009, s. 3). I følge artikel 249 i EF-traktaten gælder en forordning umiddelbart i hver medlemsstat. Gengivelsen af bestemmelser fra forordningen er således udelukkende begrundet i praktiske hensyn og berører ikke forordningens umiddelbare gyldighed i Danmark. På tilsvarende vis er de supplerende regler begrundet i hensynet til at få forordningen til at virke effektivt i Danmark.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/09/2009"
        },
        {
            "displayName": "Accession",
            "displayValue": "B20090086105"
        },
        {
            "displayName": "Entydig dokumentidentifikation",
            "displayValue": "AH003422"
        },
        {
            "displayName": "Dato for førstegangsindlæggelse",
            "displayValue": "12/09/2009"
        },
        {
            "displayName": "Dato for indlæggelse",
            "displayValue": "12/09/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "861"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "10/09/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen, j. nr 2009-20-2301-00140"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}