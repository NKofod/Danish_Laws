{
    "id": 39708,
    "title": "Online-adgang, logning, videregivelse, bredere vurderinger (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11051 af 16/06/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Antaget, at et kreditoplysningsbureaus videregivelse af oplysninger og  \r\n\r\n bedømmelser af virksomheders økonomiske soliditet og kreditværdighed via  \r\n\r\n dataskærm kombineret med nærmere angivne sikkerhedsforanstaltninger, herunder  \r\n\r\n logning og opbevaring i indtil seks måneder af de videregivne oplysninger,  \r\n\r\n har en sådan karakter, at den beskrevne procedure kan sidestilles med  \r\n\r\n videregivelse i skriftlig form, og at ordningen således ikke kan antages at  \r\n\r\n være i strid med lov om private registre m.v. § 12, stk. 1, eller dennes  \r\n\r\n analogi. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Online-adgang, logning, videregivelse, bredere  \r\n\r\n vurderinger (* 1) </H1>  \r\n\r\n<P></P>  \r\n\r\n<BR>  \r\n\r\n<P>Et kreditoplysningsbureau ønskede at udvide sin virksomhed således, at  \r\n\r\n bureauet via dataskærm kan videregive bureauets kreditrapporter, der på  \r\n\r\n nuværende tidspunkt videregives i skriftlig form. I systemet registreres  \r\n\r\n oplysninger om danske aktie- og anpartsselskaber. </P>  \r\n\r\n<P>Det fremgik af sagen, at så snart abonnenten tilkobler sig systemet,  \r\n\r\n registreres hos kreditoplysningsbureauet oplysning om abonnentens navn samt  \r\n\r\n dato og klokkeslæt for tilkoblingen. Når abonnenten forespørger på en  \r\n\r\n virksomhed, foretages der endvidere hos bureauet en logning af de  \r\n\r\n oplysninger, der senere via dataskærmen vil blive forevist abonnenten.  \r\n\r\n Logningen opbevares hos bureauet i seks måneder. Abonnenten kan efterfølgende  \r\n\r\n vælge, hvorvidt man udelukkende ønsker at se skærmbilledet, eller hvorvidt  \r\n\r\n man vil udskrive en &#187;hard copy&#171; til eget brug. </P>  \r\n\r\n<P>Sagen blev behandlet på et møde i Registerrådet, og Registertilsynet  \r\n\r\n udtalte, at det er tilsynets opfattelse, at kreditoplysningsbureauets  \r\n\r\n kreditrapporter er at betragte som bredere vurderinger af økonomisk soliditet  \r\n\r\n og kreditværdighed. </P>  \r\n\r\n<P>Det fremgår af § 12, stk. 1, 1. pkt., i lov om private registre m.v., at  \r\n\r\n oplysninger om økonomisk soliditet og kreditværdighed kun må meddeles  \r\n\r\n skriftligt, jf. dog § 11, stk. 1 og 2. Det fremgår endvidere af  \r\n\r\n bemærkningerne til bestemmelsen, at den skriftlige form omfatter meddelelser  \r\n\r\n på papir, magnetbånd, mikrofilm og lignende af permanent karakter. Efter §  \r\n\r\n 12, stk. 1, 2. pkt., kan bureauet til abonnenter meddele summariske  \r\n\r\n oplysninger mundtligt eller på lignende måde, såfremt spørgerens navn og  \r\n\r\n adresse noteres og opbevares i mindst seks måneder. </P>  \r\n\r\n<P>Ifølge bemærkningerne til denne bestemmelse omfatter den mundtlige form  \r\n\r\n også meddelelser afgivet telefonisk. Sidestillet hermed er anvendelsen af  \r\n\r\n dataskærm og lignende, hvor meddelelserne har en ikke permanent karakter.  \r\n\r\n</P>  \r\n\r\n<P>Ifølge bemærkningerne til lovens § 12, stk. 1, skal oplysningerne som  \r\n\r\n hovedregel meddeles forespørgeren skriftligt. Det anføres, at man herved  \r\n\r\n sikres fornødent bevis for, hvad der er oplyst til tredjemand, hvilket er et  \r\n\r\n nødvendigt led i den kontrol m.v., der er etableret efter reglerne om  \r\n\r\n kreditoplysningsvirksomhed. Bestemmelsen i lovens § 11, stk. 1, om adgang for  \r\n\r\n en registreret til at blive gjort bekendt med indholdet af afgivne  \r\n\r\n oplysninger, forudsætter således, at bureauerne opbevarer genparter eller  \r\n\r\n lignende af afgivne oplysninger eller bedømmelser. </P>  \r\n\r\n<P>Registertilsynet fandt, at den ovenfor beskrevne procedure med henblik på  \r\n\r\n registrering af oplysning om abonnentens navn, dato og klokkeslæt for  \r\n\r\n adgangen til systemet samt logning af de videregivne oplysninger, sikrer det  \r\n\r\n fornødne bevis for, hvilke oplysninger der er videregivet til abonnenten.  \r\n\r\n Registertilsynet fandt endvidere, at opbevaringen af de registrerede og  \r\n\r\n loggede oplysninger i en periode på seks måneder medfører, at bureauet  \r\n\r\n efterfølgende kan meddele den registrerede, hvilke oplysninger der er blevet  \r\n\r\n videregivet, samt sikrer bureauets mulighed for at slette urigtige eller  \r\n\r\n vildledende oplysninger og foretage en eventuel berigtigelse over for de  \r\n\r\n registrerede og alle, der har modtaget oplysninger eller bedømmelser inden  \r\n\r\n for de sidste seks måneder. </P>  \r\n\r\n<P>Registertilsynet fandt på denne baggrund, at bureauets videregivelse af  \r\n\r\n oplysninger og bedømmelser af virksomheders økonomiske soliditet og  \r\n\r\n kreditværdighed via dataskærm ved brug af systemet kombineret med de  \r\n\r\n beskrevne sikkerhedsforanstaltninger, herunder logning og opbevaring i indtil  \r\n\r\n seks måneder af de videregivne oplysninger, har en sådan karakter, at den  \r\n\r\n beskrevne procedure kan sidestilles med videregivelse i skriftlig form, og at  \r\n\r\n ordningen således ikke kan antages at være i strid med lov om private  \r\n\r\n registre m.v. § 12, stk. 1, eller dennes analogi. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets årsberetning 1989 s. 86-88. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891105125"
        },
        {
            "displayName": "Entydig dokumentidentifikation",
            "displayValue": "CA007643"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11051"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "16/06/1989"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1989-151-001"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}