{
    "id": 54903,
    "title": "Ikke-bærende BS-vægge prøvnings- og godkendelsesbetingelser MK 6.00/010",
    "documentTypeId": "570",
    "isSagsforlobPeriodValid": false,
    "shortName": "BET nr 4004 af 31/05/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ikke-bærende BS-vægge prøvnings- og  \r\n\r\n godkendelsesbetingelser MK 6.00/010 </H1>  \r\n\r\n<P></P>  \r\n\r\n<BR>  \r\n\r\n<P>Indhold </P>  \r\n\r\n<P>Forudsætninger............. 3 </P>  \r\n\r\n<P>Godkendelsesordningen ..... 3 </P>  \r\n\r\n<P>Ansøgning om godkendelse .. 3 </P>  \r\n\r\n<P>Prøvning .................. 5 </P>  \r\n\r\n<P>Krav ...................... 6 </P>  \r\n\r\n<P>Mærkning .................. 6 </P>  \r\n\r\n<P>Kontrol ................... 6 </P>  \r\n\r\n<P>Bemærkninger .............. 7 </P>  \r\n\r\n<P>Gyldighed ................. 7 </P>  \r\n\r\n<P>Gebyr ..................... 8 </P>  \r\n\r\n<P>Offentliggørelse .......... 8 </P>  \r\n\r\n<P>FORUDSÆTNINGER </P>  \r\n\r\n<P>I BR-82, kap. 6.2, stk. 1 henvises til Dansk Standard DS 1052.1, hvori de  \r\n\r\n brandtekniske klassifikationskrav vedrørende modstandsevne mod brand for  \r\n\r\n bygningsdele eksklusive døre, herunder også for ikke-bærende BS-vægge, er  \r\n\r\n fastlagt. </P>  \r\n\r\n<P>GODKENDELSESORDNINGEN </P>  \r\n\r\n<P>Boligministeriets cirkulære af 20. november 1978 angiver retningslinjerne  \r\n\r\n for godkendelsesordningen. </P>  \r\n\r\n<P>I det følgende beskrives de regler, som ansøgning om godkendelse af  \r\n\r\n ikke-bærende BS-vægge vil blive behandlet efter. </P>  \r\n\r\n<P>ANSØGNING OM GODKENDELSE </P>  \r\n\r\n<P>Ansøgning om godkendelse skal, som anført i cirkulæret, sendes til: </P>  \r\n\r\n<P>Godkendelsessekretariatet for </P>  \r\n\r\n<P>materialer og konstruktioner </P>  \r\n\r\n<P>Postboks 54 </P>  \r\n\r\n<P>DK-2970 Hørsholm </P>  \r\n\r\n<P>tlf. (02) 86 55 33 </P>  \r\n\r\n<P>Ansøgningen skal indeholde følgende: </P>  \r\n\r\n<P>a Ansøgerens navn, adresse og telefonnummer. </P>  \r\n\r\n<P>Såvel producent som forhandler (agent) kan optræde som ansøger. </P>  \r\n\r\n<P>Godkendelsen vil normalt blive stilet til ansøgeren. Der er imidlertid  \r\n\r\n intet til hinder for, at godkendelsen kan stiles til en anden. Eksempelvis  \r\n\r\n kan ansøgningen være indsendt af en forhandler, medens godkendelsen ønskes  \r\n\r\n stilet til producenten. Hvis noget sådant ønskes, må det tydeligt fremgå af  \r\n\r\n ansøgningen, ligesom det skal være godtgjort, fx i form af et skriftligt  \r\n\r\n tilsagn, at den, som godkendelsen skal stiles til, er indforstået hermed.  \r\n\r\n</P>  \r\n\r\n<P>b Væggens navn og eventuelle typebetegnelse. </P>  \r\n\r\n<P>c Tegning og beskrivelse af væggen, herunder specifikation af væggens  \r\n\r\n opbygning og de indgående materialer. </P>  \r\n\r\n<P>d Prøvningsattest. </P>  \r\n\r\n<P>Prøvningen skal udføres på et laboratorium, som kan anerkendes af  \r\n\r\n boligministeriet. I de nordiske lande anvendes normalt følgende laboratorier:  \r\n\r\n</P>  \r\n\r\n<P>I Danmark: </P>  \r\n\r\n<P>Dantest </P>  \r\n\r\n<P>Amager Boulevard 115 </P>  \r\n\r\n<P>DK-2300 København S </P>  \r\n\r\n<P>tlf. (01) 54 08 30 </P>  \r\n\r\n<P>I Sverige: </P>  \r\n\r\n<P>Statens Provningsanstalt </P>  \r\n\r\n<P>Laboratoriet for brandteknik </P>  \r\n\r\n<P>Box 857 </P>  \r\n\r\n<P>S-501 15 Borås </P>  \r\n\r\n<P>tlf. (033) 16 50 00 </P>  \r\n\r\n<P>I Norge: </P>  \r\n\r\n<P>SINTEF </P>  \r\n\r\n<P>Norges branntekniske laboratorium </P>  \r\n\r\n<P>N-7034 Trondheim - NTH </P>  \r\n\r\n<P>tlf. (07) 59 51 90 </P>  \r\n\r\n<P>I Finland: </P>  \r\n\r\n<P>Statens tekniska Forskningscentral </P>  \r\n\r\n<P>Brandtekniska laboratoriet </P>  \r\n\r\n<P>Stenkarlsvagen 4 </P>  \r\n\r\n<P>SF-02150 Esbo 15 </P>  \r\n\r\n<P>tlf. (90) 4561 </P>  \r\n\r\n<P>Resultatet af prøvningen fremstilles i form af en prøvningsattest. </P>  \r\n\r\n<P>Det bemærkes, at prøvningsattesten tilhører rekvirenten af prøvningen.  \r\n\r\n Dette betyder bl.a., at prøvningslaboratoriet ikke automatisk sender kopi af  \r\n\r\n prøvningsattesten til MK-godkendelsessekretariatet. Det betyder også, at hvis  \r\n\r\n ejeren af prøvningsattesten og ansøgeren af godkendelsen er to forskellige  \r\n\r\n juridiske personer, kan MK-godkendelsessekretariatet forlange  \r\n\r\n prøvningsattestens ejers skriftlige tilladelse til, at attesten anvendes i  \r\n\r\n godkendelsessagen. </P>  \r\n\r\n<P>Prøvningsattesten må normalt højst være 1 år gammel på tidspunktet for  \r\n\r\n ansøgningen. </P>  \r\n\r\n<P>PRØVNING </P>  \r\n\r\n<P>Prøvning af vægges brandmodstandsevne foregår som angivet i: </P>  \r\n\r\n<P>- DS 1051.1, Brandprøvning. Bygningsdeles modstandsevne mod brand. </P>  \r\n\r\n<P>DS 1051.1 er identisk med nordtest method NT FIRE 005 og international  \r\n\r\n standard ISO 834-1975. </P>  \r\n\r\n<P>Prøvning af materialers brandtekniske egenskaber med relation til  \r\n\r\n anvendelse i ikke-bærende BS-vægge, som ønskes MK-godkendt, foregår som  \r\n\r\n angivet i: </P>  \r\n\r\n<P>- DS 1056.1, Brandprøvning. Byggematerialer. Ubrændbarhed og/eller som  \r\n\r\n angivet i: </P>  \r\n\r\n<P>- DS 1058.1, Brandteknisk prøvning. Materialer. Beklædninger og  \r\n\r\n overflader. Antændelighed </P>  \r\n\r\n<P>- DS 1058.2, Brandteknisk prøvning. Materialer. Beklædninger og  \r\n\r\n overflader. Brandudbredelse og rødudvikling </P>  \r\n\r\n<P>- DS 1058.3, Brandteknisk prøvning. Materialer. Beklædninger og  \r\n\r\n overflader. Antændelsestemperatur og flammespredning </P>  \r\n\r\n<P>- ISO 1716-1973, Building materials - Determination of calorific  \r\n\r\n potential. </P>  \r\n\r\n<P>DS 1058.1 og DS 1058.2 er identiske med henholdsvis nordtest method NT  \r\n\r\n FIRE 002 og nordtest method NT FIRE 004. </P>  \r\n\r\n<P>DS 1056.1 er identisk med ISO 1182-1979. </P>  \r\n\r\n<P>KRAV </P>  \r\n\r\n<P>Brandteknisk klassifikation af BS-vægge foregår i henhold til: </P>  \r\n\r\n<P>- DS 1052.1, Brandteknisk klassifikation. Bygningsdele eksklusive døre.  \r\n\r\n Modstandsevne mod brand </P>  \r\n\r\n<P>og </P>  \r\n\r\n<P>- DS 1057.1, Brandteknisk klassifikation. Byggematerialer. Ubrændbarhed.  \r\n\r\n</P>  \r\n\r\n<P>For at en væg skal kunne MK-godkendes som ikke-bærende BS-væg skal kravene  \r\n\r\n i DS 1052.1 til en ikke-bærende BS-væg være opfyldt; dog kan der udover  \r\n\r\n ubrændbare materialer indgå klasse A materialer, hvis øvre brændværdi  \r\n\r\n (bestemt i henhold til ISO 1716-1973) ikke er større end 2,5 MJ/kg. </P>  \r\n\r\n<P>Klassifikation af klasse A materialer foregår i henhold til: </P>  \r\n\r\n<P>- DS 1065.1, Brandteknisk klassifikation. Byggematerialer. Klasse A og  \r\n\r\n klasse B materialer. </P>  \r\n\r\n<P>Også et sammensat/lagdelt produkt opbygget med en kerne af klasse A  \r\n\r\n materiale og med en tynd overfladebelægning (som måske i sig selv ikke er et  \r\n\r\n klasse A materiale) kan indgå i MK-godkendte ikke-bærende BS-vægge under  \r\n\r\n forudsætning af </P>  \r\n\r\n<P>- at det pågældende produkt har overfladebrandtekniske egenskaber som et  \r\n\r\n klasse A materiale </P>  \r\n\r\n<P>og </P>  \r\n\r\n<P>- at produktets gennemsnitlige øvre brændværdi ikke er større end 2,5  \r\n\r\n MJ/kg. </P>  \r\n\r\n<P>MÆRKNING </P>  \r\n\r\n<P>Det vil være anført i godkendelsen som et vilkår, at væggen eller de  \r\n\r\n materialer, hvoraf den opbygges, leveres mærket - evt. på emballagen - som  \r\n\r\n angivet i godkendelsen. </P>  \r\n\r\n<P>KONTROL </P>  \r\n\r\n<P>Det vil være anført i godkendelsen som et vilkår, at der træffes aftale  \r\n\r\n med et kontrolorgan, som kan anerkendes af boligministeriet, om løbende  \r\n\r\n kontrol med væggens og/eller de indgående materialers brandtekniske  \r\n\r\n egenskaber og med mærkningen. </P>  \r\n\r\n<P>Samtlige prøvningslaboratorier, som er nævnt under ANSØGNING OM  \r\n\r\n GODKENDELSE, punkt d er anerkendt af boligministeriet til at føre kontrol på  \r\n\r\n dette område. </P>  \r\n\r\n<P>For at begrænse omkostningerne ved kontrolordningen tilstræbes det, at  \r\n\r\n kontrollen foregår hos producenten. </P>  \r\n\r\n<P>Markedsføres en væg med en anden betegnelse end den, som benyttes af  \r\n\r\n producenten, må der enten træffes aftale om en særskilt kontrol med væggen på  \r\n\r\n ansøgerens lager, eller også må hele produktionen mærkes med den betegnelse,  \r\n\r\n som er anført i godkendelsen. </P>  \r\n\r\n<P>Der er truffet aftale med Dantest om, at der sendes en kopi af  \r\n\r\n kontrolaftalen til MK-godkendelsessekretariatet, så snart den er  \r\n\r\n underskrevet. I de øvrige tilfælde påhviler det ansøgeren selv at sørge for,  \r\n\r\n at MK-godkendelsessekretariatet modtager en kopi. </P>  \r\n\r\n<P>Det understreges, at kontrolaftalen skal være indgået, inden godkendelsen  \r\n\r\n kan udstedes. </P>  \r\n\r\n<P>BEMÆRKNINGER </P>  \r\n\r\n<P>Prøvninsstandarderne og klassifikationsstandarderne kan købes ved  \r\n\r\n henvendelse til: </P>  \r\n\r\n<P>Dansk Standardiseringsråd </P>  \r\n\r\n<P>Aurehøjvej 12 </P>  \r\n\r\n<P>Postboks 77 </P>  \r\n\r\n<P>DK-2900 Hellerup </P>  \r\n\r\n<P>tlf. (01) 62 93 15 </P>  \r\n\r\n<P>Der vil med godkendelsen kun blive taget stilling til væggens  \r\n\r\n brandadskillende egenskaber i relation til byggelovgivningens krav. Dette  \r\n\r\n betyder, at godkendelsen ikke kan tages som et udtryk for, at væggens øvrige  \r\n\r\n egenskaber, fx dens stivhed, evne til at modstå stødpåvirkninger,  \r\n\r\n hygrotermiske stabilitet og holdbarhed, er tilfredsstillende. </P>  \r\n\r\n<P>GYLDIGHED </P>  \r\n\r\n<P>Godkendelsen, som er bidende for bygningsmyndighederne, gives for en  \r\n\r\n periode af 3 år. Efter udløbet af gyldighedsperioden kan godkendelsen  \r\n\r\n forlænges for en ny 3-års periode. Ansøgning om fornyelse af godkendelsen  \r\n\r\n skal indsendes til MK-godkendelsessekretariatet ca. 6 måneder førend  \r\n\r\n godkendelsen udløber. MK-godkendelsessekretariatet udsender normalt en  \r\n\r\n påmindelse herom. </P>  \r\n\r\n<P>GEBYR </P>  \r\n\r\n<P>Ifølge punkt IV, næstsidste afsnit i cirkulæret om  \r\n\r\n godkendelsesordningerne, vil der for behandlingen af godkendelsesansøgninger  \r\n\r\n blive opkrævet et gebyr, der fastsættes af boligministeriet. </P>  \r\n\r\n<P>Gebyrerne, som pristalsreguleres een gang årligt, er fastsat i  \r\n\r\n gebyrklasser, der afhænger af sagernes karakter. Gebyret for godkendelse af  \r\n\r\n ikke-bærende BS-vægge udgør for tiden (1984) kr. 8.700,-. </P>  \r\n\r\n<P>For fornyelse af godkendelsen og for mindre ændringer inden det normale  \r\n\r\n udløb af en periode betales et gebyr, der svarer til halvdelen af det  \r\n\r\n gældende førstegangsgebyr. </P>  \r\n\r\n<P>OFFENTLIGGØRELSE </P>  \r\n\r\n<P>Den færdige godkendelse trykkes i Byggedata og sendes til samtlige  \r\n\r\n kommuner. </P>  \r\n\r\n<P>Opmærksomheden henledes på, at der kan bestilles et oplag af godkendelsen  \r\n\r\n hos: </P>  \r\n\r\n<P>Byggecentrum </P>  \r\n\r\n<P>Vester Voldgade 94 </P>  \r\n\r\n<P>1552 København V </P>  \r\n\r\n<P>tlf. (01) 12 73 73 </P>  \r\n\r\n<P>Nærmere oplysning om ordningen kan fås hos Byggecentrum. </P>  \r\n\r\n<P>Omtale af materialet eller konstruktionen som godkendt af boligministeriet  \r\n\r\n må kun ske med angivelse af godkendelsens sagsnummer. Gengivelse af  \r\n\r\n godkendelsen må kun ske ved gengivelse af godkendelsen i sin helhed. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19840400406"
        },
        {
            "displayName": "Entydig dokumentidentifikation",
            "displayValue": "CM013787"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Betingelser"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4004"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "31/05/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "MK 6.00/010"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}