{
    "id": 83912,
    "title": "Cirkulæreskrivelse om strafansvar for juridiske personer (Til samtlige ministerier) ",
    "documentTypeId": "210",
    "isSagsforlobPeriodValid": false,
    "shortName": "CIS nr 11272 af 28/06/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulæreskrivelse om strafansvar for juridiske  \r\n\r\n personer </H1>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=TITEL-KOMMENTAR ALIGN=CENTER>(Til samtlige ministerier) </P>  \r\n\r\n<BR>  \r\n\r\n</center>\r\n\r\n<P>Ved lov nr. 474 af 12. juni 1996 om ændring af straffeloven er der fastsat  \r\n\r\n regler om strafansvar for juridiske personer. Loven træder i kraft den 1.  \r\n\r\n juli 1996. Loven bygger på Straffelovsrådets betænkning nr. 1289/1995 om  \r\n\r\n juridiske personers bødeansvar. Et eksemplar af &quot;hvidbogen&quot;  \r\n\r\n vedrørende loven og Strafferådets betænkning vedlægges til orientering. (* 1)  \r\n\r\n</P>  \r\n\r\n<P>Hovedformålet med loven er at indføje nogle generelle bestemmelser om  \r\n\r\n kollektivansvar i straffeloven. De nye regler omfatter også lovovertrædelser,  \r\n\r\n der begås af staten eller kommuner. </P>  \r\n\r\n<P>Loven indebærer, at kollektivansvar efter omstændighederne kan gøres  \r\n\r\n gældende over for visse større enkeltmandsvirksomheder, hvis virksomheden kan  \r\n\r\n sidestilles med et selskab, jf. straffelovens § 26, stk. 2, som affattet ved  \r\n\r\n lovens § 1, nr. 1. Der henvises herved til pkt. 3.2.a. i de almindelige  \r\n\r\n bemærkninger til lovforslaget og til bemærkningerne til den pågældende  \r\n\r\n bestemmelse i lovforslagets § 1, nr. 1. </P>  \r\n\r\n<P>Det er ved lovens vedtagelse forudsat, at nye bestemmelser om hjemmel til  \r\n\r\n strafansvar for juridiske personer affattes på følgende måde, medmindre der  \r\n\r\n tilsigtes afvigelser fra den almindelige ordning: </P>  \r\n\r\n<P>&quot;Der kan pålægges selskaber m.v. (juridiske personer) strafansvar  \r\n\r\n efter reglerne i straffelovens 5. kapitel.&quot; </P>  \r\n\r\n<P>Allerede gældende bestemmelser om hjemmel til selskabsansvar forudsættes  \r\n\r\n ændret i overensstemmelse hermed ved førstkommende lejlighed. Der henvises  \r\n\r\n herved til pkt. 3.1. i de almindelige bemærkninger til lovforslaget og til  \r\n\r\n bemærkningerne til straffelovens § 25 i lovforslagets § 1, nr. 1. </P>  \r\n\r\n<P>Herudover skal der foretages en kritisk vurdering af, om gældende  \r\n\r\n bestemmelser om strafansvar for enkeltpersoner for lovovertrædelser, som ikke  \r\n\r\n kan bebrejdes de pågældende (objektivt individualansvar), kan ophæves, eller  \r\n\r\n om der på det pågældende lovområde foreligger afgørende grunde til at  \r\n\r\n opretholde en hjemmel til denne skærpede ansvarsform. Det forudsættes, at der  \r\n\r\n af de berørte ministerier ved førstkommende lejlighed tages initiativ til en  \r\n\r\n sådan vurdering. </P>  \r\n\r\n<P>Endvidere forudsættes de bestemmelser, der er nævnt i bemærkningerne til  \r\n\r\n lovforslaget, og som de pågældende ministerier allerede nu anser for  \r\n\r\n unødvendige, ophævet. Endelig fremgår det, at der kun under ganske særlige  \r\n\r\n omstændigheder bør indføres regler om objektivt individualansvar på nye  \r\n\r\n lovområder. Der henvises herved til pkt. 2.7. og 3.2.b. i de almindelige  \r\n\r\n bemærkninger til lovforslaget. I øvrigt henvises til Retsudvalgets betænkning  \r\n\r\n af 7. maj 1996 over lovforslaget, hvoraf det vedrørende bestemmelser om  \r\n\r\n objektivt individualansvar fremgår, at et flertal i Retsudvalget er af den  \r\n\r\n opfattelse, at der på nogle områder, bl.a. Trafik-, Arbejds-, Landbrugs- og  \r\n\r\n Fiskeri- og Miljø- og Energiministeriets områder bør opretholdes bestemmelser  \r\n\r\n om objektivt individualansvar, som også fremført i de pågældende ministeriers  \r\n\r\n svar. </P>  \r\n\r\n<P>Justitsministeriet vil i forbindelse med den lovtekniske gennemgang af  \r\n\r\n andre ministeriers lovforslag påse, at nye bestemmelser om hjemmel til  \r\n\r\n strafansvar for juridiske personer affattes som nævnt ovenfor, medmindre der  \r\n\r\n tilsigtes afvigelser fra den almindelige ordning. </P>  \r\n\r\n<P>Justitsministeriet vil endvidere søge at sikre, at lovforslag fremover  \r\n\r\n udformes i overensstemmelse med de forudsætninger vedrørende objektivt  \r\n\r\n indivialansvar, der er knyttet til de nye bestemmelser om strafansvar for  \r\n\r\n juridiske personer. </P>  \r\n\r\n<P>P.M.V. </P>  \r\n\r\n<P>Torsten Hesselbjerg </P>  \r\n\r\n</DIV>",
    "isHistorical": false,
    "editorialNotes": [
        "(* 1) Bilagene er udeladt her."
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19961127210"
        },
        {
            "displayName": "Entydig dokumentidentifikation",
            "displayValue": "CM043336"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11272"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "28/06/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "1996-730-0346"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}