{
    "id": 174788,
    "title": "Bekendtgørelse om revision af projektregnskaber for tilskud i henhold til bekendtgørelse om tilskud til elbusser",
    "documentTypeId": "60",
    "isSagsforlobPeriodValid": true,
    "shortName": "BEK nr 1183 af 14/10/2015",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om revision af projektregnskaber for tilskud i henhold til bekendtgørelse om tilskud til elbusser</p>\r\n<p class=\"Indledning2\">I medfør af tekstanmærkning nr. 115 ad 29.24.14. til § 29 på finansloven for finansåret 2015 fastsættes efter bemyndigelse:</p>\r\n<p class=\"Paragraf\" id=\"ida641eef6-e76e-40af-83f6-bea26cc83a71\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse gælder for tilskudsmodtageres aflæggelse af projektregnskaber for projekter, hvortil Energistyrelsen yder tilskud efter bekendtgørelse om tilskud til elbusser.</p>\r\n<p class=\"Stk2\">\r\n   <span class=\"StkNr\" id=\"id345f4988-023b-422a-b079-3ff78eb425e5\">Stk. 2.</span> Projektregnskaber for projekter, hvortil der er ydet mindre end 500.000 kr. i tilskud, er ikke omfattet af §§ 2-8. Revisionen af disse projekter sker ved at Energistyrelsen foretager bilagsgennemgang i henhold til vilkårene for Energistyrelsens tilsagn om tilskud.</p>\r\n<p class=\"Stk2\">\r\n   <span class=\"StkNr\" id=\"idc8db9dd6-dfa5-43e9-823e-510132602dac\">Stk. 3.</span> Ved projektregnskab i denne bekendtgørelse forstås det regnskab for det samlede projekt, som tilskudsmodtager skal aflægge ved projektets afslutning i henhold til vilkårene for Energistyrelsens tilsagn om tilskud.</p>\r\n<p class=\"Paragraf\" id=\"idc66ac346-bfe9-414f-af98-ac02a3a0a7a1\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Projektregnskaber for projekter, hvortil der er ydet tilskud på 500.000 kr. eller derover, skal revideres af en statsautoriseret eller registreret revisor.</p>\r\n<p class=\"Stk2\">\r\n   <span class=\"StkNr\" id=\"idd12ce1fd-dcdb-4293-9d88-e0b657ed9f42\">Stk. 2.</span> Energistyrelsen kan bestemme, at der skal udføres yderligere revision af projektet. Dette kan eksempelvis ske i forbindelse med Energistyrelsens udbetaling af 1. rate af tilskuddet, jf. stk. 1.</p>\r\n<p class=\"Stk2\">\r\n   <span class=\"StkNr\" id=\"ida0517338-9402-4f4c-993d-8fcde7982993\">Stk. 3.</span> Ved revisorskift i projektperioden skal den tiltrædende revisor rette henvendelse til den fratrædende revisor, der har pligt til at oplyse grundene til fratrædelsen.</p>\r\n<p class=\"Paragraf\" id=\"id7c00e997-3a9b-44d8-90a8-414d644dda3b\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Revisionen foretages i overensstemmelse med god offentlig revisionsskik, således som dette begreb er fastlagt i § 3 i lov om revisionen af statens regnskaber m.v., og nærmere præciseret i stk. 2 og §§ 4-8.</p>\r\n<p class=\"Stk2\">\r\n   <span class=\"StkNr\" id=\"id00f412fe-2c07-47b4-97ad-7e1711afed03\">Stk. 2.</span> Ved revisionen efterprøves, om projektregnskabet er rigtigt, og om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter, samt med indgåede aftaler og sædvanlig praksis. Der foretages endvidere en vurdering af, hvorvidt der er taget skyldige økonomiske hensyn ved forvaltningen af de midler, der er omfattet af projektregnskabet.</p>\r\n<p class=\"Paragraf\" id=\"id9f7441f4-53fb-4c68-a7ec-a6e79d535fba\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Revisionens omfang afhænger af tilskudsmodtagers administrative struktur og forretningsgange, herunder den interne kontrol og andre forhold af betydning for regnskabsaflæggelsen. Desuden har tilskuddets størrelse betydning for revisionens omfang.</p>\r\n<p class=\"Paragraf\" id=\"ide36e14c6-1465-4914-9798-000eaed7f0af\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Revisionen udføres ved stikprøvevise undersøgelser:</p>\r\n<p class=\"Liste1\">\r\n   <span class=\"Liste1Nr\" id=\"id914c2a5e-3837-4b0a-a7ed-29c0144c50cc\">1)</span> om projektregnskabet er rigtigt, dvs. uden væsentlige fejl og mangler,</p>\r\n<p class=\"Liste1\">\r\n   <span class=\"Liste1Nr\" id=\"idf3f1cf56-8f30-4f39-bfc6-bf76287bdb3b\">2)</span> om tilskudsbetingelserne er opfyldt, herunder bestemmelserne i bekendtgørelse om tilskud til elbusser og i tilsagnet og de vilkår, som er knyttet hertil,</p>\r\n<p class=\"Liste1\">\r\n   <span class=\"Liste1Nr\" id=\"id0a57d912-a725-4a7c-a961-689eea6a4b86\">3)</span> om tilskuddet er anvendt til formålet,</p>\r\n<p class=\"Liste1\">\r\n   <span class=\"Liste1Nr\" id=\"id45412494-409e-4b11-b0d8-c3fd47c0e60e\">4)</span> om tilskudsmodtager har udvist sparsommelighed ved forvaltningen af de midler, der er omfattet af projektregnskabet,</p>\r\n<p class=\"Liste1\">\r\n   <span class=\"Liste1Nr\" id=\"ida24e27b0-63e5-49ca-abe0-ed47d7e67d6c\">5)</span> om de oplysninger, som tilskudsmodtager har meddelt Energistyrelsen om opfyldelsen af resultatkravene, er dokumenterede,</p>\r\n<p class=\"Liste1\">\r\n   <span class=\"Liste1Nr\" id=\"ida53ff620-e82e-411d-a5ab-ff2df43114a6\">6)</span> om der i projektregnskabet er medtaget udgifter, som er afholdt, før tilskudsmodtager skriftligt accepterede tilsagnet, og</p>\r\n<p class=\"Liste1\">\r\n   <span class=\"Liste1Nr\" id=\"id25d1e933-f606-40f0-a064-a505f4085236\">7)</span> om tilskudsmodtagers ledelse har udarbejdet de produktivitets- og effektivitetsanalyser/virksomhedsregnskab, som tilskudsyder har foreskrevet, samt at de data, der ligger til grund herfor, er pålidelige.</p>\r\n<p class=\"Stk2\">\r\n   <span class=\"StkNr\" id=\"ide608b22a-2bb4-4052-a422-ee675a5bdbdd\">Stk. 2.</span> Revisionen udføres ved stikprøvevise undersøgelser.</p>\r\n<p class=\"Paragraf\" id=\"idaf3c78d5-7052-4275-8061-b6129a1823bd\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Tilskudsmodtager skal give revisor de oplysninger, som må anses af betydning for bedømmelsen af projektregnskaber samt for revisors vurdering af forvaltningen, herunder mål og opnåede resultater. Tilskudsmodtageren skal give revisor adgang til at foretage de undersøgelser, denne finder nødvendige og skal sørge for, at revisor får de oplysninger og den bistand, som revisor anser for nødvendig for udførelsen af sit hverv.</p>\r\n<p class=\"Paragraf\" id=\"ida6cb2ccb-dd43-4185-acb3-8d39aa6cebec\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med midlernes forvaltning, påhviler det revisor straks at give tilskudsmodtager meddelelse herom, samt at påse, at tilskudsmodtagerens ledelse inden 3 uger giver Energistyrelsen meddelelse herom. I modsat fald er det revisors pligt at orientere Energistyrelsen. Revisors bemærkninger indsendes sammen med meddelelsen.</p>\r\n<p class=\"Stk2\">\r\n   <span class=\"StkNr\" id=\"id362c25fc-143a-4418-a01f-039d9b4f16ef\">Stk. 2.</span> Det samme gælder, hvis revisor under sin revision eller på anden måde bliver opmærksom på, at projektets gennemførelse er usikker af økonomiske eller andre grunde.</p>\r\n<p class=\"Paragraf\" id=\"id6b904e17-ca1e-4db0-a057-3b9e84aefd0b\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Det reviderede projektregnskab forsynes med en påtegning, hvoraf det skal fremgå, at regnskabet er revideret i overensstemmelse med denne bekendtgørelse og under anvendelse af de til enhver tid gældende revisionspåtegninger vedrørende offentlige midler som forefindes på rigsrevisionens hjemmeside; rigsrevisionen.dk. Forbehold skal fremgå af påtegningen. Påtegningen skal tydeligt angive:</p>\r\n<p class=\"Liste1\">\r\n   <span class=\"Liste1Nr\" id=\"id42b0053e-8ed0-4069-851c-f7984252cb8c\">1)</span> journal/projekt nummer,</p>\r\n<p class=\"Liste1\">\r\n   <span class=\"Liste1Nr\" id=\"id58d620a5-5be2-4d9f-8170-381bb9fda55c\">2)</span> projektets titel,</p>\r\n<p class=\"Liste1\">\r\n   <span class=\"Liste1Nr\" id=\"id35d57cda-9bfc-4bcd-8b0e-cf3be320adce\">3)</span> støttemodtager og</p>\r\n<p class=\"Liste1\">\r\n   <span class=\"Liste1Nr\" id=\"id801121f8-7ee1-4e57-b99a-437463a3bbb4\">4)</span> samlede udgifter i danske kroner.</p>\r\n<p class=\"Stk2\">\r\n   <span class=\"StkNr\" id=\"idc909650d-fe28-4930-b279-38f88ec6179c\">Stk. 2.</span> Revisor skal afgive en revisionsberetning med revisors vurdering og konklusion vedrørende den udførte revision, jf. § 5. Beretningen kan afgives i tilslutning til påtegningen eller i en revisionsprotokol.</p>\r\n<p class=\"Stk2\">\r\n   <span class=\"StkNr\" id=\"idc37000e8-7d54-454d-b37e-4817a82784f4\">Stk. 3.</span> Genpart af revisionsberetningen indsendes af tilskudsmodtageren til Energistyrelsen sammen med det påtegnede projektregnskab.</p>\r\n<p class=\"Paragraf\" id=\"id40ecee9a-d59d-4fe2-8f32-b9e58f32a128\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Bekendtgørelsen træder i kraft den 19. oktober 2015 og finder anvendelse på projektregnskaber for projekter, hvortil Energistyrelsen har meddelt tilsagn om tilskud efter bekendtgørelse nr. 1184 af 14. oktober 2015 om tilskud til elbusser.</p><div class=\"Givet\" id=\"Givet\"><p class=\"Givet\" align=\"center\">Energistyrelsen, den 14. oktober 2015</p><p class=\"Sign1\" align=\"center\">Morten Bæk</p><p class=\"Sign2\" align=\"right\">/ Mikkel Sørensen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/10/2015"
        },
        {
            "displayName": "Accession",
            "displayValue": "B20150118305"
        },
        {
            "displayName": "Entydig dokumentidentifikation",
            "displayValue": "CI000027"
        },
        {
            "displayName": "Dato for førstegangsindlæggelse",
            "displayValue": "17/10/2015"
        },
        {
            "displayName": "Dato for indlæggelse",
            "displayValue": "19/09/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1183"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "14/10/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Energi,- Forsynings- og Klimamin.,<br />Energistyrelsen, j.nr. 2015-4819"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}