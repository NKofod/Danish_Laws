{
    "id": 127282,
    "title": "Skrivelse om bekendtgørelse om en forsøgsordning om anvendelse af peberspray over for indsatte i visse fængsler og arresthuse",
    "documentTypeId": "200",
    "isSagsforlobPeriodValid": true,
    "shortName": "SKR nr 79 af 30/09/2009",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om bekendtgørelse om en forsøgsordning om anvendelse af peberspray over for indsatte i visse fængsler og arresthuse</p>\r\n      <p class=\"Tekst\">Vedlagt sendes bekendtgørelse om en forsøgsordning om anvendelse af peberspray over for indsatte i visse fængsler og arresthuse. Bekendtgørelsen træder i kraft den 5. oktober 2009 og gælder for indsatte i Statsfængslet Østjylland, Statsfængslet i Nyborg, Anstalten ved Herstedvester, Københavns Fængsler og for arresthusene i Odense, Køge og Randers.</p>\r\n      <p class=\"Tekstoverskrift\">Anvendelse</p>\r\n      <p class=\"Tekst\">Det fremgår af straffuldbyrdelseslovens § 62, stk. 1, at institutionen kan anvende magt over for en indsat, hvis det er nødvendigt</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> for at afværge truende vold, overvinde voldsom modstand eller for at hindre selvmord eller anden selvbeskadigelse,</p>\r\n        <p class=\"Liste1\"><span class=\"Liste1Nr\" id=\"\">–</span> for at hindre undvigelse eller standse undvegne eller</p>\r\n        <p class=\"Liste1\"><span class=\"Liste1Nr\" id=\"\">–</span> for at gennemtvinge en påbudt foranstaltning, når øjeblikkelig gennemførelse af denne er nødvendig, og den indsatte afviser eller undlader at følge personalets anvisninger herom.</p>\r\n      </p>\r\n      <p class=\"Tekst\">Det fremgår endvidere af § 62, stk. 3 og 4, at magtanvendelse ikke må gennemføres, såfremt det efter indgrebets formål og den krænkelse og det ubehag, som indgrebet må antages at forvolde, ville være et uforholdsmæssigt indgreb, og at magtanvendelse skal foretages så skånsomt, som omstændighederne tillader.</p>\r\n      <p class=\"Tekst\">Herudover kan der anvendes magt (over for indsatte og andre) efter dansk rets almindelige regler om nødværge i straffelovens § 13, herunder for at forhindre ”en fanges rømning”, f.eks. under en transport (§ 13, stk. 3, om lovlig retshåndhævelse).</p>\r\n      <p class=\"Tekst\">Som det fremgår af bekendtgørelsens § 3, må der kun anvendes peberspray i overensstemmelse med retningslinier fra Justitsministeriet, Direktoratet for Kriminalforsorgen.</p>\r\n      <p class=\"Tekstoverskrift\">Personale</p>\r\n      <p class=\"Tekst\">Peberspray må kun udleveres til og anvendes af personale, der er uddannet hertil. Uddannelse af personalet påhviler institutionerne.</p>\r\n      <p class=\"Tekstoverskrift\">Lægetilsyn</p>\r\n      <p class=\"Tekst\">I modsætning til, hvad der gælder for de øvrige magtmidler, skal der i alle tilfælde af anvendelse af peberspray snarest muligt gennemføres lægetilsyn, jf. bekendtgørelsens § 7, stk. 2. Lægens bemærkninger skal fremgå af magtanvendelsesrapporten.</p>\r\n      <p class=\"Tekstoverskrift\">Indberetning</p>\r\n      <p class=\"NormalInd\">Der skal ske indberetning til Direktoratet for Kriminalforsorgen, Sikkerhedsenheden, ved:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Udlevering af peberspray. En gang månedligt sendes indberetning om, hvor mange gange peberspray har været udleveret til personalet.</p>\r\n        <p class=\"Liste1\"><span class=\"Liste1Nr\" id=\"\">–</span> Anvendelse af peberspray. Indberetning sendes hurtigst muligt.</p>\r\n        <p class=\"Liste1\"><span class=\"Liste1Nr\" id=\"\">–</span> Advarsel om anvendelse af peberspray. Indberetning sendes hurtigst muligt.</p>\r\n      </p>\r\n      <p class=\"Tekstoverskrift\">Rekvirering og opbevaring</p>\r\n      <p class=\"Tekst\">Peberspray rekvireres fra depotet på Københavns Fængsler.</p>\r\n      <p class=\"Tekst\">Peberspray opbevares af institutionen på betryggende måde i særlige peberspraydepoter efter regler, der fastsættes af institutionens leder. Opbevaring skal ske tørt og ikke for varmt og under sådanne forhold, at udlevering efter bekendtgørelsens § 4 hurtigt kan ske.</p>\r\n      <p class=\"Tekst\">Det påhviler tjenestestedet at foretage registrering af serienumre ved modtagelse i institutionen, inddragelse og ombytning af peberspray.</p>\r\n      <p class=\"Tekst\">Brugte beholdere bortskaffes via kontrolleret affald for at undgå misbrug.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Direktoratet for Kriminalforsorgen, den 30. september 2009</P><P CLASS=SIGN1 ALIGN=\"CENTER\">William Rentzmann</P><P CLASS=SIGN2 ALIGN=\"RIGHT\">/ Susanne Norman Andersen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/10/2009"
        },
        {
            "displayName": "Accession",
            "displayValue": "C20090007954"
        },
        {
            "displayName": "Entydig dokumentidentifikation",
            "displayValue": "AA005051"
        },
        {
            "displayName": "Dato for førstegangsindlæggelse",
            "displayValue": "06/10/2009"
        },
        {
            "displayName": "Dato for indlæggelse",
            "displayValue": "06/10/2009"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "79"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "30/09/2009"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. JUR 08-1315-83"
        },
        {
            "displayName": "Stikord",
            "displayValue": "peberspray, Straffuldbyrdelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}