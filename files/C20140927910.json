{
    "id": 163069,
    "title": "Cirkulærebeskrivelse om aftale om særligt INTOPS relateret tillæg for faglærte arbejdere.",
    "documentTypeId": "210",
    "isSagsforlobPeriodValid": true,
    "shortName": "CIS nr 9279 af 08/05/2014",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Aftale mellem Forsvarets Personeltjeneste og Forsvarsarbejdernes Landsorganisation om særligt INTOPS relateret tillæg.</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Cirkulæreskrivelse om aftale om særligt INTOPS relateret tillæg for faglærte arbejdere.</p>\r\n<p class=\"Tekst\">1. FORMÅL</p>\r\n<p class=\"Tekst\">Denne bestemmelse gengiver, hvorledes faglærte arbejdere, der har været enten udsendt i INTOPS, er parat til udsendelse i INTOPS eller hovedsagligt er beskæftiget med arbejds-opgaver, der er relateret til INTOPS, aflønnes.</p>\r\n<p class=\"Tekst\">1.1. Afgrænsning og anvendelsesområde.</p>\r\n<p class=\"Tekst\">Bestemmelsen er gældende for faglærte arbejdere under PKAT 0228, med undtagelse af elmestre, elektrikere, faglærte skibsassistenter og skibsmekanikere ved Statens Istjeneste.</p>\r\n<p class=\"Tekst\">1.2. Hierarki mellem tillæggene.</p>\r\n<p class=\"Tekst\">Aftalen omfatter tre forskellige tillæg, A, B og C. Af disse kan kun ét tillæg oppebæres af gangen således:</p>\r\n<p class=\"Tekst\">• En medarbejder, der opfylder betingelserne både for at få A og B tillæg, vil være berettiget til et A tillæg.</p>\r\n<p class=\"Tekst\">• En medarbejder, der opfylder betingelserne for at få både B og C tillæg, vil være berettiget til et B tillæg.</p>\r\n<p class=\"Tekst\">• En medarbejder, der opfylder betingelserne for at få A, B og C tillæg vil være berettiget til A tillæg.</p>\r\n<p class=\"Tekst\">1.3. Oversigt over ydelserne.</p>\r\n<p class=\"Tekst\">Der kan ydes følgende tillæg:</p>\r\n<p class=\"Tekst\">• Tillæg A er på kr. 32.400 årligt (1997-niveau)</p>\r\n<p class=\"Tekst\">• Tillæg B er på kr. 15.600 årligt (1997-niveau)</p>\r\n<p class=\"Tekst\">• Tillæg C er på kr. 13.200 årligt (1997-niveau)</p>\r\n<p class=\"Tekst\">Alle tillæg er pensionsgivende.</p>\r\n<p class=\"Tekst\">Der kan ydes et engangsbeløb på kr. 8.000 (1997-niveau) for længerevarende udsendelse.</p>\r\n<p class=\"Tekst\">Endelig er der mulighed for, at aftaleparterne aftaler at yde tillæg på særlige vilkår.</p>\r\n<p class=\"Tekst\">1.4. Pension.</p>\r\n<p class=\"Tekst\">Alle beløb er pensionsgivende med den pensionsprocent, som medarbejderen efter OAO-fællesoverenskomsten får for sin basisløn.</p>\r\n<p class=\"Tekst\">1.5. Ydelse af tillæg.</p>\r\n<p class=\"Tekst\">Ved mindre end en måneds ansættelse ydes tillægget forholdsmæssigt.</p>\r\n<p class=\"Tekst\">1.6. Myndighedens ansvar.</p>\r\n<p class=\"Tekst\">Myndigheden indstiller medarbejdere til lægeundersøgelse med vaccinationer, tandlægeundersøgelse og tilstandsprøve. Myndigheden orienterer samtidig Forsvarets Personeltjeneste om dette.</p>\r\n<p class=\"Tekst\">Den myndighed, hvor medarbejderen forretter tjeneste, er ansvarlig for at indberette til Forsvarets Personeltjeneste:</p>\r\n<p class=\"Tekst\">• At en medarbejder er udsendt til INTOPS og igen når medarbejderen er hjemkommet fra INTOPS.</p>\r\n<p class=\"Tekst\">• At en medarbejder er på tjenesterejse til INTOPS og igen når medarbejderen er hjemkommet fra tjenesterejsen.</p>\r\n<p class=\"Tekst\">• At en medarbejder arbejder med materiel til INTOPS og igen når medarbejderen ikke længere arbejder med materiel til INTOPS.</p>\r\n<p class=\"Tekst\">• At en medarbejder opfylder kravene til Sundhedstriaden eller ikke længere opfylder kravene til Sundhedstriaden.</p>\r\n<p class=\"Tekst\">2. A-TILLÆG – HONORERING AF ARBEJDE I UDLANDET</p>\r\n<p class=\"Tekst\">A-tillægget ydes til faglærte, der enten forretter tjeneste i udlandet eller som udsendes på tjenesterejsevilkår til international tjeneste.</p>\r\n<p class=\"Tekst\">Udrejsen skal ske som led i konfliktforebyggende, fredsbevarende, fredsskabende, humanitære eller andre operationer i udlandet og den skal ske på mandat fra en international organisation, fx FN eller NATO. Missionen skal desuden være iværksat på baggrund af en folketingsbeslutning. Forsvarskommandoen, FKO, fører liste over, hvor sådanne operationer finder sted.</p>\r\n<p class=\"Tekst\">2.1. Betingelser.</p>\r\n<p class=\"Tekst\">For at få tillægget skal medarbejderen opfylde alle nedenstående krav:</p>\r\n<p class=\"Tekst\">• Være tjenestegørende i, eller være udsendt til, international tjeneste.</p>\r\n<p class=\"Tekst\">• Have gjort tjeneste i INTOPS-området i mindst 5 kalenderdøgn. I optællingen af kalenderdøgn medregnes ud- og hjemrejsedage.</p>\r\n<p class=\"Tekst\">• Være i en stilling, der er udpeget til at være omfattet af Sundhedstriaden.</p>\r\n<p class=\"Tekst\">• Have gennemført tilstandsprøve med godkendelse*.</p>\r\n<p class=\"Tekst\">• Have gennemført lægeundersøgelse med godkendelse og være erklæret EGNET*.</p>\r\n<p class=\"Tekst\">• Have gennemført tandlægeundersøgelse med godkendelse*.</p>\r\n<p class=\"Tekst\">• Have modtaget Forsvarets basisvaccinationer.</p>\r\n<p class=\"Tekst\">• Have gjort tjeneste i INTOPS regi minimum én gang inden for de foregående 12 måneder.</p>\r\n<p class=\"Tekst\">* = efter den til enhver tid gældende FSU-bestemmelse på området.</p>\r\n<p class=\"Tekst\">2.2. Beløb.</p>\r\n<p class=\"Tekst\">A-tillægget er på kr. 32.400 årligt, i oktober 1997-niveau og er pensionsgivende.</p>\r\n<p class=\"Tekst\">2.3. Kalenderdøgn.</p>\r\n<p class=\"Tekst\">Et kalenderdøgn forstås her som en påbegyndt dato.</p>\r\n<p class=\"Tekst\">Eksempel: Hvis en medarbejder rejser ud den 4. marts klokken 22:00 dansk tid og kommer hjem igen den 8. marts klokken 03:00 dansk tid er kravet om, at udsendelsen skal vare i mindst fem kalenderdøgn opfyldt og medarbejderen skal have tillægget.</p>\r\n<p class=\"Tekst\">Der regnes altid i dansk tid, dvs. GMT +1 time (plus en time ekstra, når der er sommertid i Danmark).</p>\r\n<p class=\"Tekst\">2.4. Udbetalingsperioden.</p>\r\n<p class=\"Tekst\">Tillægget ydes fra udsendelsesdatoen og frem til og med12 måneder efter hjemkomstdatoen.</p>\r\n<p class=\"Tekst\">Eksempel: En medarbejder, der er udsendt i to måneder fra den 8. marts til den 8. maj 2010 vil få tillægget fra den 8. marts 2010 og frem til og med den 7. maj 2011.</p>\r\n<p class=\"Tekst\">2.5. Gentagne udsendelser/tjenesterejser.</p>\r\n<p class=\"Tekst\">Hvis medarbejderen gør tjeneste i eller udsendes til INTOPS-områder flere gange indenfor 12 måneder, ophører tillægget 12 måneder efter sidste hjemkomstdag.</p>\r\n<p class=\"Tekst\">Eksempel: En medarbejder, der er udsendt hele marts måned 2010 og igen i hele oktober måned 2010 skal have tillægget fra den 1. marts 2010 og frem til udgangen af oktober 2011.</p>\r\n<p class=\"Tekst\">2.6. Ophør af tillæg.</p>\r\n<p class=\"Tekst\">A-tillægget ophører efter 12 måneder uden udsendelse eller tjeneste i INTOPS-områder. Desuden ophører tillægget, hvis medarbejderen i 12-månedersperioden ophører med at opfylde betingelserne (jf. punkt 2.1.) for oppebæring af tillægget.</p>\r\n<p class=\"Tekst\">Hvis stillingen som den pågældende er ansat i, ikke længere er udpeget til at være omfattet af Sundhedstriadens krav, eller hvis medarbejderen ikke længere opfylder kriterierne i punkt 2.1., skal Forsvarets Personeltjeneste, efter myndighedens orientering herom (jf. punkt 1.7.), opsige tillægget til bortfald med medarbejderens individuelle opsigelsesvarsel.</p>\r\n<p class=\"Tekst\">Såfremt en medarbejder gennemfører tilstandsprøven med godkendelse; men ikke godkendes som EGNET ved lægeundersøgelsen; men enten erklæres DELVIST EGNET, MIDLERTIDIG UEGNET eller som UEGNET, bortfalder A-tillægget.</p>\r\n<p class=\"Tekst\">2.7. Undtagelse.</p>\r\n<p class=\"Tekst\">Der gives i § 3 mulighed for at fravige reglerne om, at medarbejdere, der udsendes i eller gør tjeneste i INTOPS-områder, skal opfylde de fire Q’er i Sundhedstriaden (lægegodkendelse, træningstilstandsprøve, tandlægegodkendelse og vaccinationer). Fravigelse kan dog kun ske efter konkret aftale mellem Forsvarets Personeltjeneste og Forsvarsarbejdernes Landorganisation og sker efter en vurdering af de konkrete medarbejderes situation.</p>\r\n<p class=\"Tekst\">Myndighed og Forsvarets Personeltjeneste kan indstille medarbejdere til dette tillæg, hvorefter Forsvarets Personeltjeneste, Overenskomst- og Aftaleafdelingen varetager forhandlingen med Forsvarsarbejdernes Landorganisation.</p>\r\n<p class=\"Tekst\">3. Engangsbeløb.</p>\r\n<p class=\"Tekst\">Tillægget suppleres af et engangsbeløb på kr. 8.000 (1997-niveau), hvis medarbejderen i løbet af et kalenderår udsendes til eller gør tjeneste i INTOPS-områder i mere end 60 kalenderdøgn i alt. Engangsbeløbet er pensionsgivende. Ud- og hjemrejsedage medregnes i opgørelsen af kalenderdøgn og et kalenderdøgn beregnes som nævnt under punkt 2.3.</p>\r\n<p class=\"Tekst\">Engangsbeløbet er pensionsgivende.</p>\r\n<p class=\"Tekst\">4. B-TILLÆG – HONORERING FOR AT ARBEJDE MED MATERIEL TIL INTOPS</p>\r\n<p class=\"Tekst\">B-tillæg ydes til faglærte, der som hovedfunktion arbejder med klargøring, fremstilling eller reparation af materiel, der skal anvendes i INTOPS. Der er mulighed for at yde tillægget i en begrænset tidsperiode, såfremt medarbejderen arbejder med materiel til INTOPS i en tidsbegrænset periode.</p>\r\n<p class=\"Tekst\">Eksempel: Medarbejderen arbejder i to måneder med materiel, der skal anvendes i INTOPS. Så vil medarbejderen få tillægget i to måneder.</p>\r\n<p class=\"Tekst\">4.1. Betingelser.</p>\r\n<p class=\"Tekst\">Dokumentation for opfyldelsen skal fremgå af funktions- eller opgavebeskrivelsen eller dokumenteres af myndigheden. For at modtage tillægget skal følgende betingelser være opfyldt:</p>\r\n<p class=\"Tekst\">• Materiellet, der arbejdes med, skal kun være beregnet til INTOPS og må ikke være bestemt for Forsvarets andre opgaver. Myndighedschefen skal konkret vurdere, hvor materiellet anvendes i første led og altså ikke, hvor det muligvis efterfølgende anvendes. Formålet med aftalen er netop bl.a. at honorere personel, der udfører INTOPS-opgaver, som er direkte INTOPS-relaterede og ikke at honorere medarbejdere, der fx er gode til at reparere en bestemt type køretøj, som muligvis efterfølgende kan anvendes i INTOPS.</p>\r\n<p class=\"Tekst\">• Medarbejderen skal arbejde med klargøring, fremstilling og/eller reparation af materiel til INTOPS i mindst 65 procent af sin arbejdstid. Dette svarer til 24 timer om ugen for en fuldtidsansat.</p>\r\n<p class=\"Tekst\">4.2. Beløb.</p>\r\n<p class=\"Tekst\">B-tillægget er på kr. 15.600 årligt i oktober 1997-niveau og er pensionsgivende (se reglerne herfor under punkt 1.5.).</p>\r\n<p class=\"Tekst\">4.3. Udbetalingsperioden.</p>\r\n<p class=\"Tekst\">Tillægget ydes fra det tidspunkt, hvor alle betingelser i punkt 4.1. er opfyldt.</p>\r\n<p class=\"Tekst\">Hvis medarbejderen ikke længere opfylder betingelserne i punkt 4.1., bortfalder tillægget med de til enhver tid gældende individuelle opsigelsesvarsler dog mindst med tre måneders varsel.</p>\r\n<p class=\"Tekst\">5. C-TILLÆG FOR HONORERING AF SUNDHEDSTRIADEN</p>\r\n<p class=\"Tekst\">C-tillæg ydes til faglærte, der er ansat i en stilling, som er udpeget til Sundhedstriaden og som har gennemført og fået godkendt Sundhedstriadens fire dele.</p>\r\n<p class=\"Tekst\">5.1. Betingelser.</p>\r\n<p class=\"Tekst\">Betingelserne for at en medarbejder kan få C-tillægget er, at medarbejderen skal:</p>\r\n<p class=\"Tekst\">• Være i en stilling, der er udpeget til at være omfattet af Sundhedstriadens krav.</p>\r\n<p class=\"Tekst\">• Have gennemført tilstandsprøve med godkendelse.</p>\r\n<p class=\"Tekst\">• Have gennemført lægeundersøgelse med godkendelse og være erklæret EGNET.</p>\r\n<p class=\"Tekst\">• Have gennemført tandlægeundersøgelse med godkendelse.</p>\r\n<p class=\"Tekst\">• Have modtaget Forsvarets basisvaccinationer.</p>\r\n<p class=\"Tekst\">5.2. Beløb.</p>\r\n<p class=\"Tekst\">C-tillægget er på kr. 13.200 årligt i oktober 1997-niveau og er pensionsgivende, jf. punkt 1.5. i denne bestemmelse.</p>\r\n<p class=\"Tekst\">5.3. Udbetalingsperioden.</p>\r\n<p class=\"Tekst\">Tillægget ydes fra det tidspunkt, hvor alle betingelser i punkt 4.1. er opfyldt.</p>\r\n<p class=\"Tekst\">Hvis medarbejderen ikke længere opfylder betingelserne i punkt 4.1. bortfalder tillægget med de til enhver tid gældende individuelle opsigelsesvarsler dog mindst med tre måneders varsel.</p>\r\n<p class=\"Tekst\">5.4. Undtagelse.</p>\r\n<p class=\"Tekst\">Hvis der er usædvanlig lang ventetid for at komme til træningstilstandsprøve eller til læge-godkendelse kan myndigheden indstille til FPT-FA4, at medarbejderen alligevel skal kunne oppebære tillægget. Dette forudsætter dog, at medarbejderen ikke selv har forhalet eller på anden måde vanskeliggjort muligheden for at få de nødvendige godkendelser.</p>\r\n<p class=\"Tekst\">6. OVERGANGSBESTEMMELSER</p>\r\n<p class=\"Tekst\">Medarbejdere, der får tillæg efter Aftale om særligt INTOPS relateret tillæg af 27. februar 2008, kan ikke samtidig hermed få tillæg efter ”Aftale om særligt INTOPS relateret tillæg” af 23. juni 2009.</p>\r\n<p class=\"Tekst\">Medarbejderne omfattet af tidligere aftale om særligt INTOPS relateret tillæg overgik i løbet af efteråret 2009 og foråret 2010 til at få tillæg efter aftalen fra 2009 i stedet for efter den tidligere aftale fra 2008.</p>\r\n<p class=\"Tekst\">7. RAPPORTERING</p>\r\n<p class=\"Tekst\">Tillæggene rapporteres på LKO 5464.</p>\r\n<p class=\"Tekst\">8.000-kroners tillægget efter § 3, stk. 6 rapporteres på LKO 4118.</p>\r\n<p class=\"Tekst\">For LKO 5464s vedkommende er det kun muligt at give en faglært arbejder ét tillæg af gangen.</p>\r\n<p class=\"Tekst\">En medarbejder, der fik enten § 3, § 4 eller § 5 tillæg efter 2008-aftalen fortsætter med at oppebære tillægget indtil det udløber, jævnfør de underskrevne aftaler, eller senest indtil 31. december 2008. Herefter overgår medarbejderen til tillæg efter nærværende aftale, såfremt medarbejderen opfylder betingelserne for dette. Der vil derfor løbende i efteråret 2009 være medarbejdere, der overgår til at få tillæg efter 2009-aftalen.</p>\r\n<p class=\"Tekst\">8. ANSVAR FOR BESTEMMELSE</p>\r\n<p class=\"Tekst\">Ansvar for vedligeholdelse af nærværende cirkulæreskrivelse påhviler Forsvarets Personeltjeneste, Overenskomst- og Aftaleafdelingen.</p>\r\n<p class=\"Tekst\">9. IKRAFTTRÆDEN</p>\r\n<p class=\"Tekst\">Nærværende cirkulæreskrivelse har virkning fra offentliggørelsen på Retsinformation.</p><div class=\"Givet\" id=\"Givet\"><p class=\"Givet\" align=\"center\">Forsvarsministeriet, den 8. maj 2014</p><p class=\"Sign1\" align=\"center\">Nicolai Wammen</p><p class=\"Sign2\" align=\"right\">/ Niels Bundsgaard</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Aftale mellem Forsvarets Personeltjeneste og Forsvarsarbejdernes Landsorganisation om særligt INTOPS relateret tillæg.</p>\r\n<p class=\"Bilagstekst\">Med henvisning til § 2 i Cirkulære om organisationsaftale for håndværkere i staten af 5. august, 2008 (Perst. nr. 038-08), indgået mellem Finansministeriet, Dansk metal, Dansk El-Forbund, Blik- og Rørarbejderforbundet, Forbundet Træ-Industri-Byg i Danmark, Malerforbundet i Danmark, Fagligt Fælles Forbund (for murene) og dansk Funktionærforbund, aftales følgende:</p>\r\n<p class=\"Bilagstekst\">§ 1: Formål:</p>\r\n<p class=\"Bilagstekst\">Denne aftale har til formål at fastholde og sikre kvalificeret personel, der har været udsendt i INTOPS eller er parat til udsendelse i INTOPS eller som hovedsagligt er beskæftiget med arbejdsopgaver, der er relateret til INTOPS.</p>\r\n<p class=\"Bilagstekst\">§ 2: Tillægsdannelsen:</p>\r\n<p class=\"Bilagstekst\">Aftalen sikrer tre forskellige tillæg: A, B og C, jf. nedenstående §§ 3, 4 og 5.</p>\r\n<p class=\"Bilagstekst\">Stk. 2. Tillæggene ydes til Forsvarets civile faglærte omfattet af ovenstående organisationsaftale.</p>\r\n<p class=\"Bilagstekst\">Stk. 5. Der kan kun oppebæres et tillæg ad gangen og i henhold til de betingelser, som er angivet i §§ 3, 4 og 5.</p>\r\n<p class=\"Bilagstekst\">Stk. 6. Hvis en medarbejder samtidig opfylder betingelserne for at modtage tillæg i henhold til §§ 3, 4 og 5, ydes A-tillæg i henhold til § 3.</p>\r\n<p class=\"Bilagstekst\">Hvis en medarbejder opfylder betingelserne for at modtage tillæg i henhold til §§ 3 og 4, ydes A tillæg i henhold til § 3.</p>\r\n<p class=\"Bilagstekst\">Hvis en medarbejder opfylder betingelserne for at modtage tillæg i henhold til §§ 4 og 5, ydes B-tillæg i henhold til § 4.</p>\r\n<p class=\"Bilagstekst\">§ 3: A-tillæg</p>\r\n<p class=\"Bilagstekst\">Tillæg A ydes til faglærte, der forretter tjeneste i eller udsendes på tjenesterejsevilkår til international tjeneste, som led i konfliktforebyggende, fredsbevarende, fredsskabende, humanitære eller andre lignende operationer i udlandet på mandat fra en international organisation, fx FN eller NATO og hvor missionen er iværksat på baggrund af en beslutning i Folketinget.</p>\r\n<p class=\"Bilagstekst\">Forsvarskommandoen angiver, hvor sådanne operationer finder sted.</p>\r\n<p class=\"Bilagstekst\">Stk. 2. Tillægget ydes til medarbejdere, der har gjort tjeneste i 5 kalenderdøgn eller mere. I optællingen af kalenderdøgn medregnes ud- og hjemrejsedage.</p>\r\n<p class=\"Bilagstekst\">Stk. 3. Tillægget ydes kun, hvis medarbejderen endvidere opfylder betingelserne for at modtage C-tillæg.</p>\r\n<p class=\"Bilagstekst\">Stk. 4. Tillægget udgør årligt kr. 32.400,- (niveau okt-97) og er pensionsgivende i henhold til OAO-fællesoverenskomsten.</p>\r\n<p class=\"Bilagstekst\">Stk. 5. Tillægget ydes fra udsendelsesdatoen og ophører 12 måneder efter hjemkomstdatoen.</p>\r\n<p class=\"Bilagstekst\">Hvis medarbejderen gør tjeneste i henhold til stk. 1 flere gange indenfor 12 måneder, ophører tillægget 12 måneder efter sidste hjemkomstdag.</p>\r\n<p class=\"Bilagstekst\">Stk. 6. Til medarbejdere, omfattet af ovenstående, som i løbet af et kalenderår gør tjeneste i INTOPS i mere end 60 kalenderdøgn, opgjort som angivet i stk. 2, ydes endvidere et engangsbeløb på kr. 8.000,- (niveau okt-97). Beløbet er pensionsgivende i henhold til reglerne i OAO-fællesoverenskomsten.</p>\r\n<p class=\"Bilagstekst\">Engangsbeløbet udbetales senest i den næstfølgende marts måned.</p>\r\n<p class=\"Bilagstekst\">Stk. 7. Der kan efter aftale mellem parterne ydes tillæg i henhold til denne bestemmelse uagtet, at stk. 3. ikke opfyldes.</p>\r\n<p class=\"Bilagstekst\">§ 4: B-tillæg</p>\r\n<p class=\"Bilagstekst\">Tillæg C ydes til faglærte, der som hovedfunktion arbejder med klargøring, fremstilling eller reparation af materiel, der skal anvendes i INTOPS. Tillægget kan ydes i en begrænset tidsperiode.</p>\r\n<p class=\"Bilagstekst\">Stk. 2. For at modtage tillægget skal nedenstående pkt. 1 og 2 være opfyldt og dokumentation for opfyldelsen skal fremgå af funktions- eller opgavebeskrivelsen eller dokumenteres af myndigheden:</p>\r\n<p class=\"Bilagstekst\">1. materiellet, der arbejdes med, skal kun være beregnet til INTOPS og må ikke være bestemt for Forsvarets andre opgaver.</p>\r\n<p class=\"Bilagstekst\">2. medarbejderen skal arbejde med klargøring, fremstilling eller reparation af materiel til INTOPS i mindst 65 procent af sin arbejdstid, svarende til 24 timer om ugen for en fuldtidsansat.</p>\r\n<p class=\"Bilagstekst\">Stk. 3. Tillægget udgør årligt kr. 15.600,- (niveau okt-97) og er pensionsgivende i henhold til reglerne i OAO-fællesoverenskomsten.</p>\r\n<p class=\"Bilagstekst\">§ 5: C-tillæg</p>\r\n<p class=\"Bilagstekst\">C-tillæg ydes til faglærte, der arbejder i en stilling, der er udpeget til Sundhedstriaden og som har gennemført og fået godkendt Sundhedstriadens fire dele:</p>\r\n<p class=\"Bilagstekst\">- træningstilstandsprøve</p>\r\n<p class=\"Bilagstekst\">- lægeundersøgelse, med vurderingen egnet</p>\r\n<p class=\"Bilagstekst\">- tandlægeundersøgelse</p>\r\n<p class=\"Bilagstekst\">- vaccinationsprogram</p>\r\n<p class=\"Bilagstekst\">Stk. 2. Tillægget ydes fra det tidspunkt, hvor alle betingelser i henhold til stk.1 er opfyldt.</p>\r\n<p class=\"Bilagstekst\">Stk. 3. Tillægget udgør årligt kr. 13.200,- (niveau okt-97) og er pensionsgivende i henhold til reglerne i OAO-fællesoverenskomsten.</p>\r\n<p class=\"Bilagstekst\">§ 6: Ophør af tillæg</p>\r\n<p class=\"Bilagstekst\">Hvis en medarbejder ikke længere opfylder betingelserne for at modtage tillægget, jf. §§ 3, stk. 2, § 4, stk. 2 og § 5, stk.1, bortfalder tillægget med de til enhver tid gældende individuelle opsigelsesvarsler, dog mindst med tre måneders varsel.</p>\r\n<p class=\"Bilagstekst\">§ 7: Overgangsbestemmelser</p>\r\n<p class=\"Bilagstekst\">Medarbejdere, der er omfattet af Aftale om særligt INTOPS relateret tillæg af 27. februar 2008, kan ikke samtidig med dette tillæg oppebære tillæg efter nærværende aftale.</p>\r\n<p class=\"Bilagstekst\">§ 8: Ikrafttrædelse og opsigelse</p>\r\n<p class=\"Bilagstekst\">Denne aftale træder i kraft den 1. juli 2009.</p>\r\n<p class=\"Bilagstekst\">Stk. 2. Aftalen kan af hver af parterne opsiges skriftligt til bortfald med tre måneders varsel.</p>\r\n<p class=\"Bilagstekst\">Holmen, den 23. juni 2009.</p>\r\n<p class=\"Bilagstekst\">Forsvarsarbejdernes Landsorganisation</p>\r\n<p class=\"Bilagstekst\">Günthe Sørensen</p>\r\n<p class=\"Bilagstekst\">Forsvarets Personeltjeneste</p>\r\n<p class=\"Bilagstekst\">Trine Kristiansen</p>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/05/2014"
        },
        {
            "displayName": "Accession",
            "displayValue": "C20140927910"
        },
        {
            "displayName": "Entydig dokumentidentifikation",
            "displayValue": "AG000585"
        },
        {
            "displayName": "Dato for førstegangsindlæggelse",
            "displayValue": "09/05/2014"
        },
        {
            "displayName": "Dato for indlæggelse",
            "displayValue": "09/05/2014"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9279"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "08/05/2014"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Forsvarets Personeltjeneste"
        },
        {
            "displayName": "Ressortministeriets journalnummer",
            "displayValue": "563-359"
        },
        {
            "displayName": "Stikord",
            "displayValue": "Faglærte, INTOPS"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}