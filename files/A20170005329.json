{
    "id": 186229,
    "title": "Bekendtgørelse af lov om sikring af dyrepatogener",
    "documentTypeId": "30",
    "isSagsforlobPeriodValid": true,
    "shortName": "LBK nr 53 af 11/01/2017",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af lov om sikring af dyrepatogener</p>\r\n<p class=\"Indledning2\">Herved bekendtgøres om sikring af dyrepatogener, jf. lovbekendtgørelse nr. 475 af 15. maj 2014, med den ændring, der følger af § 71 i lov nr. 1715 af 27. december 2016.</p>\r\n<p class=\"Indledning2\">Den bekendtgjorte lovtekst vedrørende § 4 a træder i kraft den 1. februar 2017, jf. § 24, stk. 1, i lov nr. 1715 af 27. december 2016 om Miljø- og Fødevareklagenævnet.</p>\r\n<p class=\"Indledning2\">\r\n</p>\r\n<p class=\"Paragraf\" id=\"id1a96c10b-1955-46a8-8978-a489c3242015\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Miljø- og fødevareministeren kan fastsætte regler om besiddelse, fremstilling, anvendelse, opbevaring, køb, salg og anden form for overdragelse, indførsel, udførsel, distribution, transport og bortskaffelse af dyrepatogener, som kan anvendes ved biologiske anslag rettet mod dyr.</p>\r\n<p class=\"Paragraf\" id=\"id4c2c60e7-bd08-4520-b0ff-8a3f6495c559\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Miljø- og fødevareministeren kan meddele de forbud og påbud, der er nødvendige for overholdelse af loven eller af regler udstedt i medfør heraf eller bestemmelser i Det Europæiske Fællesskabs forordninger.</p>\r\n<p class=\"Paragraf\" id=\"id4fc222ee-b745-4192-abe5-3d993573683c\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Miljø- og fødevareministeren kan hos andre offentlige myndigheder indhente de oplysninger, der er nødvendige for at kontrollere overholdelsen af denne lov og de regler, som er fastsat i medfør heraf. Ministeren kan i forbindelse hermed foretage sammenstilling og samkøring af oplysninger, herunder personoplysninger, i kontroløjemed.</p>\r\n<p class=\"Paragraf\" id=\"id82e5f224-883e-4c73-82c8-d6cd6c1fa30c\">\r\n   <span id=\"P3a\">\r\n   </span>\r\n   <span class=\"ParagrafNr\" id=\"Par3a\">§ 3 a.</span> Miljø- og fødevareministeren kan fastsætte regler om, at skriftlig kommunikation til og fra Miljø- og Fødveareministeriet om forhold, som er omfattet af denne lov eller af regler udstedt i medfør af denne lov, skal foregå digitalt.</p>\r\n<p class=\"Stk2\">\r\n   <span class=\"StkNr\" id=\"id2989bece-23f2-46b8-80b8-59fb063a588e\">Stk. 2.</span> Ministeren kan fastsætte nærmere regler om digital kommunikation, herunder om anvendelse af bestemte it-systemer, særlige digitale formater og digital signatur el. lign.</p>\r\n<p class=\"Stk2\">\r\n   <span class=\"StkNr\" id=\"ide1d9d93c-3e6b-43f8-b732-c3a6a6259c29\">Stk. 3.</span> En digital meddelelse anses for at være kommet frem, når den er tilgængelig for adressaten for meddelelsen.</p>\r\n<p class=\"Paragraf\" id=\"idd2fb68f7-0904-4028-9649-c2e72bff8bd6\">\r\n   <span id=\"P3b\">\r\n   </span>\r\n   <span class=\"ParagrafNr\" id=\"Par3b\">§ 3 b.</span> Miljø- og fødevareministeren kan fastsætte regler om, at afgørelser og andre dokumenter, der udelukkende er truffet eller udstedt på grundlag af elektronisk databehandling, kan udstedes alene med angivelse af ministeriet som afsender.</p>\r\n<p class=\"Paragraf\" id=\"idb9e3ba8b-3ba4-43ab-b527-06e409bbbde2\">\r\n   <span id=\"P3c\">\r\n   </span>\r\n   <span class=\"ParagrafNr\" id=\"Par3c\">§ 3 c.</span> Hvor det efter denne lov eller regler udstedt i medfør af denne lov er krævet, at et dokument, som er udstedt af andre end ministeren for fødevarer, landbrug og fiskeri, skal være underskrevet, kan dette krav opfyldes ved anvendelse af en teknik, der sikre entydig identifikation af den, som har udstedt dokumentet, jf. dog stk. 2. Sådanne dokumenter sidestilles med dokumenter med personlig underskrift.</p>\r\n<p class=\"Stk2\">\r\n   <span class=\"StkNr\" id=\"id3b229fc0-781a-451a-a0b8-c08302b1e3d5\">Stk. 2.</span> Ministeren kan fastsætte nærmere regler om fravigelse af underskriftskrav. Det kan herunder bestemmes, at krav om personlig underskrift ikke kan fraviges for visse typer af dokumenter.</p>\r\n<p class=\"Paragraf\" id=\"idd6e4d1bb-effa-4744-a4e2-cef1c6ce4fee\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Henlægger miljø- og fødevareministeren sine beføjelser efter loven til en myndighed under ministeriet, kan ministeren fastsætte regler om adgang til at klage over myndighedens afgørelser, herunder om, at en klage ikke kan indbringes for en anden administrativ myndighed, og om myndighedens adgang til at genoptage en sag, efter at der er indgivet klage. Ministeren kan endvidere fastsætte regler om indgivelse af klager, herunder om formkrav til klagen.</p>\r\n<p class=\"Stk2\">\r\n   <span class=\"StkNr\" id=\"id89de7be0-cbce-43df-a786-125b231e353b\">Stk. 2.</span> Miljø- og fødevareministeren kan efter forhandling med vedkommende minister henlægge sine beføjelser efter denne lov til en anden statslig myndighed eller institution. Ministeren kan i forbindelse hermed fastsætte regler om adgangen til at klage over disse myndigheders eller institutioners afgørelser, herunder om, at en klage ikke kan indbringes for en anden administrativ myndighed, og om myndighedens eller institutionens adgang til at genoptage en sag, efter at der er indgivet klage.</p>\r\n<p class=\"Paragraf\" id=\"idcdf2547d-a853-4961-a0c8-f780954578f3\">\r\n   <span id=\"P4a\">\r\n   </span>\r\n   <span class=\"ParagrafNr\" id=\"Par4a\">§ 4 a.</span> Afgørelser truffet i henhold til denne lov eller regler udstedt i medfør heraf kan, hvis ikke andet er fastsat i loven eller i henhold til regler udstedt i medfør heraf, påklages til Miljø- og Fødevareklagenævnet, som behandler sagen i afdelingen omhandlet i § 3, stk. 1, nr. 8, i lov om Miljø- og Fødevareklagenævnet, og kan dermed ikke indbringes for anden administrativ myndighed.</p>\r\n<p class=\"Stk2\">\r\n   <span class=\"StkNr\" id=\"id1b9efa69-5c55-48c3-bbf5-2f2c04dca418\">Stk. 2.</span> Klage til Miljø- og Fødevareklagenævnet indgives skriftligt til den myndighed, der har truffet afgørelsen, ved anvendelse af digital selvbetjening, jf. dog § 21, stk. 2-4, i lov om Miljø- og Fødevareklagenævnet. Myndigheden skal, hvis den vil fastholde afgørelsen, snarest og som udgangspunkt ikke senere end 3 uger efter modtagelsen af klagen videresende klagen til klageinstansen. Klagen skal ved videresendelsen være ledsaget af den påklagede afgørelse, de dokumenter, der er indgået i sagens bedømmelse, og en udtalelse fra myndigheden med dennes bemærkninger til sagen og de i klagen anførte klagepunkter.</p>\r\n<p class=\"Paragraf\" id=\"id3df1b2ae-d77d-4988-ab5a-0961eae6e1de\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Miljø- og fødevareministeren eller den, ministeren bemyndiger hertil, har til enhver tid mod behørig legitimation uden retskendelse adgang til offentlig og privat ejendom, lokaliteter, fortegnelser, papirer m.v., herunder også materiale, der opbevares i elektronisk form, for at tilvejebringe oplysninger, der er nødvendige til brug for løsningen af opgaver i henhold til denne lov og regler fastsat i medfør af loven eller Det Europæiske Fællesskabs forordninger.</p>\r\n<p class=\"Stk2\">\r\n   <span class=\"StkNr\" id=\"id7576f371-6d93-4d9a-83be-5da59273a614\">Stk. 2.</span> Stk. 1 finder ikke anvendelse på bygninger eller dele af bygninger, der udelukkende anvendes til privat beboelse.</p>\r\n<p class=\"Stk2\">\r\n   <span class=\"StkNr\" id=\"id9102016d-f633-4b9e-b359-94c5056d7ce4\">Stk. 3.</span> Politiet yder om nødvendigt bistand til gennemførelse af kontrol efter stk. 1. Miljø- og fødevareministeren kan efter forhandling med justitsministeren fastsætte nærmere regler herom.</p>\r\n<p class=\"Stk2\">\r\n   <span class=\"StkNr\" id=\"idb8b4fa6b-a0a6-47b5-9e66-f555c152a64c\">Stk. 4.</span> Den, der er omfattet af reglerne i denne lov eller af regler fastsat i medfør af denne lov, skal efter anmodning fra miljø- og fødevareministeren eller den, ministeren bemyndiger hertil, give alle oplysninger, herunder om økonomiske og regnskabsmæssige forhold, som er påkrævet af hensyn til kontrollens gennemførelse, samt vederlagsfrit yde ministeren eller den, ministeren bemyndiger hertil, den fornødne bistand ved kontrol, prøvetagning, kopiering og udlevering af skriftligt materiale og udskrifter af oplysninger, som opbevares i elektronisk form.</p>\r\n<p class=\"Stk2\">\r\n   <span class=\"StkNr\" id=\"idaa625f49-8c8e-42ae-82ca-24932eda0e76\">Stk. 5.</span> Miljø- og fødevareministeren eller den, ministeren bemyndiger hertil, kan udtage prøver til undersøgelser uden at skulle erlægge betaling herfor.</p>\r\n<p class=\"Paragraf\" id=\"id8789fb68-3620-4e43-a66b-f00430b5670f\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Ministeren kan fastsætte regler om, at laboratorier, virksomheder m.v., som besidder, fremstiller, anvender, opbevarer, køber, sælger og på anden måde overdrager, indfører, udfører, distribuerer, transporterer eller bortskaffer dyrepatogener, afholder udgifterne ved den kontrol og det tilsyn, der udføres efter loven eller regler fastsat i medfør af loven eller af Det Europæiske Fællesskabs forordninger, herunder udgifter i forbindelse med laboratorieundersøgelser, udtagning af prøver og andre foranstaltninger.</p>\r\n<p class=\"Paragraf\" id=\"id5800ec92-070b-417f-92ca-8858236e04e3\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Medmindre højere straf er forskyldt efter anden lovgivning, straffes den, der overtræder forbud eller undlader at efterkomme påbud meddelt efter § 2, med bøde eller under skærpende omstændigheder fængsel indtil 2 år.</p>\r\n<p class=\"Stk2\">\r\n   <span class=\"StkNr\" id=\"ide6a8c047-e9ef-4e4d-9212-7b878ead33a0\">Stk. 2.</span> I regler, der udstedes i medfør af denne lov, kan der fastsættes straf af bøde eller under skærpende omstændigheder fængsel indtil 2 år for overtrædelse af bestemmelser i reglerne.</p>\r\n<p class=\"Stk2\">\r\n   <span class=\"StkNr\" id=\"id4229f811-9ab1-4bf6-b39c-52d75ff43588\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id065ef196-b7ad-4f6c-9e06-137c39d6016a\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Loven træder i kraft den 1. juli 2009.</p>\r\n<p class=\"Paragraf\" id=\"id83dda9b7-9a0e-4064-ad57-2b53c2ee37f5\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Loven gælder ikke for Færøerne og Grønland, men kan ved kongelig anordning helt eller delvis sættes i kraft for Grønland med de afvigelser, som de særlige grønlandske forhold tilsiger.</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 1459 af 17. december 2013<a class=\"FodnoteHenvisning\" name=\"Henvisning_id984ffcf6-c748-471c-8850-990fe338cdeb\" href=\"#id984ffcf6-c748-471c-8850-990fe338cdeb\">1)</a> (Obligatorisk digital kommunikation, ændring af klagebestemmelser som følge af ressortoverførsel m.v.) indeholder følgende ikrafttrædelses- og overgangsbestemmelser:</p>\r\n<p class=\"CentreretParagraf\">§ 17</p>\r\n<p class=\"Stk2\">\r\n   <span class=\"StkNr\">Stk. 1.</span> Loven træder i kraft den 1. januar 2014.</p>\r\n<p class=\"Stk2\">\r\n   <span class=\"StkNr\">Stk. 2.</span> (Udelades)</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 1715 af 27. december 2016 om Miljø- og Fødevareklagenævnet<a class=\"FodnoteHenvisning\" name=\"Henvisning_id8c3b8604-9c82-46cb-9f7a-f1ef541f5cdd\" href=\"#id8c3b8604-9c82-46cb-9f7a-f1ef541f5cdd\">2)</a> indeholder følgene ikrafttrædelses- og og overgangsbestemmelser:</p>\r\n<p class=\"Paragraf\" id=\"idedf1e986-e3bf-430c-b0f5-8e1c968ef915\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Loven træder i kraft den 1. februar 2017.</p>\r\n<p class=\"Stk2\">\r\n   <span class=\"StkNr\" id=\"id5a713ef4-7be2-429f-a33e-d496028f1c94\">Stk. 2.</span> (Udelades)</p>\r\n<p class=\"Stk2\">\r\n   <span class=\"StkNr\" id=\"id7e3be4a9-88bf-4ec7-a97d-5c40de57ff71\">Stk. 3.</span> Erhvervsministeren<a class=\"FodnoteHenvisning\" name=\"Henvisning_idfdb6abb7-acad-4f6b-adb3-7e4b8c2ceb4e\" href=\"#idfdb6abb7-acad-4f6b-adb3-7e4b8c2ceb4e\">3)</a> kan efter høring af miljø- og fødevareministeren fastsætte overgangsregler.</p>\r\n<p class=\"Stk2\">\r\n   <span class=\"StkNr\" id=\"id336da7a2-7a85-457a-9735-6e9f84e713ab\">Stk. 4.</span> (Udelades)</p>\r\n<p class=\"Stk2\">\r\n   <span class=\"StkNr\" id=\"idac123b81-1e35-4bfa-961c-3c0ab2c9ebc7\">Stk. 5.</span> Regler, der er fastsat i henhold til hidtil gældende regler, forbliver i kraft, indtil de ophæves eller afløses af regler fastsat med hjemmel i denne lov. Overtrædelse af reglerne straffes efter de hidtil gældende regler.</p>\r\n<p class=\"Stk2\">\r\n   <span class=\"StkNr\" id=\"id668ab821-228b-478f-a8fd-22be86306f12\">Stk. 6.</span> Verserende klagesager i Natur- og Miljøklagenævnet eller Klagecenter for Fødevarer, Landbrug og Fiskeri, der ikke er færdigbehandlet ved denne lovs ikrafttræden, færdigbehandles og afgøres af Miljø- og Fødevareklagenævnet efter reglerne i denne lov. Dette gælder dog ikke verserende klagesager ved Natur- og Miljøklagenævnet, som ved lovens ikrafttræden skal færdigbehandles og afgøres af Planklagenævnet,jf. § 1 i lov om Planklagenævnet.</p>\r\n<p class=\"Stk2\">\r\n   <span class=\"StkNr\" id=\"id30a77c55-0f98-4af9-a047-5ad2c18f149e\">Stk. 7.</span> (Udelades)</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 11. januar 2017</p><p class=\"Sign1\" align=\"center\">Esben Egede Rasmussen</p><p class=\"Sign2\" align=\"right\">/ Birthe Schubart Haabegaard</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id984ffcf6-c748-471c-8850-990fe338cdeb\" href=\"#Henvisning_id984ffcf6-c748-471c-8850-990fe338cdeb\">1)</a> Lovændringen vedrører §§ 3 a - 3 c, og § 4, stk. 1, 2. pkt.</p>\r\n<p class=\"Fodnote\">\r\n   <a class=\"FodnoteNr\" name=\"id8c3b8604-9c82-46cb-9f7a-f1ef541f5cdd\" href=\"#Henvisning_id8c3b8604-9c82-46cb-9f7a-f1ef541f5cdd\">2)</a> Lovændringen vedører indsættelse af § 4 a.</p>\r\n<p class=\"Fodnote\">\r\n   <a class=\"FodnoteNr\" name=\"idfdb6abb7-acad-4f6b-adb3-7e4b8c2ceb4e\" href=\"#Henvisning_idfdb6abb7-acad-4f6b-adb3-7e4b8c2ceb4e\">3)</a> Ved kongelig resolution af 28. november 2016 er betegnelsen Erhvervs- og Vækstministeriet ændret til Erhvervsministeriet, jf. bekendtgørelse nr. 1777 af 23. december 2016.</p>\r\n<p class=\"Fodnote\">\r\n</p>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/01/2017"
        },
        {
            "displayName": "Accession",
            "displayValue": "A20170005329"
        },
        {
            "displayName": "Entydig dokumentidentifikation",
            "displayValue": "CK001152"
        },
        {
            "displayName": "Dato for førstegangsindlæggelse",
            "displayValue": "14/01/2017"
        },
        {
            "displayName": "Dato for indlæggelse",
            "displayValue": "14/01/2017"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "53"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "11/01/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Fødevarestyrelsen, j.nr. 2017-32-30-00072"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}