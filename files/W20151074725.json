{
    "id": 172863,
    "title": "Ligestillingsnævnets afgørelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10747 af 27/11/2006",
    "documentHtml": "<div class=\"bjelke\">Den fulde tekst</div><p class=\"Titel2\">Ligestillingsnævnets afgørelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Italic\">J.nr. 2007-41 Konkurrence om en brystoperation var ikke en kønsdiskrimination, som nævnet havde kompetence til at behandle efter ligestillingsloven</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klageren, en kvinde, klagede ved mail af 22. juli og 8. august 2006 til Ligestillingsnævnet over en konkurrence, hvor de kvindelige medlemmer af en kontaktside på Internettet kunne vinde en brystoperation. Det fremgik af kontaktsiden, at de kvindelige gæster kunne indsende et billede af deres bryster, hvorefter de andre medlemmer af kontaktsiden kunne stemme om, hvem der skulle have en brystoperation. Den deltager, der modtog flest stemmer, vandt en brystoperation, som kontaktsiden betalte for. ¬Ligestillingsnævnet fandt, at afholdelsen af konkurrencen ikke var udtryk for en kønsdiskrimination, som nævnet havde kompetence til at behandle efter ligestillingslovens § 2, stk. 1, idet klagen ikke vedrørte det forhold, at en person ikke bliver behandlet lige med personer af dette modsatte køn. Endvidere fandt nævnet ikke, at konkurrencen faldt ind under begrebet seksuel chikane, således som dette begreb må forstås i ligestillingsloven, allerede fordi den ikke var rettet mod nogen bestemt enkeltperson. Nævnet kunne som følge heraf ikke behandle klagen.</p>\r\n   <p class=\"TekstGenerel\">\r\n   </p>\r\n</div>\r\n<p>Sagen drejer sig om en klage over en konkurrence, hvor de kvindelige medlemmer af en kontaktside på Internettet kan vinde en brystoperation. ¬¬<span class=\"Bold\">Sagsfremstilling</span>¬Klageren, en kvinde, klagede ved mail af 22. juli og 8. august 2006 til Ligestillingsnævnet over en konkurrence, hvor de kvindelige medlemmer af en kontaktside på Internettet kan vinde en brystoperation. ¬¬Det fremgår af kontaktsiden, at de kvindelige gæster kan indsende et billede af deres bryster, hvorefter de andre medlemmer af kontaktsiden kan stemme om, hvem der skal have en brystoperation. Den deltager, der modtager flest stemmer, vinder en brystoperation, som kontaktsiden betaler for. ¬¬<span class=\"Bold\">Parternes påstande</span>¬<span class=\"Bold\">Klageren</span> mener, at konkurrencen skal stoppes, idet det ikke kan være tilladt at sætte normer for, hvordan bryster skal se ud, da dette er nedværdigende overfor kvinder. ¬¬<span class=\"Bold\">Ligestillingsnævnets bemærkninger og konklusion</span>¬Ligestillingsnævnet kan efter ligestillingslovens § 19 behandle sager om forskelsbehandling på grund af køn efter § 2 i ligestillingsloven, samt efter lov om lige løn til mænd og kvinder, lov om ligebehandling af mænd og kvinder med hensyn til beskæftigelse og barselsorlov m.v. og lov om ligebehandling af mænd og kvinder inden for de erhvervstilknyttede sikringsordninger og lov om børnepasningsorlov. ¬¬Det fremgår af ligestillingslovens § 2, stk. 1, at enhver arbejdsgiver, myndighed eller organisation skal behandle kvinder og mænd lige indenfor offentlig forvaltning og erhvervsmæssig og almen virksomhed. Det fremgår af lovens § 2, stk. 3, at der inden for anvendelsesområdet i stk. 1, kan tilkendes personer, der udsættes for seksuel chikane, en godtgørelse. Der skal herved navnlig lægges vægt på, om der har bestået et afhængighedsforhold mellem den, der har været udsat for chikanen, og den der har udøvet den. ¬¬Imidlertid findes afholdelsen af den konkurrence, som klagen vedrører, ikke at være udtryk for en kønsdiskrimination, som nævnet har kompetence til at behandle efter ligestillingslovens § 2, stk. 1, idet klagen ikke vedrører det forhold, at en person ikke bliver behandlet lige med personer af dette modsatte køn. Klagen vedrører heller ikke overtrædelse af nogen af de øvrige lovbestemmelser, der er nævnt ovenfor. Uanset at afholdelsen af konkurrence kan virke stødende på nogen, falder den efter nævnets opfattelse endvidere ikke inden for begrebet seksuel chikane, således som dette begreb må forstås i ligestillingsloven, allerede fordi den ikke er rettet mod nogen bestemt enkeltperson. Det kan f. eks. heller ikke antages, at fremstilling og udbredelse af pornografisk materiale er omfattet af ovenstående ligestillingslove og dermed af ligestillingsnævnets kompetence. ¬¬Som følge af det anførte ¬¬<span class=\"Bold\">bestemmes:</span> ¬¬Ligestillingsnævnet kan ikke behandles denne klage. ¬</p>\r\n<p>\r\n   <span class=\"Italic\">&lt;2007-41&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/10/2015"
        },
        {
            "displayName": "Accession",
            "displayValue": "W20151074725"
        },
        {
            "displayName": "Entydig dokumentidentifikation",
            "displayValue": "CF001680"
        },
        {
            "displayName": "Dato for indlæggelse",
            "displayValue": "07/10/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10747"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "27/11/2006"
        },
        {
            "displayName": "Administrerende myndighed",
            "displayValue": "Ligestillingsnævnet"
        },
        {
            "displayName": "Ressortministeriets journalnummer",
            "displayValue": "2007-41"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}