{
    "id": 34981,
    "title": "Daginstitution - opholdsbetaling - efterfølgende regulering af betalingen - tilbagebetaling - skattetekniske fradrag (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19441 af 10/11/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Det sociale udvalg var ikke afskåret fra at foretage efterregulering  \r\n\r\n af daginstitutionsbetaling, selv om den skattepligtige indkomst ved  \r\n\r\n slutopgørelsen var mindre end den forskudsregistrerede indkomst når nedgangen  \r\n\r\n skyldtes specielle skattetekniske fradrag. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Daginstitution - opholdsbetaling - efterfølgende  \r\n\r\n regulering af betalingen - tilbagebetaling - skattetekniske fradrag (* 1)  \r\n\r\n</H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>Et forældrepar F, der drev selvstændig virksomhed, havde to børn i  \r\n\r\n daginstitution. Der var hidtil ydet delvis friplads. </P>  \r\n\r\n<P>F var tidligere gjort bekendt med betalingsbekendtgørelsens § 4, stk. 2 og  \r\n\r\n § 5. </P>  \r\n\r\n<P>I december 1986 foretog socialforvaltningen en fornyet fripladsberegning  \r\n\r\n uden at der forelå ny ansøgning herom. </P>  \r\n\r\n<P>Fripladsberegningen skete på grundlag af den forskudsregistrerede indtægt  \r\n\r\n for 1987 på 87.119 kr. </P>  \r\n\r\n<P>Der blev ydet 55 % friplads. </P>  \r\n\r\n<P>Ved socialforvaltningens efterkontrol af fripladsbevillingen på grundlag  \r\n\r\n af selvangivelse og foreliggende regnskab for 1987 fremgik det, at der var  \r\n\r\n foretaget skattetekniske fradrag (nedskrivning af inventar udover 10 %) med  \r\n\r\n 126.531 kr. </P>  \r\n\r\n<P>Den skattepligtige indtægt var opgjort til 48.116 kr. </P>  \r\n\r\n<P>Socialforvaltningen krævede tilbagebetaling af for meget ydet friplads med  \r\n\r\n 2.463 kr. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet ophævede socialforvaltningens krav om tilbagebetaling af  \r\n\r\n for meget ydet friplads for 1987. </P>  \r\n\r\n<P>Nævnet anførte i sin afgørelse, at nævnet var enig med socialforvaltningen  \r\n\r\n i, at inventarafskrivninger på over 10 % - uanset at de anerkendes ved  \r\n\r\n fastsættelsen af den skattepligtige indtægt - måtte betragtes som specielle  \r\n\r\n skattetekniske fradrag, som ikke kunne medtages ved beregning af  \r\n\r\n daginstitutionsbetaling, jf. betalingsbekendtgørelsens § 4, stk. 2. </P>  \r\n\r\n<P>F havde derfor ikke været berettiget til friplads for deres børn i 1987.  \r\n\r\n</P>  \r\n\r\n<P>Det forhold, at bevillingen efterfølgende viste sig at have været forkert,  \r\n\r\n var ikke i sig selv tilstrækkeligt til at begrunde et krav om efterbetaling.  \r\n\r\n</P>  \r\n\r\n<P>Betingelsen herfor var, at ansøgeren havde givet urigtige oplysninger,  \r\n\r\n eller at der efterfølgende var sket ændringer i indtægten eller andre  \r\n\r\n forhold, der havde betydning for retten til bortfald eller nedsættelse af  \r\n\r\n betalingen jf. betalingsbekendtgørelsens § 5, stk. 2 og stk. 3. </P>  \r\n\r\n<P>I F's tilfælde havde socialforvaltningen bevilget 55 % friplads for 1987  \r\n\r\n på grundlag af en forskudsregistreret indtægt på 87.119 kr. </P>  \r\n\r\n<P>Den endelige skattepligtige indtægt udgjorde 48.116 kr. Der var således  \r\n\r\n ikke sket nogen stigning i indtægten, hvorfor der ikke på dette grundlag  \r\n\r\n kunne stilles krav om efterbetaling. </P>  \r\n\r\n<P>Den fejlagtigt beregnede friplads skyldtes således ikke urigtige  \r\n\r\n oplysninger fra F's side eller ændringer i forholdene, men beroede alene på  \r\n\r\n en forvaltningsfejl, idet socialforvaltningen ved bevillingen ikke havde  \r\n\r\n taget højde for de skattetekniske fradrag. </P>  \r\n\r\n<P>Nævnet fandt, at ansvaret for denne fejl ikke kunne pålægges F og ophævede  \r\n\r\n derfor kommunens krav om efterbetaling. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Det sociale udvalg anførte, at de skattetekniske fradrag normalt først  \r\n\r\n aftales mellem skatteyder og revisor, når en virksomheds bruttoresultat var  \r\n\r\n kendt. </P>  \r\n\r\n<P>Udvalget fandt derfor, at det fortsat var forskudsregistreringens  \r\n\r\n oplysninger, der som hovedregel måtte lægges til grund for årsomregninger af  \r\n\r\n fripladsbevillinger - naturligvis reguleret med de skattetekniske fradrag,  \r\n\r\n der kunne udledes af forskudsregistreringen. </P>  \r\n\r\n<P>Efter udvalgets opfattelse omfattede oplysningspligten i  \r\n\r\n betalingsbekendtgørelsens § 5, stk. 2, også skattetekniske fradrag, således  \r\n\r\n at det var fripladsmodtagerens forpligtigelse at give meddelelse om  \r\n\r\n skattetekniske fradrag af en art, der betingede ændringer i  \r\n\r\n fripladsbevillingen. </P>  \r\n\r\n<P>Antaget til principiel behandling: </P>  \r\n\r\n<P>Sagen blev antaget til principiel behandling til afklaring af, om der er  \r\n\r\n adgang til at foretage regulering med tilbagevirkende kraft, selvom kommunen  \r\n\r\n ikke ved bevillingen af friplads forespurgte, om der forventedes foretaget  \r\n\r\n specielle skattetekniske fradrag. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 73. </P>  \r\n\r\n<P>Socialministeriets bekendtgørelse nr. 848 af 11. december 1986 om betaling  \r\n\r\n for ophold i daginstitutioner m.v. for børn, § 4, stk. 2 og § 5, stk. 2 og 3.  \r\n\r\n</P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Det sociale udvalg kunne foretage regulering af betalingen for børnenes  \r\n\r\n ophold i daginstitution for året 1987. </P>  \r\n\r\n<P>Ankestyrelsen lagde vægt på, at der var tale om specielle skattetekniske  \r\n\r\n fradrag, jf. SM 0-45-86. </P>  \r\n\r\n<P>Det forhold, at den skattepligtige indkomst ved slutopgørelsen var mindre  \r\n\r\n end den forskudsregistrerede kunne ikke afskære det sociale udvalg fra at  \r\n\r\n regulere betalingen for børnenes ophold i daginstitution, når nedgangen  \r\n\r\n skyldtes specielle skattetekniske fradrag. </P>  \r\n\r\n<P>Ankestyrelsen fandt i øvrigt ikke, at der forelå en forvaltningsfejl, som  \r\n\r\n med rimelighed kunne tillægges kommunen. </P>  \r\n\r\n<P>Ankestyrelsen ændrede således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Offentliggjort af Socialstyrelsen i SM O-018-90 15/03/1990"
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19891944125"
        },
        {
            "displayName": "Entydig dokumentidentifikation",
            "displayValue": "CA002912"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19441"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "10/11/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20942-89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}