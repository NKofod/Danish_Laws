{
    "id": 54340,
    "title": "Vejledning om inkassoproceduren vedrørende forsikringsordningen for private arbejdsgivere efter dagpengelovens § 27 ",
    "documentTypeId": "180",
    "isSagsforlobPeriodValid": false,
    "shortName": "VEJ nr 214 af 18/12/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om inkassoproceduren vedrørende  \r\n\r\n forsikringsordningen for private arbejdsgivere efter dagpengelovens § 27  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<PRE>  \r\n\r\n Indholdsfortegnelse.  \r\n\r\n 1.     Indledning........................................ 4  \r\n\r\n 2.     Forsikringsordningen for private arbejdsgivere.... 4  \r\n\r\n 2.1.   Personkreds....................................... 4  \r\n\r\n 2.2.   Opkrævning af acontopræmie........................ 5  \r\n\r\n 2.3.   Årsreguleringsbeløb............................... 5  \r\n\r\n 2.3.1. Opkrævning eller udbetaling af årsreguleringsbeløb  \r\n\r\n        hos arbejdsgivere, hvor forsikringen fortsat er  \r\n\r\n        i kraft........................................... 6  \r\n\r\n 2.3.2. Opkrævning eller udbetaling af årsreguleringsbeløb  \r\n\r\n        hos arbejdsgivere, hvor forsikringen er ophørt.... 6  \r\n\r\n 2.4.   Udelukkelse og inkasso............................ 7  \r\n\r\n 2.4.1. Udelukkelse....................................... 7  \r\n\r\n 2.4.2. Inkasso........................................... 7  \r\n\r\n 2.4.3. Inkasso hos tidligere ophørte arbejdsgivere....... 7  \r\n\r\n 3.     Kommunens behandling af inkassomaterialet......... 8  \r\n\r\n 3.1.   Tilsigelse til udlægsforretning................... 8  \r\n\r\n 3.2.   Kontoudtog........................................ 9  \r\n\r\n 3.3.   Aftale/Betalingskort.............................. 9  \r\n\r\n 3.4.   Inkassolisten.....................................10  \r\n\r\n 3.5.   Inkassoindberetningsblanketter....................12  \r\n\r\n 4.     Behandling af Socialministeriets krav ved  \r\n\r\n        betalingsstandsning mv. ..........................12  \r\n\r\n 5.     Modregning........................................13  \r\n\r\n 6.     Flytning..........................................13  \r\n\r\n 7.     Afgangsføring af uerholdelige restancer...........14  \r\n\r\n 8.     Ikrafttrædelsesregler.............................14  \r\n\r\n 8.1.   Ikrafttrædelse....................................14  \r\n\r\n Bilagsfortegnelse:  \r\n\r\n Bilag 1. Socialministeriets bekendtgørelse nr. 150 af 3. marts 1990  \r\n\r\n          om forsikring for private arbejdsgivere. (* 1)  \r\n\r\n Bilag 2. Meddelelse om restance og forsikringsophør. (* 1)  \r\n\r\n Bilag 3. Tilsigelse til udlægsforretning. (* 1)  \r\n\r\n Bilag 4. Kontoudtog. (* 1)  \r\n\r\n Bilag 5. Aftale/Betalingskort. (* 1)  \r\n\r\n Bilag 6. Inkassoliste. (* 1)  \r\n\r\n Bilag 7. Inkassoindberetningsblanket. (* 1)  \r\n\r\n</PRE>  \r\n\r\n<P CLASS=PUNKT> <B>1.</B> Indledning. </P>  \r\n\r\n<P>Efter aftale fra 1972 mellem Socialministeriet, Kommunernes Landsforening  \r\n\r\n samt Københavns og Frederiksberg kommuner, er det kommunerne, der inddriver  \r\n\r\n restancer vedrørende forsikringsordningen for private arbejdsgivere. </P>  \r\n\r\n<P>I anledning af ændrede regler fra 2. april 1990 for forsikringsordningen  \r\n\r\n er der i samarbejde med Kommunernes Landsforening, Københavns og  \r\n\r\n Frederiksberg kommuner samt Foreningen af Pantefogeder i Danmark udarbejdet  \r\n\r\n denne nye vejledning, der erstatter den tidligere vejledning af 6. juni 1985  \r\n\r\n fra den daværende Sikringsstyrelse til kommunerne om inkassobehandlingen.  \r\n\r\n</P>  \r\n\r\n<P CLASS=PUNKT> <B>2.</B> Forsikringsordningen for private arbejdsgivere.  \r\n\r\n</P>  \r\n\r\n<P>2.1. Personkreds. </P>  \r\n\r\n<P>Efter dagpengeloven har private arbejdsgivere som hovedregel pligt til at  \r\n\r\n udbetale dagpenge til deres ansatte de første 2 uger af hvert  \r\n\r\n sygdomstilfælde. </P>  \r\n\r\n<P>Efter lovens § 27 kan visse arbejdsgivere tegne en forsikring, der giver  \r\n\r\n ret til refusion fra kommunerne for de sygedagpenge, som lønmodtageren har  \r\n\r\n ret til fra arbejdsgiveren. De nærmere bestemmelser findes i  \r\n\r\n Socialministeriets bekendtgørelse nr. 150 af 3. marts 1990 om forsikring for  \r\n\r\n private arbejdsgivere, jf. bilag 1. </P>  \r\n\r\n<P>Kun arbejdsgivere, hvis samlede lønudbetalinger ikke overstiger en fastsat  \r\n\r\n grænse, kan tegne en sådan forsikring. Grænsen for forsikringsåret 1. januar  \r\n\r\n - 31. december 1992 udgør 4.128.000 kr. </P>  \r\n\r\n<P>Opkrævning af forsikringspræmie mv. administreres af Socialministeriet.  \r\n\r\n</P>  \r\n\r\n<P>Når en arbejdsgiver har tegnet forsikring, beregner og udbetaler  \r\n\r\n arbejdsgiveren dagpenge til sine ansatte. </P>  \r\n\r\n<P>2.2. Opkrævning af acontopræmie. </P>  \r\n\r\n<P>Præmien til forsikringsordningen opkræves kvartalsvis forud med et  \r\n\r\n acontobeløb. Præmien udgør en procentdel af arbejdsgiverens samlede  \r\n\r\n forventede lønudgift i forsikringsåret. Procenten fastsættes pr.  \r\n\r\n forsikringsår af Socialministeriet. Procentsatsen er for perioden 1. januar -  \r\n\r\n 31. december 1992 fastsat til 0,66 %. </P>  \r\n\r\n<P>Præmieopkrævninger for et kvartal udsendes ca. den 20. i måneden før  \r\n\r\n kvartalets begyndelse. Seneste rettidige betalingsdato er den 15. i  \r\n\r\n kvartalets første måned. </P>  \r\n\r\n<P>Betales opkrævningen ikke, udsendes 2. opkrævning (rykker) i begyndelsen  \r\n\r\n af kvartalets anden måned. Ved denne opkrævning tillægges en engangsafgift  \r\n\r\n for for sen betaling på 2 % af det skyldige beløb. 2. opkrævning (rykker)  \r\n\r\n skal være betalt senest den 5. i kvartalets tredie måned. </P>  \r\n\r\n<P>Betales 2. opkrævning (rykker) heller ikke, udelukkes arbejdsgiveren af  \r\n\r\n ordningen og det skyldige beløb kan inddrives ved udlæg af den kommunale  \r\n\r\n pantefoged, se afsnit 2.4. </P>  \r\n\r\n<P>2.3. Årsreguleringsbeløb. </P>  \r\n\r\n<P>Når den faktiske lønsum for forsikringsåret kendes, beregnes den endelige  \r\n\r\n præmie for året. Dette sker ca. 20. marts (eller eventuelt ca. 20. juni) i  \r\n\r\n det efterfølgende år. </P>  \r\n\r\n<P>Beregningen foretages for alle arbejdsgivere, som har været medlemmer af  \r\n\r\n forsikringsordningen på et eller andet tidspunkt i det senest forløbne  \r\n\r\n forsikringsår. </P>  \r\n\r\n<P>Forskellen mellem den endelige præmie og årets pålignede acontopræmie  \r\n\r\n (årsreguleringsbeløbet) opkræves eller udbetales som beskrevet nedenfor. </P>  \r\n\r\n<P>2.3.1. Opkrævning eller udbetaling af årsreguleringsbeløb hos  \r\n\r\n arbejdsgivere, hvor forsikringen fortsat er i kraft. </P>  \r\n\r\n<P>Er arbejdsgiveren fortsat forsikret på tidspunktet for årsafregningen,  \r\n\r\n opkræver eller udbetaler Socialministeriet årsreguleringsbeløbet. </P>  \r\n\r\n<P>2.3.2. Opkrævning eller udbetaling af årsreguleringsbeløb hos  \r\n\r\n arbejdsgivere, hvor forsikringen er ophørt. </P>  \r\n\r\n<P>Er arbejdsgiveren ophørt i forsikringsordningen på tidspunktet for  \r\n\r\n beregningen af årsreguleringsbeløbet, betragtes acontopræmie som endelig  \r\n\r\n præmie medmindre </P>  \r\n\r\n<UL CLASS=PLAIN-LIST>  \r\n\r\n<LI>1) Årsreguleringsbeløbet er i Socialministeriets favør og det beregnede  \r\n\r\n årsreguleringsbeløb udgør mere end 1.000 kr. eller mere end 25 % af den  \r\n\r\n endelige præmie eller </LI>  \r\n\r\n<LI>2) Årsreguleringsbeløbet er i arbejdsgiverens favør og det beregnede  \r\n\r\n årsreguleringsbeløb udgør mere end 1.000 kr. eller mere end 25 % af den  \r\n\r\n endelige præmie. </LI>  \r\n\r\n</UL>  \r\n\r\n<P>Opkrævning udsendes ca. 20. marts (alternativt ca. 20. juni) og skal være  \r\n\r\n betalt senest den 15. april (15. juli). </P>  \r\n\r\n<P>Hvis årsreguleringsbeløbet ikke betales, kan det uden yderligere varsel  \r\n\r\n inddrives ved udlæg, se dog afsnit 2.4.2. </P>  \r\n\r\n<P>Hvis årsreguleringsbeløbet er i arbejdsgiverens favør, bliver det straks  \r\n\r\n udbetalt til ham. Før udbetaling sker der dog modregning af eventuelt  \r\n\r\n skyldigt beløb, se afsnit 3.4. </P>  \r\n\r\n<P>2.4. Udelukkelse og inkasso. </P>  \r\n\r\n<P>2.4.1. Udelukkelse. </P>  \r\n\r\n<P>Hvis en arbejdsgiver den 5. i et kvartals tredie måned er i restance med  \r\n\r\n mindst 500 kr., eller med mere end 50 % af den acontopræmie, som er pålignet  \r\n\r\n for kvartalet, dog mindst 100 kr., udelukkes arbejdsgiveren af  \r\n\r\n forsikringsordningen med virkning fra udgangen af kvartalet. </P>  \r\n\r\n<P>Arbejdsgiveren får tilsendt blanketten &quot;Meddelelse om restance og  \r\n\r\n forsikringsophør&quot;, jf. bilag 2. </P>  \r\n\r\n<P>Denne blanket udsendes ca. den 20. i kvartalets tredie måned. Der udsendes  \r\n\r\n ikke ny opkrævning. </P>  \r\n\r\n<P>Eventuel gentilmelding til forsikringsordningen forudsætter, at hele  \r\n\r\n restancen først betales. </P>  \r\n\r\n<P>2.4.2. Inkasso. </P>  \r\n\r\n<P>Hvis restancen ved rykker/inkasso-kørslen i begyndelsen af kvartalets  \r\n\r\n anden måned er lig med eller overstiger 1.000 kr., inddrives beløbet ved  \r\n\r\n udlæg. </P>  \r\n\r\n<P>Socialministeriet sender derfor blanketten &quot;Tilsigelse til  \r\n\r\n udlægsforretning&quot;, jf. bilag 3, til kommunen. </P>  \r\n\r\n<P>Denne blanket sendes til kommunen i begyndelsen af kvartalets anden måned  \r\n\r\n sammen med blanketterne &quot;Kontoudtog&quot; (bilag 4),  \r\n\r\n &quot;Aftale/Betalingskort&quot; (bilag 5), samt &quot;Inkassolisten&quot;  \r\n\r\n (bilag 6). </P>  \r\n\r\n<P>Anvendelsen af disse blanketter er beskrevet i afsnit 3. </P>  \r\n\r\n<P>2.4.3. Inkasso hos tidligere ophørte arbejdsgivere. </P>  \r\n\r\n<P>Hvis den udsendte opkrævning på årsreguleringsbeløbet ikke betales  \r\n\r\n rettidigt, og restancen er lig med eller overstiger 1.000 kr., inddrives  \r\n\r\n beløbet uden yderligere varsel ved udlæg. </P>  \r\n\r\n<P>Hvis arbejdsgiverens restance ikke i forvejen er overgivet til inkasso,  \r\n\r\n sender Socialministeriet blanketterne &quot;Tilsigelse til  \r\n\r\n udlægsforretning&quot;, &quot;Kontoudtog&quot; og  \r\n\r\n &quot;Aftale/Betalingskort&quot; til kommunen. </P>  \r\n\r\n<P>Hvis arbejdsgiverens restance med acontopræmien i forvejen er overgivet  \r\n\r\n til inkasso sendes ny &quot;Tilsigelse til udlægsforret-ning&quot; til  \r\n\r\n kommunen, men uden beløbsangivelse. </P>  \r\n\r\n<P>Kommunen modtager også nyt kontoudtog. </P>  \r\n\r\n<P>Der sendes ikke nyt &quot;Aftale/Betalingskort&quot;. Arbejdsgiverens nye  \r\n\r\n samlede restance fremgår af inkassolisten. </P>  \r\n\r\n<P>Materialet sendes i alle tilfælde til kommunen i begyndelsen af maj eller  \r\n\r\n august måned. </P>  \r\n\r\n<P CLASS=PUNKT> <B>3.</B> Kommunens behandling af inkassomaterialet. </P>  \r\n\r\n<P>Inkassomaterialet fra Socialministeriet består af: </P>  \r\n\r\n<P>Tilsigelse til udlægsforretning </P>  \r\n\r\n<P>Kontoudtog </P>  \r\n\r\n<P>Aftale/Betalingskort </P>  \r\n\r\n<P>Inkassoliste </P>  \r\n\r\n<P>Inkassoindberetningsblanket </P>  \r\n\r\n<P>Kommunen skal behandle materialet således: </P>  \r\n\r\n<P>3.1. Tilsigelse til udlægsforretning. </P>  \r\n\r\n<P>Blanketten &quot;Tilsigelse til udlægsforretning&quot; er vist i bilag 3.  \r\n\r\n</P>  \r\n\r\n<P>Tilsigelsen vil normalt være udfyldt med restancebeløbet. Øvrige  \r\n\r\n oplysninger påføres af kommunen, og tilsigelsen sendes til arbejdsgiveren.  \r\n\r\n</P>  \r\n\r\n<P>Hvis kommunen tidligere har modtaget en &quot;Tilsigelse til  \r\n\r\n udlægsforretning&quot; vedrørende den pågældende arbejdsgiver (manglende  \r\n\r\n betaling af acontopræmien), men den skyldige præmie nu er forøget på grund af  \r\n\r\n årsreguleringen, jf. afsnit 2.4.3., udskrives der en ny tilsigelse, men uden  \r\n\r\n beløbsangivelse. </P>  \r\n\r\n<P>Den nye tilsigelse kan erstatte den første tilsigelse, hvis  \r\n\r\n udlægsforretningen vedrørende den første restance endnu ikke er påbegyndt. I  \r\n\r\n sådanne tilfælde må kommunen selv påføre restancebeløbet, der da er det  \r\n\r\n beløb, der angives i kolonnen &quot;Restance&quot; i den samtidig tilsendte  \r\n\r\n inkassoliste. </P>  \r\n\r\n<P>Hvis udlægsforretning vedrørende den først fremsendte restance er i gang,  \r\n\r\n vil det formentlig være mest hensigtsmæssigt, at tilsigelsen udfyldes med det  \r\n\r\n beløb, der er anført i kolonnen &quot;ÅRSREGUL.&quot; i inkassolisten. </P>  \r\n\r\n<P>Beløbet i kolonnen &quot;Restance&quot; på inkassolisten er altid  \r\n\r\n arbejdsgiverens samlede restance. </P>  \r\n\r\n<P>3.2. Kontoudtog. </P>  \r\n\r\n<P>Kontoudtoget, der er til kommunens eget brug, er vist i bilag 4. Her er  \r\n\r\n også en kort forklaring af de enkelte posteringstyper. </P>  \r\n\r\n<P>Kontoudtoget viser også de seneste posteringer for den enkelte  \r\n\r\n arbejdsgiver, herunder eventuelt, hvornår arbejdsgiveren senest har indbetalt  \r\n\r\n et beløb, der er medtaget ved beregningen af restancen. </P>  \r\n\r\n<P>Kontoudtoget udskrives som side 2 til blanketten &quot;Tilsigelse til  \r\n\r\n udlægsforretning&quot;. </P>  \r\n\r\n<P>3.3. Aftale/Betalingskort. </P>  \r\n\r\n<P>Blanketten &quot;Aftale/Betalingskort&quot; er vist i bilag 5. </P>  \r\n\r\n<P>Aftale/Betalingskortet sendes kun ved en sags opstart og er til kommunens  \r\n\r\n eget brug. </P>  \r\n\r\n<P>&quot;Restancebeløb&quot; er det beløb, som også udskrives på den  \r\n\r\n tilsigelse og inkassoliste, der samtidig sendes til kommunen. </P>  \r\n\r\n<P>Seneste indbetalingsdato er den dag, da Socialministeriet senest har  \r\n\r\n registreret en indbetaling fra arbejdsgiveren. Kan arbejdsgiveren dokumentere  \r\n\r\n en indbetaling senere end denne dag, skal beløbet fradrages i  \r\n\r\n restancebeløbet. </P>  \r\n\r\n<P>3.4. Inkassolisten. </P>  \r\n\r\n<P>Inkassolisten er vist i bilag 6. Listen udsendes 4 gange i kvartalet,  \r\n\r\n primo kvartalets 2. måned, medio kvartalets 2. måned, ultimo kvartalets 2.  \r\n\r\n måned og ca. den 20. i kvartalets 3. måned. </P>  \r\n\r\n<P>Listen udskrives i to eksemplarer pr. kommune. Et eksemplar til brug for  \r\n\r\n pantefogeden og et eksemplar til brug for kommunens regnskabsafdeling. </P>  \r\n\r\n<P>Listen indeholder oplysninger om samtlige restancesager, der er udsendt af  \r\n\r\n Socialministeriet til kommunen, og som skal inddrives ved udlæg. </P>  \r\n\r\n<P>Udover arbejdsgivernummer (SE nr.), firmanavn og -adresse indeholder  \r\n\r\n listen oplysninger om fraflytningskommune (gammel) og tilflytningskommune  \r\n\r\n (ny), inkassodato, årsreguleringsbeløb samt arbejdsgiverens samlede restance.  \r\n\r\n</P>  \r\n\r\n<P>Felterne &quot;GL&quot; og &quot;NY&quot; (fraflytningskommune og  \r\n\r\n tilflytningskommune) er kun udfyldt, hvis arbejdsgiverens adresse i Told- og  \r\n\r\n Skattestyrelsens SE-register ændres, jf. afsnit 6. </P>  \r\n\r\n<P>I fraflytningskommunen er tilflytningskommunenummeret anført i feltet  \r\n\r\n &quot;NY&quot; og restancen er angivet med &quot;0&quot; kr. </P>  \r\n\r\n<P>I tilflytningskommunen er fraflytningskommunenummeret anført i feltet  \r\n\r\n &quot;GL&quot; og restancen er angivet med det restancebeløb, som er  \r\n\r\n Socialministeriet bekendt på udskrivningsdatoen. </P>  \r\n\r\n<P>Feltet &quot;ÅRSREGUL.&quot; er kun udfyldt på det tidspunkt, hvor  \r\n\r\n årsreguleringen påvirker arbejdsgiverens samlede restance. </P>  \r\n\r\n<P>Er årsreguleringen i arbejdsgiverens favør (minus beløb), skal  \r\n\r\n restancebeløbet på &quot;Aftale/Betalingskortet&quot; nedskrives tilsvarende.  \r\n\r\n</P>  \r\n\r\n<P>Er årsreguleringsbeløbet i Socialministeriets favør (plus beløb), sendes  \r\n\r\n ny blank tilsigelse til kommunen, jf. afsnit 3.1. </P>  \r\n\r\n<P>Feltet &quot;Restance&quot; er den restance, som Socialministeriet har  \r\n\r\n kendskab til på udskrivningsdagen. (Et eventuelt anført årsreguleringsbeløb  \r\n\r\n er medtaget ved beregningen af restancebeløbet). </P>  \r\n\r\n<P>Arbejdsgiveren vil første gang fremtræde på inkassolisten, når kommunen  \r\n\r\n får tilsendt blanketterne &quot;Tilsigelse til udlægsforretning&quot;,  \r\n\r\n &quot;Kontoudtog&quot;, og &quot;Aftale/Betalingskort&quot; for den  \r\n\r\n pågældende arbejdsgiver. </P>  \r\n\r\n<P>Herefter vil arbejdsgiveren figurere på inkassolisten, sålænge restancen  \r\n\r\n er større end 200 kr. </P>  \r\n\r\n<P>Sker der ændringer i det skyldige beløb, som skyldes manuelle  \r\n\r\n indbetalinger direkte til Socialministeriet, vil kommunen straks blive  \r\n\r\n orienteret skriftligt herom fra Socialministeriet. På orienteringen anføres  \r\n\r\n bl.a. den faktiske betalingsdato. Næste inkassoliste vil indeholde det nye  \r\n\r\n skyldige beløb. Inkassolisten vil endvidere indeholde oplysning om øvrige  \r\n\r\n indbetalinger til Socialministeriet. </P>  \r\n\r\n<P>Restancen bliver 0 kr., hvis </P>  \r\n\r\n<P>- arbejdsgiveren har indbetalt hele restancen (direkte til  \r\n\r\n Socialministeriet eller til kommunen) </P>  \r\n\r\n<P>- årsreguleringsbeløbet er i arbejdsgiverens favør og er større end eller  \r\n\r\n lig restancen </P>  \r\n\r\n<P>- kommunen har meddelt Socialministeriet, at beløbet er uerholdeligt, og  \r\n\r\n Socialministeriet herefter har afskrevet det, jf. afsnit 7. </P>  \r\n\r\n<P>- arbejdsgiveren flytter til anden kommune, jf. afsnit 6. </P>  \r\n\r\n<P>3.5. Inkassoindberetningsblanketten. </P>  \r\n\r\n<P>Når der er inddrevet skyldige beløb, skal disse indsendes til: </P>  \r\n\r\n<P>Giro 9 40 78 63 </P>  \r\n\r\n<P>Socialministeriet </P>  \r\n\r\n<P>Forsikrede Arbejdsgivere </P>  \r\n\r\n<P>Kristineberg 6 </P>  \r\n\r\n<P>2100 København Ø. </P>  \r\n\r\n<P>sammen med en specifikation af, hvilke arbejdsgivere det indbetalte beløb  \r\n\r\n vedrører, og hvor store beløb de enkelte arbejdsgivere har indbetalt. </P>  \r\n\r\n<P>NB. Ny adresse pr. 15. februar 1992 </P>  \r\n\r\n<P>Amaliegade 25 </P>  \r\n\r\n<P>1256 København K. </P>  \r\n\r\n<P>Til brug ved indberetningen kan anvendes </P>  \r\n\r\n<P>&quot;Inkassoindberetningsblanketten&quot; (bilag 7), som sendes til  \r\n\r\n kommunen sammen med det øvrige inkassomateriale. </P>  \r\n\r\n<P CLASS=PUNKT> <B>4.</B> Behandling af Socialministeriets krav ved  \r\n\r\n betalingsstandsning mv. </P>  \r\n\r\n<P>Ved betalingsstandsning/gældssanering/konkurs/dødsfald bedes  \r\n\r\n Socialministeriets krav anmeldt af kommunen. </P>  \r\n\r\n<P CLASS=PUNKT> <B>5.</B> Modregning. </P>  \r\n\r\n<P>Opmærksomheden henledes på, at de restancer, der er sendt fra  \r\n\r\n Socialministeriet, er statskrav, og derfor kan gøres gældende ved modregning  \r\n\r\n i overskydende skat/overskydende moms. </P>  \r\n\r\n<P>Som følge heraf bedes restancerne registreret i Det centrale  \r\n\r\n fordringsregister, under fordringstypekode 055,  \r\n\r\n &quot;Forsikringsbidrag&quot;. </P>  \r\n\r\n<P>Registreringen i Det centrale Fordringsregister skal ske efter de </P>  \r\n\r\n<P>regler, der er anført i Told- og Skattestyrelsens &quot;Vejledning for  \r\n\r\n</P>  \r\n\r\n<P>det centrale fordringsregister&quot;. </P>  \r\n\r\n<P CLASS=PUNKT> <B>6.</B> Flytning. </P>  \r\n\r\n<P>Socialministeriet vil altid sende restancematerialet til den kommune,  \r\n\r\n hvori virksomheden er beliggende ifølge Told- og Skattestyrelsens  \r\n\r\n SE-register. </P>  \r\n\r\n<P>Når en arbejdsgiver ændrer erhvervsadresse og meddeler flytning til Told-  \r\n\r\n og Skattestyrelsens SE-register, vil Socialministeriet altid sende nyt  \r\n\r\n restancemateriale til tilflytningskommunen. </P>  \r\n\r\n<P>I sådanne situationer vil tilflytningskommunen få tilsendt ny  \r\n\r\n &quot;Tilsigelse til udlægsforretning&quot;, &quot;Aftale/Betalingskort&quot;  \r\n\r\n samt kontoudtog fra Socialministeriet. Førstnævnte to blanketter uden  \r\n\r\n beløbsangivelse. </P>  \r\n\r\n<P>Den arbejdsgiver, der er flyttet, fremtræder på inkassolisten til såvel  \r\n\r\n fraflytningskommunen som tilflytningskommunen. </P>  \r\n\r\n<P>På tilflytningskommunens inkassoliste er kolonnen &quot;GL&quot; udfyldt  \r\n\r\n med fraflytningskommunenummeret og feltet &quot;Restance&quot; med det  \r\n\r\n restancebeløb, som er Socialministeriet bekendt på udskrivningsdatoen. </P>  \r\n\r\n<P>På fraflytningskommunens inkassoliste er kolonnen &quot;NY&quot; udfyldt  \r\n\r\n med tilflytningskommunenummeret og feltet &quot;Restance&quot; vil vise  \r\n\r\n &quot;0&quot;. </P>  \r\n\r\n<P>Når en arbejdsgiver flytter, skal fraflytningskommunen underrette  \r\n\r\n tilflytningskommunen om det hidtidige sagsforløb, eventuelt ved fremsendelse  \r\n\r\n af kopi af &quot;Aftale/Betalingskortet&quot;. </P>  \r\n\r\n<P>Er flytningen ikke registreret i Told- og Skattestyrelsens SE- register,  \r\n\r\n må fraflytningskommunen anmode tilflytningskommunen om - ved fremsendelse af  \r\n\r\n inddrivelsesbegæring - at foretage de videre tvangsinddrivelsesskridt i  \r\n\r\n sagen. </P>  \r\n\r\n<P CLASS=PUNKT> <B>7.</B> Afgangsføring af uerholdelige restancer. </P>  \r\n\r\n<P>Når kommunen må konstatere, at en restance er uerholdelig eller forældet,  \r\n\r\n skal Socialministeriet underrettes herom. Underretningen kan ske ved en  \r\n\r\n individuel udformet skrivelse og afgangsføring skal iøvrigt ske efter de  \r\n\r\n regler, der er anført i KD-meddelelse 1974-7 fra det daværende  \r\n\r\n Kildeskattedirektorat. </P>  \r\n\r\n<P>Afskrivning af inkassobeløb kan tidligst finde sted, når endelig  \r\n\r\n årsregulering er foretaget, jf. pkt. 2.3. </P>  \r\n\r\n<P CLASS=PUNKT> <B>8.</B> Ikrafttrædelsesregler. </P>  \r\n\r\n<P>8.1. Ikrafttrædelse. </P>  \r\n\r\n<P>Vejledningen træder i kraft den 1. januar 1992 og erstatter den tidligere  \r\n\r\n vejledning af 6. juni 1985. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Socialministeriet, den 18. december  \r\n\r\n 1991. </I> </P>  \r\n\r\n<P CLASS=UNDERSKREVET-AF ALIGN=CENTER>Kirsten Bitsch </P>  \r\n\r\n<P CLASS=MINISTER ALIGN=RIGHT>/ Ulla Drost </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Bilagene udelades her."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/01/1992"
        },
        {
            "displayName": "Accession",
            "displayValue": "C19910021460"
        },
        {
            "displayName": "Entydig dokumentidentifikation",
            "displayValue": "CM013218"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/06/2005"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "214"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "18/12/1991"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialministeriet, dagpengekontoret. j.nr. 2790-4/90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}