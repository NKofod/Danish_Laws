{
    "id": 121584,
    "title": "Skriftlig fremsættelse (8. oktober 2008) - L 12",
    "documentTypeId": "380",
    "isSagsforlobPeriodValid": true,
    "shortName": "2008/1 SF.L L 12",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (8. oktober 2008)</p>\r\n      <p class=\"Fremsaetter\"><span class=\"Bold\">Miljøministeren</span> (Troels Lund Poulsen):</p>\r\n      <p class=\"Tekst2\">\r\n        <div>Herved tillader jeg mig for Folketinget at fremsætte:</div>\r\n      </p>\r\n      <p class=\"ForslagsTitel\">Forslag til lov om infrastruktur for geografisk information</p>\r\n      <p class=\"ForslagsNummer\">(Lovforslag nr. L 12).</p>\r\n      <p class=\"Tekst2\">\r\n        <div>Formålet med lovforslaget er at gennemføre dele af direktiv 2007/2/EF af 14. marts 2007 om opbygning af en infrastruktur for geografisk information i Det Europæiske Fællesskab - Inspire-direktivet. Hensigten med direktivet er at gøre geografisk information på miljøområdet tilgængelig for EU-institutioner, EU-medlemslandenes myndigheder og borgerne på en standardiseret form.</div>\r\n      </p>\r\n      <p class=\"Tekst2\">\r\n        <div>Ved geografisk infrastruktur forstås data og samlinger af data, som kan stedfæstes, samt de bestemmelser og teknologier, der gør det muligt at få oplysninger om, hvilke data der findes, hvor de findes, og at få adgang til data samt til at sammenstille data fra forskellige kilder.</div>\r\n      </p>\r\n      <p class=\"Tekst2\">\r\n        <div>Geografisk information gøres tilgængelig blandt andet for at anvende denne ved udformningen, gennemførelsen og overvågning af EU’s politik på miljøområdet. Forslaget vil også medføre, at en række datasamlinger, som indeholder data, der kan stedfæstes, og som tilhører danske myndigheder, kan sammenstilles og anvendes som grundlag for digital forvaltning i Danmark. Danske myndigheders data vil ligeledes kunne sammenstilles med data, som tilhører offentlige myndigheder i andre EU-medlemslande.</div>\r\n      </p>\r\n      <p class=\"Tekst2\">\r\n        <div>Lovforslaget indeholder bestemmelser om, at Miljøministeren opretter en portal på internettet. Portalen skal gøre det muligt at søge efter stedbestemte data samt at vise, sammenstille og downloade dem. Offentlige myndigheder vil skulle forbinde en del af deres stedbestemte data med portalen. Private virksomheder vil ligeledes få mulighed for at forbinde deres stedbestemte data til portalen. Data på portalen vil blive tilgængelige for offentlige myndigheder og for offentligheden. Data på den danske portal skal også være tilgængelige på en portal, som oprettes af EU, og hvor data fra alle EU-medlemslandene bliver tilgængelige.</div>\r\n      </p>\r\n      <p class=\"Tekst2\">\r\n        <div>Inspire-direktivet tager sigte på stedbestemte data, der vedrører miljøområdet, og det fremgår af direktivet, hvilke datasamlinger der er omfattet.</div>\r\n      </p>\r\n      <p class=\"Tekst2\">\r\n        <div>Lovforslaget indeholder derudover en bemyndigelse til miljøministeren til at udstrække lovens område til at gælde for andre stedbestemte data. Bestemmelser herom fastsættes efter forhandling med den minister, under hvis område den pågældende datasamling hører. Formålet med denne bestemmelse er at styrke digital forvaltning i Danmark.</div>\r\n      </p>\r\n      <p class=\"Tekst2\">\r\n        <div>For at styrke digital forvaltning i Danmark indeholder lovforslaget også en bemyndigelse for miljøministeren til at fastsætte, hvilke samlinger af data offentlige myndigheder bør vælge som grundlag for digital forvaltning. Denne bemyndigelse udmøntes ligeledes efter forhandling med de berørte ressortministre. Denne bestemmelse vil sikre, at myndighedernes stedbestemte oplysninger kan udveksles uhindret, og at data fra forskellige myndigheder kan bruges sammen.</div>\r\n      </p>\r\n      <p class=\"Tekst2\">\r\n        <div>Offentlighedens adgang til datasamlingerne kan begrænses efter bestemmelserne i offentlighedsloven og lov om aktindsigt i miljøoplysninger. Betaling for data vil kunne kræves i overensstemmelse med de til enhver tid gældende regler herom.</div>\r\n      </p>\r\n      <p class=\"Tekst2\">\r\n        <div>I henhold til Inspire-direktivet skal hvert EU-medlemsland udpege et kontaktpunkt, der er ansvarligt for kontakten til Kommissionen i forbindelse med direktivet. Miljøministeriet, Kort- og Matrikelstyrelsen, er udpeget som kontaktpunkt. Kontaktpunktet skal ifølge direktivet støttes af en samordningsstruktur. Lovforslaget indeholder derfor også bestemmelser om, at der nedsættes et samordningsudvalg, der skal bistå ved opgaver, som følger af dette lovforslag og af direktivet. Udvalget vil først og fremmest komme til at bestå af repræsentanter for de offentlige myndigheder, hvis datasamlinger lovforslaget omfatter. Enhver med interesse i infrastrukturen for geografisk information kan imidlertid henvende sig til samordningsudvalget med forslag.</div>\r\n      </p>\r\n      <p class=\"Tekst2\">\r\n        <div>Lovforslaget indeholder endvidere en bestemmelse om ændring af Lov om Kort- og Matrikelstyrelsen, således at styrelsen fremover får ansvaret for den geografiske infrastruktur.</div>\r\n      </p>\r\n      <p class=\"Tekst2\">\r\n        <div>Idet jeg i øvrigt henviser til lovforslaget med tilhørende bemærkninger, skal jeg anbefale lovforslaget til Folketingets velvillige behandling.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2008/1 LF 12",
            "stateLabel": "Vedtaget",
            "references": [
                {
                    "shortName": "2008/1 SF.L L 12",
                    "title": "Skriftlig fremsættelse (8. oktober 2008) - L 12",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 121584,
                    "eliUri": "/eli/ft/20081XX00024",
                    "externalLink": ""
                },
                {
                    "shortName": "2008/1 LSF 12",
                    "title": "Forslag til Lov om infrastruktur for geografisk information",
                    "presentationName": "Lovforslag som fremsat",
                    "documentTypeId": 400,
                    "documentId": 121522,
                    "eliUri": "/eli/ft/200812L00012",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/lovforslag/l12/index.htm"
                },
                {
                    "shortName": "2008/1 BTL 12",
                    "title": "Betænkning over  Forslag til lov om infrastruktur for geografisk information",
                    "presentationName": "Betænkning  over lovforslag",
                    "documentTypeId": 420,
                    "documentId": 122355,
                    "eliUri": "/eli/ft/200814L00348",
                    "externalLink": ""
                },
                {
                    "shortName": "2008/1 LSV 12",
                    "title": "Forslag til Lov om infrastruktur for geografisk information",
                    "presentationName": "Lovforslag som vedtaget",
                    "documentTypeId": 410,
                    "documentId": 122467,
                    "eliUri": "/eli/ft/200813L00012",
                    "externalLink": ""
                },
                {
                    "shortName": "LOV nr 1331 af 19/12/2008",
                    "title": "Lov om infrastruktur for geografisk information",
                    "presentationName": "Lov",
                    "documentTypeId": 10,
                    "documentId": 122571,
                    "eliUri": "/eli/lta/2008/1331",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "09/10/2008"
        },
        {
            "displayName": "Accession",
            "displayValue": "20081XX00024"
        },
        {
            "displayName": "Entydig dokumentidentifikation",
            "displayValue": "AL001881"
        },
        {
            "displayName": "Dato for førstegangsindlæggelse",
            "displayValue": "09/10/2008"
        },
        {
            "displayName": "Dato for indlæggelse",
            "displayValue": "09/10/2008"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 12"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}