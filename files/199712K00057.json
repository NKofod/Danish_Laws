{
    "id": 111887,
    "title": "1997 LSF 57   FORSLAG TIL LOV OM ÆNDRING AF LOV OM ØKONOMISK BISTAND TIL DAGSPRESSENS   FINANSIERINGSINSTITUT (NYE TILDELINGSKRITERIER OG TILSYNSRÅDETS   SAMMENSÆTNING) ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 57",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 57 </P>  \r\n\r\n<P></P>  \r\n\r\n<P>Forslag til Lov om ændring af lov om økonomisk bistand til Dagspressens  \r\n\r\n Finansieringsinstitut (Nye tildelingskriterier og tilsynsrådets  \r\n\r\n sammensætning) </P>  \r\n\r\n<P></P>  \r\n\r\n<P>Fremsat af statsministeren (Poul Nyrup Rasmussen) </P>  \r\n\r\n<P></P>  \r\n\r\n<P>den 6. november 1997 </P>  \r\n\r\n<P></P>  \r\n\r\n<P>Vedtaget ved tredjebehandling den 19. december 1997 </P>  \r\n\r\n<P></P>  \r\n\r\n<P><a href=\"document.aspx?accn=A19970111330\"> Lov nr. 1113 af 29/12/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 192 af 9. maj 1984 om økonomisk bistand til Dagspressens  \r\n\r\n Finansieringsinstitut, foretages følgende ændringer: </P>  \r\n\r\n<P> <B>1</B>  <I>. § 3, stk. 1,</I> affattes således: </P>  \r\n\r\n<P>&#187;Det årlige tilskud kan anvendes til følgende formål efter  \r\n\r\n instituttets nærmere bestemmelse: </P>  \r\n\r\n<P>1) 7 mio. kr. kan anvendes til følgende formål: </P>  \r\n\r\n<P>a) Bistand til finansiering af de foranstaltninger, som er nævnt i § 2,  \r\n\r\n stk. 1, 1. pkt. I særlige tilfælde kan der ydes tilskud til produktudvikling  \r\n\r\n og markedsforskning samt til beslægtede formål, der er godkendt af  \r\n\r\n tilsynsrådet, jf. § 5. </P>  \r\n\r\n<P>b) Bistand til finansiering af planlægning af nye dagblade. </P>  \r\n\r\n<P>c) Bistand til finansiering af etablering af nye dagblade. </P>  \r\n\r\n<P>2) 7 mio. kr. kan anvendes til bistand til finansiering af  \r\n\r\n foranstaltninger i forbindelse med gennemførelse af en økonomisk sanering af  \r\n\r\n et dagblad, herunder i særlige tilfælde som udviklingsstøtte i op til 4 år.  \r\n\r\n Tilskuddet kan dog kun anvendes som udviklingsstøtte, hvis  \r\n\r\n finansieringsinstituttet samtidig af egne midler yder udviklingsstøtte med  \r\n\r\n mindst et tilsvarende beløb til det pågældende dagblad.&#171; </P>  \r\n\r\n<P> <B>2.</B>  <I>§ 3, stk. 2,</I> ophæves. </P>  \r\n\r\n<P>Stk. 3 bliver herefter stk. 2. </P>  \r\n\r\n<P> <B>3.</B>  <I>§ 3, stk. 3,</I> der bliver stk. 2, affattes således: </P>  \r\n\r\n<P> <I>&#187;Stk. 2.</I> Uforbrugte tilskudsbeløb efter denne lov, der ikke  \r\n\r\n anvendes i et regnskabsår, overføres til det følgende finansår. Uforbrugte  \r\n\r\n tilskudsbeløb er enten tilskud, der ikke er bevilget, eller tilskud, der er  \r\n\r\n bevilget, men ikke udbetalt, da de pågældende projekter ikke er  \r\n\r\n gennemført.&#171; </P>  \r\n\r\n<P> <B>4.</B>  <I>§ 5, stk. 1,</I> affattes således: </P>  \r\n\r\n<P>&#187;Statsministeren nedsætter et tilsynsråd på fem medlemmer. Rådets  \r\n\r\n formand og de 4 andre medlemmer beskikkes af statsministeren for 3 år ad  \r\n\r\n gangen. Heraf beskikkes 1 medlem efter indstilling fra Dansk  \r\n\r\n Journalistforbund og 1 medlem efter indstilling fra Danske Dagblades  \r\n\r\n Forening. Genbeskikkelse kan finde sted. Statsministeren fastsætter rådets  \r\n\r\n forretningsorden.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1998. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 192 af 9. maj 1984 om økonomisk bistand til Dagspressens  \r\n\r\n Finansieringsinstitut, foretages følgende ændringer: </P>  \r\n\r\n<P> <B></B> <I>1 . § 3, stk. 1</I> , affattes således: </P>  \r\n\r\n<P>&#187;Det årlige tilskud kan anvendes til følgende formål efter  \r\n\r\n instituttets nærmere bestemmelse: </P>  \r\n\r\n<P>1) 7 mill. kr. kan anvendes til følgende formål: </P>  \r\n\r\n<P>a) Bistand til finansiering af de foranstaltninger, som er nævnt i § 2,  \r\n\r\n stk. 1, 1. pkt. I særlige tilfælde kan der ydes tilskud til produktudvikling  \r\n\r\n og markedsforskning samt til beslægtede formål, der er godkendt af  \r\n\r\n tilsynsrådet, jf. § 5. </P>  \r\n\r\n<P>b) Bistand til finansiering af planlægning af nye dagblade. </P>  \r\n\r\n<P>c) Bistand til finansiering af etablering af nye dagblade. </P>  \r\n\r\n<P>2) 7 mill. kr. kan anvendes til bistand til finansiering af  \r\n\r\n foranstaltninger i forbindelse med gennemførelse af en økonomisk sanering af  \r\n\r\n et dagblad, herunder i særlige tilfælde som udviklingsstøtte i op til fire  \r\n\r\n år. Tilskuddet kan dog kun anvendes som udviklingsstøtte, hvis  \r\n\r\n finansieringsinstituttet samtidig af egne midler yder udviklingsstøtte med  \r\n\r\n mindst et tilsvarende beløb til det pågældende dagblad.&#171; </P>  \r\n\r\n<P> <B></B> <I>2. § 3, stk. 2</I> <B>, </B> ophæves. </P>  \r\n\r\n<P>Stk. 3 bliver herefter stk. 2. </P>  \r\n\r\n<P> <B></B> <I>3. § 3, stk. 3</I> , der bliver stk. 2, affattes således: </P>  \r\n\r\n<P> <B></B> <I>&#187;Stk. 2.</I>  Uforbrugte tilskudsbeløb efter denne lov,  \r\n\r\n der ikke anvendes i et regnskabsår, overføres til det følgende finansår.  \r\n\r\n Uforbrugte tilskudsbeløb er tilskud, der enten ikke er bevilget, eller  \r\n\r\n tilskud der er bevilget, men ikke udbetalt, da de pågældende projekter ikke  \r\n\r\n er gennemført.&#171; </P>  \r\n\r\n<P> <B></B> <I>4. § 5, stk. 1</I> , affattes således: </P>  \r\n\r\n<P>&#187;Statsministeren nedsætter et tilsynsråd på fem medlemmer. Rådets  \r\n\r\n formand og de 4 andre medlemmer beskikkes af statsministeren for 3 år ad  \r\n\r\n gangen. Heraf beskikkes 1 medlem efter indstilling fra Dansk  \r\n\r\n Journalistforbund og 1 medlem efter indstilling fra Danske Dagblades  \r\n\r\n Forening. Genbeskikkelse kan finde sted. Statsministeren fastsætter rådets  \r\n\r\n forretningsorden.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1998. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Ved lov nr. 214 af 27. maj 1970 om økonomisk bistand til et  \r\n\r\n finansieringsinstitut for dagspressen bemyndigedes statsministeren til af  \r\n\r\n statskassen at yde garanti på indtil 30 mill. kr. og et årligt tilskud på 2  \r\n\r\n mill. kr. til et finansieringsinstitut for dagspressen. Etableringen af  \r\n\r\n instituttet var anbefalet i betænkning nr. 536/1969 om dagspressen og  \r\n\r\n samfundet. Statstilskuddet opfattedes som en betaling fra statens side for  \r\n\r\n dagspressens offentliggørelse af klasselotteriets trækningslister. </P>  \r\n\r\n<P>Ved en lovændring i 1975 forhøjedes statstilskuddet til 4 mill. kr., og  \r\n\r\n støttemulighederne udvidedes samtidigt fra egentlig investeringsstøtte til  \r\n\r\n også at omfatte støtte til konsulentbistand i forbindelse med  \r\n\r\n projektvurderinger, samt til produktudvikling og markedsforskning, og i  \r\n\r\n særlige tilfælde til samdriftsprojekter. Ved en lovrevision i folketingsåret  \r\n\r\n 1980-81 forlængedes 1975-loven i 2 år, idet folketinget afventede et udspil  \r\n\r\n fra Mediekommissionen, før man ville tage endelig stilling til en ændring af  \r\n\r\n instituttets lovgrundlag. </P>  \r\n\r\n<P>Ved lovændringen i 1984 blev statstilskuddet forhøjet med 10 mill. kr. fra  \r\n\r\n 4 mill. kr. til 14 mill. kr. </P>  \r\n\r\n<P>Samtidig skete der en udvidelse af støttemulighederne. Foruden den  \r\n\r\n traditionelle investeringsstøtte blev der åbnet mulighed for støtte til  \r\n\r\n planlægning og etablering af nye blade samt for støtte til sanering af  \r\n\r\n økonomisk meget svage dagblade. </P>  \r\n\r\n<P>Der er ikke siden gennemført lovændringer vedr. Dagspressens  \r\n\r\n Finansieringsinstitut (DF), men siden 1990 er der i forbindelse med  \r\n\r\n fastsættelsen af tilskuddet til DF sket en gradvis reduktion af  \r\n\r\n statstilskuddet, således at det fra 1993 har været på 7,8 mill. kr. årligt.  \r\n\r\n</P>  \r\n\r\n<P>Dagspressens Finansieringsinstitut stiftedes som en selvejende institution  \r\n\r\n den 30. juni 1970. Instituttets medlemmer udgøres af de danske dagblade, som  \r\n\r\n ved medlemskabet afgiver en forpligtende erklæring om indbetaling af bidrag  \r\n\r\n til instituttets garantikapital. Bidraget, som oprindelig var på 5 kr./ton  \r\n\r\n avispapir, forhøjedes i 1980 til 6 kr./ton. For en gennemsnitsavis med et  \r\n\r\n oplag på ca. 30.000 eksemplarer er det årlige bidrag ca. 8.000 kr. </P>  \r\n\r\n<P>Det overordnede formål med Dagspressens Finansieringsinstitut er at være  \r\n\r\n med til at sikre et større og mere varieret udbud af aviser, end  \r\n\r\n markedsvilkårene i sig selv ville føre til, fordi det anerkendes, at aviserne  \r\n\r\n har en særlig betydning for samfundet. </P>  \r\n\r\n<P>I 1996 var medlemskredsen 31 af i alt 33 bladhuse. </P>  \r\n\r\n<P>Instituttet ledes af en bestyrelse på 5 medlemmer, som vælges på den  \r\n\r\n årlige generalforsamling. Desuden er der til instituttet knyttet et  \r\n\r\n tilsynsråd på 3 medlemmer. Tilsynsrådet, hvis medlemmer udpeges af  \r\n\r\n statsministeren for en 3-årig periode, har til opgave at føre  \r\n\r\n regnskabsmæssigt tilsyn med instituttet, at rådgive ministeren i spørgsmål  \r\n\r\n vedrørende instituttets virksomhed og i spørgsmål om statsgarantiens  \r\n\r\n størrelse. Endvidere fungerer tilsynsrådet som klageorgan i tilfælde, hvor en  \r\n\r\n ansøgning ikke er imødekommet fuldt ud. </P>  \r\n\r\n<P>Dagspressens Finansieringsinstitut er siden sin etablering administreret  \r\n\r\n af finansieringsinstituttet for industri og håndværk, som har varetaget  \r\n\r\n sekretariatsforretningerne for instituttets bestyrelse. </P>  \r\n\r\n<P>DF består af to afdelinger, een kautionsafdeling og een  \r\n\r\n finansieringsafdeling. </P>  \r\n\r\n<P>Kaution kan kun - bortset fra nye dagblade - ydes for instituttets  \r\n\r\n medlemmer, og kautionsafdelingens formue, som udgør sikkerheden for  \r\n\r\n kautionsforpligtelsen, tilvejebringes gennem det ovenfor nævnte  \r\n\r\n medlemsbidrag. Endvidere overføres hvert år den del af statstilskuddet, som  \r\n\r\n ikke er anvendt til kapitaltilskud, til kautionsafdelingen. Mens der i  \r\n\r\n begyndelsen af instituttets levetid af konsolideringshensyn blev overført  \r\n\r\n forholdsvis store beløb til kautionsformuen på denne måde, har der i de  \r\n\r\n seneste år ikke fundet nogen overførsel sted. </P>  \r\n\r\n<P>Finansieringstilskud kan ydes til samtlige danske dagblade uanset  \r\n\r\n medlemskab af instituttet. </P>  \r\n\r\n<P>Tilsynsrådet har fastsat den maksimale tilskudsprocent til 15 pct. af  \r\n\r\n tilskudsmodtagerens investeringsomkostninger, men den faktiske procent har i  \r\n\r\n lange perioder ligget væsentligt under dette maksimum. Det kan således  \r\n\r\n oplyses, at der siden lovændringen i 1984 og frem til og med 1995 er ydet et  \r\n\r\n samlet tilskud til driftsinvesteringer på i alt 115 mill. kr. til 220  \r\n\r\n ansøgere, hvor de samlede projektudgifter har andraget 2,4 mia. kr. Det giver  \r\n\r\n en gennemsnitlig tilskudsprocent over perioden på 4,8 pct. af  \r\n\r\n projektudgifterne. </P>  \r\n\r\n<P>I praksis har DFs bestyrelse administreret tilskuddet på den måde, at kun  \r\n\r\n små investeringsprojekter i mindre dagblade har fået maksimal støtte, mens  \r\n\r\n store projekter er tilgodeset med væsentlig lavere procenter, idet  \r\n\r\n bestyrelsen har fastlagt et maksimalt tilskudsbeløb af statsmidlerne på 1,5  \r\n\r\n mill. kr. pr. projekt. </P>  \r\n\r\n<P>Dog skal det nævnes, at tilskudsprocenten til støtte til planlægnings- og  \r\n\r\n etableringsprojekter for nye blade i perioden generelt har andraget  \r\n\r\n henholdsvis 50 og 30. </P>  \r\n\r\n<P>I perioden 1984-1995 har instituttet som nævnt modtaget i alt 220  \r\n\r\n ansøgninger. Der er bevilget 156 mill. kr. i kaution og 115 mill. kr. i  \r\n\r\n tilskud. </P>  \r\n\r\n<P>Bevillingerne er fordelt til et bredt udsnit af samtlige danske  \r\n\r\n dagbladshuse. </P>  \r\n\r\n<P>Instituttets egenkapital var pr. 31. december 1996 på 191,8 mill. kr. </P>  \r\n\r\n<P>Det samlede kautionstilsagn udgjorde ved udgangen af 1996 i alt 24 mill.  \r\n\r\n kr. Det betyder, at kautionskapaciteten langt fra er udnyttet, samt at  \r\n\r\n statsgarantien ikke for nærværende er aktuel. </P>  \r\n\r\n<P>Dette ændringsforslag er en opfølgning på Medieudvalgets anbefalinger i  \r\n\r\n Medieudvalgets betænkning om Medierne i Demokratiet (Betænkning nr. 1320 fra  \r\n\r\n juni 1996). </P>  \r\n\r\n<P>I betænkningen anbefaler et flertal i Medieudvalget en nyordning  \r\n\r\n vedrørende Dagspressens Finansieringsinstitut efter følgende hovedprincipper:  \r\n\r\n</P>  \r\n\r\n<P>1. Der skal fremover kunne gives driftsstøtte i en afgrænset periode til  \r\n\r\n dagblade i en trangssituation. </P>  \r\n\r\n<P>2. Bevillingen til DF skal hæves fra de nuværende 7,8 mill. kr. til 14  \r\n\r\n mill. kr. </P>  \r\n\r\n<P>3. De vejledende procentsatser for tilskud fra statsmidlerne forhøjes fra  \r\n\r\n 10-20 pct.. </P>  \r\n\r\n<P>4. Tilsynsrådet i forhold til DF udvides fra tre til fem medlemmer. </P>  \r\n\r\n<P>Regeringen har fundet det vigtigt at følge Medieudvalgets anbefalinger på  \r\n\r\n dette område, først og fremmest med henblik på at opretholde pluralismen i  \r\n\r\n den danske dagbladssituation. </P>  \r\n\r\n<P> <I>Økonomiske og administrative konsekvenser m.v.</I>  </P>  \r\n\r\n<P>På FFL 98 er den samlede bevilling foreslået hævet med 3 mill. kr. fra 7,8  \r\n\r\n mill. kr. til 10,8 mill. kr. Det forudsættes endvidere på FFL 98, at den  \r\n\r\n samlede bevilling hæves til 13,8 mill. kr. fra 1999. </P>  \r\n\r\n<P>I finansåret 1998 vil der kun kunne anvendes 3,8 mill. kr. i henhold til §  \r\n\r\n 3, stk. 1, nr. 1) Dette beløb forudsættes på FFL 98 hævet til 6,8 mill. kr.  \r\n\r\n fra finansåret 1999. </P>  \r\n\r\n<P>De to gange 7 mill. kr. der nævnes i § 3, stk. 1, er således stadig en  \r\n\r\n ramme, der konkret udfyldes for det enkelte finansår ved vedtagelsen af  \r\n\r\n finansloven for det pågældende år. </P>  \r\n\r\n<P>Forslaget har ingen miljømæssige konsekvenser. </P>  \r\n\r\n<P>Forslaget har de angivne erhvervsøkonomiske konsekvenser, hvor hovedsigtet  \r\n\r\n er at opretholde pluralismen i den danske dagbladssituation. </P>  \r\n\r\n<P>Forslaget har til hensigt at sikre, at der over en afgrænset periode kan  \r\n\r\n ydes udviklingsstøtte til dagblade, der på den ene side er i en  \r\n\r\n trangssituation, men på den anden side med sandsynlighed vil kunne drives  \r\n\r\n videre efter en støtteperiode. </P>  \r\n\r\n<P>Lovforslaget indeholder ikke EU-retlige aspekter. Det vurderes således  \r\n\r\n ikke, at lovforslaget indeholder statsstøtte, der skal notificeres til  \r\n\r\n Europa-Kommissionen efter EF-traktatens artikel 93, stk. 3. For at kunne  \r\n\r\n betegne en foranstaltning som støtte, der er uforenelig med fællesmarkedet,  \r\n\r\n jf. EF-traktatens artikel 92, stk. 1, skal fire kriterier nemlig være  \r\n\r\n opfyldt. Foranstaltningen skal være til fordel for den begunstigede  \r\n\r\n virksomhed; den skal ydes ved hjælp af statsmidler; den skal være målrettet,  \r\n\r\n dvs. begunstige &#187;visse virksomheder eller visse produktioner&#171;; og  \r\n\r\n den skal påvirke samhandelen mellem medlemsstaterne. Disse fire betingelser  \r\n\r\n er kumulative, så hvis en af dem mangler, finder artikel 92 ikke anvendelse.  \r\n\r\n</P>  \r\n\r\n<P>Det vurderes ikke, at en støtte, der ydes efter lovforslaget, vil kunne  \r\n\r\n påvirke samhandelen mellem medlemslandene, da det må lægges til grund, at der  \r\n\r\n ikke er nogen reel konkurrence mellem danske dagblade og importerede blade.  \r\n\r\n</P>  \r\n\r\n<P>Følgende har afgivet udtalelser til brug for lovforberedelsen: </P>  \r\n\r\n<P>Danske Dagblades Forening </P>  \r\n\r\n<P>Dagspressens Finansieringsinstitut </P>  \r\n\r\n<P>Tilsynsrådet for Dagspressens </P>  \r\n\r\n<P>Finansieringsinstitut </P>  \r\n\r\n<P>Dansk Fagpresse </P>  \r\n\r\n<P>Dansk Journalistforbund </P>  \r\n\r\n<P>Dansk Magasinpresses Udgiverforening </P>  \r\n\r\n<P> <I>Bemærkninger til lovforslagets enkelte bestemmelser:</I>  </P>  \r\n\r\n<P> <I>Til § 1</I>  </P>  \r\n\r\n<P>Til nr. 1 </P>  \r\n\r\n<P>I den nugældende lov er der i selve loven fastsat en fordeling af  \r\n\r\n statstilskuddet på bistand til investeringsstøtte (lovens nuværende § 3, stk.  \r\n\r\n 1, nr. 1), bistand til finansieringen af planlægningen af nye dagblade  \r\n\r\n (lovens nuværende § 3, stk. 1, nr. 2) og bistand til finansieringen af  \r\n\r\n etablering af nye dagblade (lovens nuværende § 3, stk. 1, nr. 3). </P>  \r\n\r\n<P>Det foreslås, at statstilskud til disse tre formål fremover ses under et,  \r\n\r\n idet bestyrelsen må fastsætte en nærmere fordeling mellem de tre formål.  \r\n\r\n Dette giver bestyrelsen mulighed for maksimal prioritering og fleksibilitet  \r\n\r\n inden for det enkelte finansår afhængig af, hvilke ansøgninger  \r\n\r\n finansieringsinstituttet får. </P>  \r\n\r\n<P>Der foreslås derfor afsat et samlet statstilskud til disse formål på 6,8  \r\n\r\n mill. kr. På FFL 98 forudsættes dette beløb dog sat til 3,8 mill. kr. Dette  \r\n\r\n beløb forudsættes med FFL 98 hævet til 6,8 mill. kr. fra finansåret 1999.  \r\n\r\n</P>  \r\n\r\n<P> <B>Vedrørende investeringsstøtte:</B>  </P>  \r\n\r\n<P>Den nuværende investeringsstøtte andrager 1,8 mill. kr. årligt.  \r\n\r\n Medieudvalget har foreslået, at beløbet forhøjes til 5 mill. kr. </P>  \r\n\r\n<P>Medieudvalget anbefalede i forlængelse heraf, at de vejledende  \r\n\r\n procentsatser for tilskud fra statsmidlerne til projekter under 10 mill. kr.  \r\n\r\n (små og mellemstore projekter) blev forhøjet fra de nuværende 10 pct. op til  \r\n\r\n 20 pct. efter bestyrelsens skøn, såfremt der efter behandling af hele  \r\n\r\n ansøgningsmassen var midler dertil. </P>  \r\n\r\n<P>Fordeling af tilskuddet fra statsmidlerne vil efter Medieudvalgets  \r\n\r\n anbefaling være følgende </P>  \r\n\r\n<PRE>  \r\n\r\n :  \r\n\r\n                         ---------------------------------------------  \r\n\r\n                         I dag                  Nyordning  \r\n\r\n ---------------------------------------------------------------------  \r\n\r\n 1. Små projekter            10 pct.            10 (20) pct.  \r\n\r\n ---------------------------------------------------------------------  \r\n\r\n 2. Mellemstore  \r\n\r\n    projekter (indtil  \r\n\r\n    10 mill. kr.)             5 pct.            5 (20) pct.  \r\n\r\n ---------------------------------------------------------------------  \r\n\r\n 3. Store projekter  \r\n\r\n    (over 10 mill. kr.)       5 pct.            5 pct.  \r\n\r\n                     (dog max. 1,5 mill. kr.) (max 1,5 mill. kr.)  \r\n\r\n ---------------------------------------------------------------------  \r\n\r\n</PRE>  \r\n\r\n<P> <B>Bemærkninger til skemaet</B>  </P>  \r\n\r\n<P> <B>1. Små projekter</B>  </P>  \r\n\r\n<P>Små projekter kan fortsat efter bestyrelsens skøn støttes med op til 10  \r\n\r\n pct. af investeringsbehovet. Såfremt der efter behandling af hele  \r\n\r\n ansøgningsmassen er midler dertil, kan støtten forhøjes op til 20 pct. efter  \r\n\r\n bestyrelsens skøn. </P>  \r\n\r\n<P> <B>2. Mellemstore projekter</B>  </P>  \r\n\r\n<P>Mellemstore projekter kan ligeledes fortsat støttes som hidtil, dvs. med 5  \r\n\r\n pct. af investeringsbehovet. Såfremt der efter behandling af hele  \r\n\r\n ansøgningsmassen er midler dertil, kan støtten forhøjes op til 20 pct. efter  \r\n\r\n bestyrelsens skøn. </P>  \r\n\r\n<P> <B>3. Store projekter</B>  </P>  \r\n\r\n<P>Store projekter kan fortsat støttes med indtil 5 pct. Der gælder en  \r\n\r\n overgrænse for tilskud på 1,5 mill. kr. </P>  \r\n\r\n<P>Medieudvalget anbefalede videre, at der med hensyn til  \r\n\r\n investeringsstøttens afgrænsning efter bestyrelsens skøn kunne gives støtte  \r\n\r\n til investering af driftsmidler, som anskaffes med henblik på  \r\n\r\n dagbladsproduktion, herunder midler til onlinetjenester til anvendelse på  \r\n\r\n områder, der er en integreret del af dagbladsproduktionen. </P>  \r\n\r\n<P>Det er finansieringsinstituttets egen opfattelse, at projekter må have  \r\n\r\n relation til papirbaseret nyhedsformidling for at være støtteberettiget.  \r\n\r\n Finansieringsinstituttet skal således principielt ikke yde støtte til  \r\n\r\n områder, der af andre opdyrkes uden statsstøtte. </P>  \r\n\r\n<P>Det er dog vurderingen, at rentabel dagbladsproduktion i fremtiden i høj  \r\n\r\n grad vil være betinget af mulighederne for at tilbyde læserne forskellige  \r\n\r\n former for supplerende elektroniske tjenester i tilknytning til  \r\n\r\n dagbladsproduktionen. Specielt for mange mindre dagbladsvirksomheder udgør de  \r\n\r\n begrænsede økonomiske ressourcer en uoverstigelig forhindring for at kunne  \r\n\r\n tilbyde sådanne supplerende ydelser. </P>  \r\n\r\n<P>På baggrund af Medieudvalgets anbefalinger vil det være op til bestyrelsen  \r\n\r\n for DF at fastlægge en ny praksis. Der bør dog stadig lægges vægt på ikke at  \r\n\r\n yde støtte til områder, som andre opdyrker uden statsstøtte. </P>  \r\n\r\n<P> <B>Vedrørende støtte til økonomisk sanering af dagblade efter lovens § 3,  \r\n\r\n stk. 1, nr. 2:</B>  </P>  \r\n\r\n<P>Efter den gældende ordning er der afsat i alt 2 mill. kr. til støtte til  \r\n\r\n økonomisk sanering af dagblade. </P>  \r\n\r\n<P>Et flertal i Medieudvalget foreslog at beløbet blev forhøjet til 7 mill.  \r\n\r\n kr. årligt. </P>  \r\n\r\n<P>Beløbet er på FFL 98 forudsat hævet til de foreslåede 7 mill. kr. årligt  \r\n\r\n med virkning fra 1998. </P>  \r\n\r\n<P>Det blev samtidig fra branchen stillet i udsigt, at der af  \r\n\r\n finansieringsinstituttets private midler (dvs. den på medlemsbidrag  \r\n\r\n sammensparede kapital) stilles en tilsvarende sum til rådighed til dette  \r\n\r\n formål. </P>  \r\n\r\n<P>I alt vil der således på denne måde være 14 mill. kr. til støtte til  \r\n\r\n økonomisk sanering af dagblade. </P>  \r\n\r\n<P>Et flertal i Medieudvalget anbefalede en nyordning vedr. Dagspressens  \r\n\r\n Finansieringsinstitut, således at der over en længere afgrænset periode  \r\n\r\n skulle kunne ydes driftsstøtte til dagblade, der på den ene side var i en  \r\n\r\n trangssituation, men på den anden side med sandsynlighed ville kunne drives  \r\n\r\n videre efter en støtteperiode. En forudsætning for nyordningens gennemførelse  \r\n\r\n var, at den eksisterende statslige bevillingsramme på 14 mill. kr. årligt til  \r\n\r\n Dagspressens Finansieringsinstitut fremover blev udfyldt. </P>  \r\n\r\n<P>Nyordningen skulle etableres for at støtte økonomisk svage dagblades  \r\n\r\n omstillingsmuligheder og med det hovedsigte at opretholde pluralismen i den  \r\n\r\n danske dagbladsstruktur. </P>  \r\n\r\n<P>På denne baggrund foreslås fremover mulighed for udviklingsstøtte i  \r\n\r\n særlige tilfælde. </P>  \r\n\r\n<P>Den foreslåede nyordning bygger på følgende forudsætninger: </P>  \r\n\r\n<P>1. Til dagblade, der allerede har haft en årelang driftsperiode, og hvor  \r\n\r\n virksomhedens samlede økonomiske situation ikke inden for overskuelig fremtid  \r\n\r\n skaber mulighed for nødvendig reinvestering, konsolidering, produktudvikling  \r\n\r\n og/eller markedsudvikling, kan efter ansøgning gives tilsagn om  \r\n\r\n udviklingsstøtte i op til fire år. Ansøgningen skal beskrive dagbladets  \r\n\r\n økonomiske behov og perspektivere virkningen af en eventuel støttebevilling.  \r\n\r\n Der skal således være tale om et samlet projekt, der efter bestyrelsens  \r\n\r\n opfattelse giver dagbladet mulighed for at komme ind i en positiv udvikling,  \r\n\r\n hvor støtte ikke længere er nødvendig. </P>  \r\n\r\n<P>2. Når tilsagn om udviklingsstøtten er givet, kan udbetaling ske straks,  \r\n\r\n normalt i årlige rater og afhængigt af, om statsbevillingsdelen af  \r\n\r\n støttebeløbet er til rådighed. Tilsagn om udviklingsstøtte er - bortset fra  \r\n\r\n en konkurssituation - uigenkaldeligt og gælder uanset den omhandlede  \r\n\r\n driftsperiodes faktiske resultater. </P>  \r\n\r\n<P>3. Den udbetalte midlertidige udviklingsstøtte skal anvendes til  \r\n\r\n dagbladsdriften i overensstemmelse med ansøgningen og de vilkår, som  \r\n\r\n bestyrelsen for Dagspressens Finansieringsinstitut måtte stille. </P>  \r\n\r\n<P>Medieudvalget har vurderet, at det ud fra den nuværende markedssituation  \r\n\r\n må forudses, at relativt få aviser vil være kandidater til at modtage den  \r\n\r\n midlertidige udviklingsstøtte. Et beløb på 14 mill. kr. vil derfor efter  \r\n\r\n Medieudvalgets opfattelse række ganske langt. </P>  \r\n\r\n<P>Det må formodes, at et beløb inden for den angivne ramme normalt vil give  \r\n\r\n så omfattende &#187;luft&#171;, at der skabes mulighed for at gennemføre  \r\n\r\n såvel produkt- og markedsføringstiltag overfor de centrale målgrupper som  \r\n\r\n reinvestering i et rimeligt omfang. </P>  \r\n\r\n<P>Til en vis grad vil sådanne aktiviteter også kunne bakkes op med  \r\n\r\n yderligere midler fra finansieringsinstituttets øvrige støttekategorier. </P>  \r\n\r\n<P>Det er en forudsætning for det hævede statstilskud, at hvert enkelt  \r\n\r\n projekt om udviklingsstøtte, der finansieres efter denne bestemmelse,  \r\n\r\n fremover finansieres via en kombination af 50 pct. af instituttets egne  \r\n\r\n midler og 50 pct. statstilskud. </P>  \r\n\r\n<P>En anvendelse af det samlede statstilskud til dette formål på 7 mill. kr.  \r\n\r\n forudsætter således, at der som minimum anvendes et tilsvarende beløb af  \r\n\r\n finansieringsinstituttets egne midler. </P>  \r\n\r\n<P>Bestemmelsen om at statstilskud til udviklingsstøtte forudsætter en  \r\n\r\n tilsvarende finansiering af instituttets private midler er naturligvis ikke  \r\n\r\n til hinder for, at instituttet kan beslutte at yde yderligere tilskud af  \r\n\r\n finansieringsinstituttets egne midler. </P>  \r\n\r\n<P>Til nr. 2. </P>  \r\n\r\n<P>I den nuværende bestemmelse i § 3, stk. 2, er det bestemt, at i særlige  \r\n\r\n tilfælde kan tilskudsbeløb bestemt til et formål anvendes til et eller flere  \r\n\r\n af de andre formål. </P>  \r\n\r\n<P>Med den foreslåede formulering af § 3, stk. 1, er det nu op til  \r\n\r\n bestyrelsen at bestemme fordelingen af midler til de formål, der er nævnt  \r\n\r\n under § 3, stk. 1, nr. 1. Til gengæld kan der efter forslaget ikke flyttes  \r\n\r\n statstilskud mellem de formål der er nævnt under § 3, stk. 1, nr. 1, og de  \r\n\r\n formål der er nævnt under § 3, stk. 1, nr. 2. Som følge af denne ændring af §  \r\n\r\n 3, stk.1, ophæves den nuværende § 3, stk. 2. </P>  \r\n\r\n<P>Til nr. 3. </P>  \r\n\r\n<P>I den nuværende lov er det fastsat, at tilskudsbeløb, der ikke anvendes i  \r\n\r\n et regnskabsår, skal overføres til instituttets ansvarlige kapital. Det  \r\n\r\n foreslås, at denne bestemmelse ændres, således at uforbrugte tilskud efter  \r\n\r\n denne lov (dvs. uforbrugte statstilskud) i stedet overføres til det følgende  \r\n\r\n finansår. I de år hvor dette måtte finde sted øges den samlede støttemulighed  \r\n\r\n i det følgende finansår. </P>  \r\n\r\n<P>Uforbrugte tilskud kan forekomme i to tilfælde. Det ene tilfælde er hvor  \r\n\r\n finansieringsinstituttet ikke har fundet, at der var projekter nok til at  \r\n\r\n bruge den samlede tilskudsmulighed. De andet tilfælde er hvor tilskuddet er  \r\n\r\n bevilget, men hvor projektet ikke gennemføres, og pengene derfor ikke  \r\n\r\n anvendes. </P>  \r\n\r\n<P>Til nr. 4. </P>  \r\n\r\n<P>Medieudvalget anbefalede, at det af statsministeren nedsatte tilsynsråd i  \r\n\r\n forhold til Dagspressens Finansieringsinstitut blev udvidet fra tre til fem  \r\n\r\n medlemmer, således at henholdsvis forbruger- og lønmodtagerinteresserne også  \r\n\r\n kunne blive repræsenteret. </P>  \r\n\r\n<P>Med den foreslåede nyordning får Dagspressens Finansieringsinstitut en  \r\n\r\n langt mere aktiv rolle i forhold til dagbladenes situation. </P>  \r\n\r\n<P>Nyordningen administreres af finansieringsinstituttets bestyrelse, der  \r\n\r\n udpeges af branchen selv. Denne konstruktion er hensigtsmæssig, da der dermed  \r\n\r\n er lagt et filter mellem de blade, der modtager støtte, og de statsmidler,  \r\n\r\n der finansierer en betydelig del af støtten. </P>  \r\n\r\n<P>På den anden side har Medieudvalget fundet, at det må sikres, at det af  \r\n\r\n statsministeren nedsatte tilsynsråd får en bredere sammensætning. Der  \r\n\r\n foreslås derfor en udvidelse af rådet fra tre medlemmer til fem, således at  \r\n\r\n såvel forbruger- som lønmodtagerinteresser kan blive repræsenteret i rådet.  \r\n\r\n Et medlem skal efter forslaget beskikkes af statsministeren efter indstilling  \r\n\r\n fra Dansk Journalistforbund og et medlem beskikkes af statsministeren efter  \r\n\r\n indstilling fra Danske Dagblades Forening. </P>  \r\n\r\n<P>Tilsynsrådet får dermed en bredere sammensætning, som vil være nyttig, når  \r\n\r\n rådet skal vurdere, om bestyrelsen for Dagspressens Finansieringsinstitut  \r\n\r\n handler inden for de intentioner der er givet med lovgivningen. </P>  \r\n\r\n<P> <I>Til § 2</I>  </P>  \r\n\r\n<P>Loven træder i kraft den 1. januar 1998, men den eksisterende statslige  \r\n\r\n bevillingsramme på 14 mill. kr. årligt til Dagspressens Finansieringsinstitut  \r\n\r\n vil være udfyldt fra 1999. </P>  \r\n\r\n<P>På FFL 98 er den samlede bevilling foreslået hævet med 3 mill. kr. fra 7,8  \r\n\r\n mill. kr. til 10,8 mill. kr. Det forudsættes endvidere på FFL 98, at den  \r\n\r\n samlede bevilling hæves til 13,8 mill. kr. fra 1999. </P>  \r\n\r\n<P>Skriftlig fremsættelse </P>  \r\n\r\n<P> <B></B> <I>Statsministeren</I>  (Poul Nyrup Rasmussen): </P>  \r\n\r\n<P>Jeg skal herved tillade mig at fremsætte: </P>  \r\n\r\n<P> <B></B> <I>Forslag til lov om ændring af lov om økonomisk bistand til  \r\n\r\n Dagspressens Finansieringsinstitut. (Nye tildelingskriterier og tilsynsrådets  \r\n\r\n sammensætning).</I>  </P>  \r\n\r\n<P>(Lovforslag nr. L 57). </P>  \r\n\r\n<P>Lovforslaget er en opfølgning på Medieudvalgets anbefalinger i  \r\n\r\n Medieudvalgets betænkning om Medierne i Demokratiet (Betænkning nr. 1320 fra  \r\n\r\n juni 1996). </P>  \r\n\r\n<P>Med udgangspunkt i Medieudvalgets anbefalinger har regeringen besluttet at  \r\n\r\n fremsætte forslag om at udvide mulighederne for tilskud fra Dagspressens  \r\n\r\n Finansieringsinstitut. </P>  \r\n\r\n<P>Forslaget giver således mulighed for at der i særlige tilfælde kan ydes  \r\n\r\n udviklingsstøtte i op til fire år til dagblade, der allerede har haft en  \r\n\r\n årelang driftsperiode, og hvor virksomhedens samlede økonomiske situation  \r\n\r\n ikke inden for en overskuelig fremtid skaber mulighed for nødvendig  \r\n\r\n reinvestering, konsolidering, produktudvikling m.m. </P>  \r\n\r\n<P>I lovforslaget foreslås det endvidere, at tilsynsrådet udvides fra tre til  \r\n\r\n fem medlemmer, således at såvel forbruger som lønmodtagerinteresser kan blive  \r\n\r\n repræsenteret i tilsynsrådet. </P>  \r\n\r\n<P>Endelig forudsættes det i lovforslaget, at finanslovsbevillingen til  \r\n\r\n støtte til Dagspressens Finansieringsinstitut med vedtagelsen af finansloven  \r\n\r\n for 1998 hæves til 10,8 mill. kr. i 1998 og til 13,8 mill. kr. i 1999. </P>  \r\n\r\n<P>Ud over de ændringer i lovgivningen der er foreslået af Medieudvalget,  \r\n\r\n indeholder lovforslaget nogle mindre justeringer med det sigte at forenkle  \r\n\r\n tilskudsordningen. </P>  \r\n\r\n<P>Idet jeg i øvrigt henviser til bemærkningerne til lovforslaget, skal jeg  \r\n\r\n anbefale det til Tingets velvillige behandling. </P>  \r\n\r\n<P> <B>Bilag 1</B>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n                   Statstilskud          Tilskud af DF's egne midler  \r\n\r\n ---------------------------------------------------------------------  \r\n\r\n Tilskudstype  Forde-  Nuværende Forslag Nuværende     Forslag  \r\n\r\n               ling i  faktisk   til ny  \r\n\r\n               ekst.   tilskud   forde-  \r\n\r\n ---------------------------------------------------------------------  \r\n\r\n § 3.1: Om-  \r\n\r\n bygning,  \r\n\r\n moderni-  \r\n\r\n sering af  \r\n\r\n anlæg m.v.   8         1,8               Indtil 9 1/2  Indtil 9 1/2  \r\n\r\n samt pro-    mill. kr. mill. kr. I alt   pct. af       pct. af  \r\n\r\n duktud-                          6,8     projekt-      projektud-  \r\n\r\n vikling                          mill.   udgifter      gifter  \r\n\r\n og mar-                          (I 1998  \r\n\r\n kedsforsk-                       dog 3,8  \r\n\r\n ning m.v.                        mil. kr.)  \r\n\r\n --------------------------------          ---------------------------  \r\n\r\n § 3,2:      2          2  \r\n\r\n Planlægning mill. kr.  mill. kr.  \r\n\r\n af nye  \r\n\r\n dagblade  \r\n\r\n --------------------------------          ---------------------------  \r\n\r\n § 3,3:      2          2  \r\n\r\n Etablering  mill. kr.  mill. kr.  \r\n\r\n af nye  \r\n\r\n dagblade  \r\n\r\n ---------------------------------------------------------------------  \r\n\r\n § 3,4:      2          2         7                     7  \r\n\r\n Økonomisk   mill. kr.  mill. kr. mill. kr.             mill. kr.  \r\n\r\n sanering  \r\n\r\n af dagblade  \r\n\r\n ---------------------------------------------------------------------  \r\n\r\n I alt      14          7,8       13,8      Samlet ramme Samlet ramme  \r\n\r\n            mill. kr.   mill. kr. mill. kr. afhængig af  afhængig af  \r\n\r\n                                            DF's         DF's  \r\n\r\n                                            resultat     resultat  \r\n\r\n ---------------------------------------------------------------------  \r\n\r\n</PRE>  \r\n\r\n<P> <B>Bilag 2</B>  </P>  \r\n\r\n<P> <I>I dette bilag er (med mindre skrift) indsat den gældende formulering  \r\n\r\n af de bestemmelser, der berøres af lovforslaget</I>  </P>  \r\n\r\n<P> <B>§ 1</B>  </P>  \r\n\r\n<P>I lov nr. 192 af 9. maj 1984 om økonomisk bistand til Dagspressens  \r\n\r\n Finansieringsinstitut, foretages følgende ændringer: </P>  \r\n\r\n<P> <B></B> <I>1 . § 3, stk. 1</I> , affattes således: </P>  \r\n\r\n<P>&#187;Det årlige tilskud kan anvendes til følgende formål efter  \r\n\r\n instituttets nærmere bestemmelse: </P>  \r\n\r\n<P>1) 7 mill. kr. kan anvendes til følgende formål: </P>  \r\n\r\n<P>a) Bistand til finansiering af de foranstaltninger, som er nævnt i § 2,  \r\n\r\n stk. 1, 1. pkt. I særlige tilfælde kan der ydes tilskud til produktudvikling  \r\n\r\n og markedsforskning samt til beslægtede formål, der er godkendt af  \r\n\r\n tilsynsrådet, jf. § 5. </P>  \r\n\r\n<P>b) Bistand til finansiering af planlægning af nye dagblade. </P>  \r\n\r\n<P>c) Bistand til finansiering af etablering af nye dagblade. </P>  \r\n\r\n<P>2) 7 mill. kr. kan anvendes til bistand til finansiering af  \r\n\r\n foranstaltninger i forbindelse med gennemførelse af en økonomisk sanering af  \r\n\r\n et dagblad, herunder i særlige tilfælde som udviklingsstøtte i op til fire  \r\n\r\n år. Tilskuddet kan dog kun anvendes som udviklingsstøtte, hvis  \r\n\r\n finansieringsinstituttet samtidig af egne midler yder udviklingsstøtte med  \r\n\r\n mindst et tilsvarende beløb til det pågældende dagblad.&#171; </P>  \r\n\r\n<P> <B></B> <I>2. § 3, stk. 2</I> <B>, </B> ophæves. </P>  \r\n\r\n<P>Stk. 3 bliver herefter stk. 2. </P>  \r\n\r\n<P> <B></B> <I>3. § 3, stk. 3</I> , der bliver stk. 2, affattes således: </P>  \r\n\r\n<P> <B></B> <I>&#187;Stk. 2.</I>  Uforbrugte tilskudsbeløb efter denne lov,  \r\n\r\n der ikke anvendes i et regnskabsår, overføres til det følgende finansår.  \r\n\r\n Uforbrugte tilskudsbeløb er tilskud, der enten ikke er bevilget, eller  \r\n\r\n tilskud der er bevilget, men ikke udbetalt, da de pågældende projekter ikke  \r\n\r\n er gennemført.&#171; </P>  \r\n\r\n<P> <B>§ 3.</B> Det årlige tilskud kan anvendes til følgende formål: </P>  \r\n\r\n<P>1) 8 mill. kr. til bistand til finansieringen af de foranstaltninger, der  \r\n\r\n er nævnt i § 2, stk. 1, 1. pkt. I særlige tilfælde kan der ydes tilskud til  \r\n\r\n produktudvikling og markedsforskning samt til beslægtede formål, der er  \r\n\r\n godkendt af tilsynsrådet, jf. § 5. </P>  \r\n\r\n<P>2) 2 mill. kr. til bistand til finansieringen af planlægning af nye  \r\n\r\n dagblade. </P>  \r\n\r\n<P>3) 2 mill. kr. til bistand til finansieringen af etablering af nye  \r\n\r\n dagblade. </P>  \r\n\r\n<P>4) 2 mill. kr. til bistand til finansieringen af foranstaltninger i  \r\n\r\n forbindelse med gennemførelse af en økonomisk sanering af et dagblad. </P>  \r\n\r\n<P> <I>Stk. 2.</I> I særlige tilfælde kan tilskudsbeløb bestemt til eet  \r\n\r\n formål anvendes til et eller flere af de andre formål. </P>  \r\n\r\n<P> <I>Stk. 3.</I> Tilskudsbeløb, der ikke anvendes i et regnskabsår, skal  \r\n\r\n overføres til instituttets ansvarlige kapital. </P>  \r\n\r\n<P> <B></B> <I>4. § 5, stk. 1</I> , affattes således: </P>  \r\n\r\n<P>&#187;Statsministeren nedsætter et tilsynsråd på fem medlemmer. Rådets  \r\n\r\n formand og de 4 andre medlemmer beskikkes af statsministeren for 3 år ad  \r\n\r\n gangen. Heraf beskikkes 1 medlem efter indstilling fra Dansk  \r\n\r\n Journalistforbund og 1 medlem efter indstilling fra Danske Dagblades  \r\n\r\n Forening. Genbeskikkelse kan finde sted. Statsministeren fastsætter rådets  \r\n\r\n forretningsorden.&#171; </P>  \r\n\r\n<P> <B>§ 5.</B> Statsministeren nedsætter et tilsynsråd på tre medlemmer.  \r\n\r\n Rådets formand og dets 2 andre medlemmer beskikkes af statsministeren for 3  \r\n\r\n år ad gangen. Genbeskikkelse kan finde sted. Statsministeren fastsætter  \r\n\r\n rådets forretningsorden. </P>  \r\n\r\n<P> <I>Stk. 2.</I> Tilsynsrådet skal føre det regnskabsmæssige tilsyn, der er  \r\n\r\n nævnt i § 1, stk. 2, samt rådgive ministeren i spørgsmål om  \r\n\r\n finansieringsinstituttets virksomhed og i spørgsmål om statsgarantiens  \r\n\r\n størrelse. </P>  \r\n\r\n<P> <I>Stk. 3.</I> Den, hvis ansøgning om støtte efter § 2, stk. 2, eller § 3  \r\n\r\n ikke er imødekommet fuldt ud, kan klage til tilsynsrådet, der har den  \r\n\r\n endelige administrative afgørelse. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1998. </P>  \r\n\r\n<P> <B>Bilag 3</B>  </P>  \r\n\r\n<P> <B>Medieudvalgets anbefalinger</B>  </P>  \r\n\r\n<P>a.1. Et flertal anbefaler en nyordning vedr. Dagspressens  \r\n\r\n Finansieringsinstitut, således at der over en længere afgrænset periode kan  \r\n\r\n ydes driftsstøtte til dagblade, der på den ene side er i en trangssituation,  \r\n\r\n men på den anden side med sandsynlighed vil kunne drives videre efter en  \r\n\r\n støtteperiode. En forudsætning for nyordningens gennemførelse er, at den  \r\n\r\n eksisterende statslige bevillingsramme på 14 mill. kr. årligt til  \r\n\r\n Dagspressens Finansieringsinstitut fremover udfyldes. </P>  \r\n\r\n<P> <I>Anbefales af: Gunhild Agger, Kate Bluhme, Ebbe Dal, Torben Holmbæck,  \r\n\r\n Ole Kidmose, Lisbeth Knudsen, Anders Krarup, Torben Krogh, Peter Harms  \r\n\r\n Larsen, Torben Dalby Larsen, Poul Erik Magnussen, Tove Malzer, Kim Minke,  \r\n\r\n Hans Carl Nielsen, Ole Steen Nielsen, Raymond Olsen, Lars Poulsen, Chresten  \r\n\r\n W. Reves, Trine Sick og Niels Thomsen.</I>  </P>  \r\n\r\n<P> <I>Ebbe Dal, Torben Holmbæck, Torben Dalby Larsen, Ole Steen Nielsen og  \r\n\r\n Chresten W. Reves understreger, at deres støtte til anbefalingen forudsætter,  \r\n\r\n at der ikke på anden måde afsættes statsmidler til selektiv driftsstøtte til  \r\n\r\n dagbladene.</I> </P>  \r\n\r\n<P>a.2. Et mindretal tager afstand fra, at der af statsmidlerne i  \r\n\r\n Dagspressens Finansieringsinstitut på grundlag af et skøn, foretaget af  \r\n\r\n bestyrelsen for Dagspressens Finansieringsinstitut, bevilges midlertidig  \r\n\r\n driftsstøtte til dagblade. </P>  \r\n\r\n<P> <I>Anbefales af: Frands Mortensen og Ole Prehn.</I>  </P>  \r\n\r\n<P>b. Medieudvalget anbefaler, at de vejledende procentsatser for tilskud fra  \r\n\r\n statsmidlerne til projekter under 10 mill. kr. (små og mellemstore projekter)  \r\n\r\n forhøjes fra de nuværende 10% op til 20% efter bestyrelsens skøn, såfremt der  \r\n\r\n efter behandling af hele ansøgningsmassen er midler dertil. </P>  \r\n\r\n<P>c. Medieudvalget anbefaler, at der med hensyn til investeringsstøttens  \r\n\r\n afgrænsning efter bestyrelsens skøn gives støtte til investering af  \r\n\r\n driftsmidler, som anskaffes med henblik på dagbladsproduktion, herunder  \r\n\r\n midler til onlinetjenester til anvendelse på områder, der er en integreret  \r\n\r\n del af dagbladsproduktion. </P>  \r\n\r\n<P>d. Medieudvalget anbefaler, at det af statsministeren nedsatte tilsynsråd  \r\n\r\n i forhold til Dagspressens Finansieringsinstitut udvides fra tre til fem  \r\n\r\n medlemmer, således at henholdsvis forbruger- og lønmodtagerinteresserne også  \r\n\r\n kan repræsenteres. </P>  \r\n\r\n<P>e. Et mindretal anbefaler endvidere, at den eksisterende statslige  \r\n\r\n bevillingsramme på 14 mill. kr. årligt i loven om Dagspressens  \r\n\r\n Finansieringsinstitut udvides til 30 mill. kr. </P>  \r\n\r\n<P> <I>Anbefales af: Kate Bluhme, Ole Kidmose, Lisbeth Knudsen, Peter Harms  \r\n\r\n Larsen, Kim Minke, Hans Carl Nielsen, Lars Poulsen og Trine Sick.</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/12/1997"
        },
        {
            "displayName": "Accession",
            "displayValue": "199712K00057"
        },
        {
            "displayName": "Entydig dokumentidentifikation",
            "displayValue": "CL008049"
        },
        {
            "displayName": "Dato for førstegangsindlæggelse",
            "displayValue": "30/12/1997"
        },
        {
            "displayName": "Dato for indlæggelse",
            "displayValue": "30/12/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "57"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}