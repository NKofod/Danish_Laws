{
    "id": 35412,
    "title": "Byggelovens anvendelsesområde ",
    "documentTypeId": "240",
    "isSagsforlobPeriodValid": false,
    "shortName": "KEN nr 4022 af 18/06/1981",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fundet at et arbejde ikke kunne anses som et reparations- og  \r\n\r\n vedligeholdelsesarbejde, da der ved udbedring af en skalmur skete en ændring  \r\n\r\n i bygningens konstruktive forhold, som var væsentlig i forhold til  \r\n\r\n bestemmelser i byggelovgivningen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Byggelovens anvendelsesområde </H1>  \r\n\r\n<P></P>  \r\n\r\n<BR>  \r\n\r\n<P>Byggestyrelsen har i dag skrevet følgende til advokat Michael Mullertz,  \r\n\r\n Dr. Tværgade 58: </P>  \r\n\r\n<P> &#187;Byggelovsklage vedrørende matr.nr. 6 cv, Farum, Gedebakken 13. </P>  \r\n\r\n<P>I skrivelse af 13. april 1981 meddelte byggestyrelsen, at Deres klage af  \r\n\r\n 8. april 1981 over Frederiksborg amtsråds afgørelse blev sendt til  \r\n\r\n Frederiksborg amtsråd til udtalelse. </P>  \r\n\r\n<P>Amtsrådet har nu i skrivelse af 19. maj 1981 udtalt, at amtsrådet kan  \r\n\r\n henholde sig til den tidligere trufne afgørelse. </P>  \r\n\r\n<P>Til Deres orientering vedlægges en kopi af amtsrådets svar. </P>  \r\n\r\n<P>I Deres skrivelse af 8. april 1981 klager De over en afgørelse truffet af  \r\n\r\n Frederiksborg amtsråd vedrørende fortolkning af byggelovens § 2, stk. 1 b,  \r\n\r\n hvorefter en udbedringsmetode af ydermure i et eenfamiliehus på ovennævnte  \r\n\r\n ejendom kræver byggetilladelse. De har i den forbindelse anført, at den  \r\n\r\n foreslåede udbedring ikke er et indgreb i bygningskonstruktionen, men et  \r\n\r\n reparationsarbejde, der ikke medfører ændring af bygningens udseende,  \r\n\r\n indretning eller brug. </P>  \r\n\r\n<P>Det fremgår af sagen, at husets ydermure er udført med en trækonstruktion  \r\n\r\n i bagmur og i formur en halvstens kalksandstensfacademur. Ved en afholdt  \r\n\r\n synsforretning på ejendommen konstateredes det, at skalmuren visse steder  \r\n\r\n kunne bevæges ved tryk med håndkraft. Af skønserklæringen fremgår det, at  \r\n\r\n binderne mellem mur og trækonstruktion er udført af båndjern, der på grund af  \r\n\r\n en uheldig udformning og sømning ikke er tilstrækkelig sikkert fastholdt til  \r\n\r\n trækonstruktionen. Øverste binderrække er endvidere forkert placeret, og der  \r\n\r\n er ikke anvendt det fornødne antal bindere. Skønsrapporten anfører, at den  \r\n\r\n rimeligste måde at afhjælpe manglen på skønnes at være ved at udbore ca. 5.  \r\n\r\n cm. lange skruer indskruet i træsøjlerne og faststøbt i murværket i hvert 4.  \r\n\r\n skifte i den øverste ca. 1 m af muren. </P>  \r\n\r\n<P>Frederiksborg amtsråd har i afgørelse af 12. marts 1981 meddelt, at man er  \r\n\r\n enige med byrådet i, at det omhandlede arbejde ikke må udføres uden  \r\n\r\n forudgående byggetilladelse. Der henvises til at kun reparations- og  \r\n\r\n vedligeholdelsesarbejder, som alene tilsigter at retablere en bygnings  \r\n\r\n tidligere tilstand efter naturligt slid og ælde, falder udenfor  \r\n\r\n byggelovgivningen, hvorimod byggelovgivningen kommer til anvendelse ved alle  \r\n\r\n andre indgreb i eksisterende bygninger, hvor de pågældende forandringer er  \r\n\r\n væsentlige i forhold til bestemmelser i loven eller de i medfør af loven  \r\n\r\n udfærdigede byggeforskrifter. Ved den i skønserklæringen anførte  \r\n\r\n udbedringsmetode gribes der ind i bygningens konstruktion, idet forankringen  \r\n\r\n af muren ændres, jfr. bestemmelserne i bygningsreglementets kap. 5.2. </P>  \r\n\r\n<P>I den anledning skal man meddele, at byggestyrelsen er enig i amtsrådets  \r\n\r\n afgørelse af 12. marts 1981, hvorefter den foreslåede udbedring er omfattet  \r\n\r\n af byggelovens § 2, stk. 1 b. Arbejdet kan ikke anses som et reparations- og  \r\n\r\n vedligeholdelsesarbejde, da der ved udbedringen af skalmuren sker en ændring  \r\n\r\n i bygningens konstruktive forhold, der er væsentlige i forhold til  \r\n\r\n bestemmelser i bygningsreglement-77, kap. 5.2. Det omhandlede arbejde vil  \r\n\r\n derfor kræve byggetilladelse efter byggelovens § 16. </P>  \r\n\r\n<P>./.Denne afgørelse kan påklages til boligministeren inden 4 uger fra den  \r\n\r\n dag, afgørelsen er meddelt Dem, jfr. byggelovens § 24.&#171; </P>  \r\n\r\n<P>PDV </P>  \r\n\r\n<P>EB </P>  \r\n\r\n<P>Helle Drechsel </P>  \r\n\r\n<P>fuldm. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19810402225"
        },
        {
            "displayName": "Entydig dokumentidentifikation",
            "displayValue": "CA003347"
        },
        {
            "displayName": "Dato for indlæggelse",
            "displayValue": "31/01/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "4022"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "18/06/1981"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "786-04-81"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}