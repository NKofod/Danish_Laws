{
    "id": 145578,
    "title": "Beretning om medieansvar",
    "documentTypeId": "370",
    "isSagsforlobPeriodValid": true,
    "shortName": "2012/1 BR 2",
    "documentHtml": "<div class=\"bjelke\">Den fulde tekst</div><p class=\"DokumentHoved\">Beretning afgivet af Retsudvalget og Kulturudvalget den 21. februar 2013</p>\r\n<p class=\"TitelPrefiks1\">Beretning</p>\r\n<p class=\"TitelPrefiks2\">om</p>\r\n<p class=\"Titel2\">medieansvar</p>\r\n<p class=\"NormalInd\">Retsudvalget og Kulturudvalget afholdt den 9. maj 2012 en høring om medieansvar med afsæt i en fælles beretning om medieansvar (nr. 3), som udvalgene afgav den 29. februar 2012. På høringen havde udvalgene indkaldt en række repræsentanter for bl.a. Pressenævnet, Danmarks Medie- og Journalisthøjskole, Advokatsamfundet, Dansk Journalistforbund, Danske Medier og DR. Formålet med høringen var at drøfte behovene for ændringer af regler og praksis på medieansvarsområdet.</p>\r\n<p class=\"NormalInd\">Som opfølgning på høringen har Retsudvalget og Kulturudvalget den 14. november 2012 afholdt et møde med repræsentanter for Pressenævnet. På mødet blev det drøftet, hvilke ændringer Pressenævnet har foretaget og planlægger at foretage i deres praksis på baggrund af høringen og de tilkendegivelser, som blev fremført ved den lejlighed.</p>\r\n<p class=\"NormalInd\">Udvalgene har noteret sig Pressenævnets ændringer i praksis, som blev tilkendegivet på mødet. Det drejer sig blandt andet om følgende:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Pårørende kan i bredere forstand indgive en klage til Pressenævnet, og det vil sige, at der er en lempeligere fortolkning af begrebet retlig interesse. Herudover kan andre indgive klage på vegne af den berørte i henhold til fuldmagt.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Der skal lægges større vægt på klarhed i kendelserne, især skal konklusionen og navnlig resumeet, der offentliggøres i medierne, fremstå mere forståeligt. Pressenævnet har bl.a. pr. 1. december 2012 ansat en kommunikationsmedarbejder for at sikre en bedre journalistisk formidling af kendelserne.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Offentliggørelser af Pressenævnets kendelser skal i højere grad have en placering og et layout, som svarer til det påklagede forhold, herunder i alvorlige tilfælde på forsiden. Pressenævnet tilkendegav, at forsidehenvisningerne i nogle tilfælde kunne være tydeligere, end tilfældet er i dag.</p>\r\n</p>\r\n<p class=\"NormalInd\">Pressenævnet var bekendt med problematikken omkring citathistorier, der spredes via internettet, og vanskelighederne ved at få oplysningerne fjernet. Nævnet redegjorde for sin praksis vedrørende berigtigelser på internettet: links til kendelsen fra påklagede artikler (for nye læsere) og krav om offentliggørelse af en ny artikel omhandlende rettelsen i den løbende nyhedsstrøm (for oprindelige læsere af den forkerte information).</p>\r\n<p class=\"NormalInd\">Folketingets Retsudvalg og Kulturudvalg udtrykker behov for yderligere opstramninger, for så vidt angår</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> mere markante krav til medierne om placering, omfang og udformning af Pressenævnets kendelser, herunder at kendelserne i alvorlige tilfælde kan fylde f.eks. hele forsiden. Det er udvalgenes opfattelse, at Pressenævnet allerede har hjemmel til at kræve dette,</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> at Pressenævnets nye praksis som nævnt ovenfor kommunikeres klart ud til borgerne og medierne og</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> at Pressenævnet tager flere sager op af egen drift.</p>\r\n</p>\r\n<p class=\"NormalInd\">Udvalgene opfordrer desuden justitsministeren til at fremsætte ændringsforslag til medieansvarsloven, som forlænger borgernes og virksomheders klagefrist til Pressenævnet fra 4 uger til 12 uger.</p>\r\n<p class=\"NormalInd\">På baggrund af konkrete forslag fra medierepræsentanter på udvalgenes høring den 9. maj 2012 opfordrer udvalgene endvidere ministeren til at tage initiativ til en dialog med mediebranchen om en ændring af pressenævnets finansiering, så de medier, som gentagne gange taber klagesager i Pressenævnet, skal betale mere til nævnets virksomhed.</p>\r\n<p class=\"NormalInd\">Endelig opfordrer udvalgene justitsministeren til at redegøre for, om niveauerne for den økonomiske kompensation til ofre for, urigtige historier i medierne, som fastsættes af domstolene, står mål med den skade, der forvoldes, og om der på den baggrund er behov for at forhøje kompensationsniveauet.</p>\r\n<p class=\"NormalInd\">Folketingets Kulturudvalg og Retsudvalg vil løbende følge udviklingen omkring mediernes ansvar og i efteråret 2013 invitere til et nyt fælles møde mellem udvalgene og Pressenævnet.</p>\r\n<p class=\"Tekst1Sp\" style=\"text-align: center;\">P. u. v.</p>\r\n<p class=\"Tekst1Sp\" style=\"text-align: center;\">Karina Lorentzen Dehnhardt (SF) og Flemming Møller Mortensen (S)</p>\r\n<p class=\"Tekst1Sp\" style=\"text-align: center;\">formænd</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/02/2013"
        },
        {
            "displayName": "Accession",
            "displayValue": "20121SS00002"
        },
        {
            "displayName": "Entydig dokumentidentifikation",
            "displayValue": "AX014742"
        },
        {
            "displayName": "Dato for førstegangsindlæggelse",
            "displayValue": "23/02/2013"
        },
        {
            "displayName": "Dato for indlæggelse",
            "displayValue": "23/02/2013"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "2"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}