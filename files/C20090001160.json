{
    "id": 123349,
    "title": "Vejledning om en a-kasses pligt til at vejlede mv.\\n(Vejledning om krav til lediges jobsøgning)",
    "documentTypeId": "180",
    "isSagsforlobPeriodValid": true,
    "shortName": "VEJ nr 11 af 05/02/2009",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om en a-kasses pligt til at vejlede mv.</p>\r\n      <p class=\"UnderTitel2\">(Vejledning om krav til lediges jobsøgning)</p>\r\n      <p class=\"Indledning2\">I vejledning nr. 15 af 19. februar 2007 om en a-kasses pligt til at vejlede mv. foretages følgende ændringer:</p>\r\n      <p class=\"Aendringspunkt\"><span class=\"Bold\">1.</span> Efter afsnittet »<span class=\"Italic\">Til § 4</span>« indsættes følgende:</p>\r\n      <p class=\"Tekstoverskrift\">»Til § 4a</p>\r\n      <p class=\"TekstoverskriftVenstre\">Forud for vejledningssamtalen</p>\r\n      <p class=\"Tekst\">For at sikre, at et medlem har en målrettet jobsøgning, skal a-kassen vejlede om, at jobsøgningen skal være realistisk og seriøs. Det skal også præciseres, at hvis den ledige har vanskeligt ved at finde tilstrækkeligt mange job inden for eget fagområde, skal den ledige udvide sin jobsøgning.</p>\r\n      <p class=\"Tekst\">A-kassen skal samtidig orientere medlemmet om, at pågældende til vejledningssamtalen skal medbringe kopi af eksempler på jobansøgninger med henblik på, at a-kassen kan rådgive om den bedst mulige udformning af ansøgninger. Hvis et medlem søger arbejde inden for områder, hvor der ikke søges skriftligt, skal medlemmet mundtligt kunne redegøre for sin jobsøgning.</p>\r\n      <p class=\"Tekst\">A-kassen fastlægger ud fra en individuel vurdering antallet af eksempler på jobansøgninger, som medlemmet skal medbringe til vejledningssamtalen.«</p>\r\n      <p class=\"Aendringspunkt\"><span class=\"Bold\">2.</span> Efter afsnittet »<span class=\"Italic\">Til § 9, stk. 1</span>« indsættes følgende:</p>\r\n      <p class=\"Tekstoverskrift\">»Til § 9, stk. 2</p>\r\n      <p class=\"TekstoverskriftVenstre\">Krav til jobsøgning</p>\r\n      <p class=\"Tekst\">A-kassen skal vejlede den ledige om, at pågældende skal søge job inden for et passende antal fagområder og stillingsbetegnelser, som pågældende kan varetage, og hvor der er behov for arbejdskraft.</p>\r\n      <p class=\"Tekst\">Som grundlag for a-kassens vurdering af jobmulighederne på det relevante arbejdsmarked kan a-kassen bruge Arbejdsmarkedsbalancen og andre relevante værktøjer, fx jobbanker samt a-kassens kendskab til det lokale eller regionale arbejdsmarked.</p>\r\n      <p class=\"Tekst\">Med baggrund i a-kassens viden om det relevante arbejdsmarked kan a-kassen herudover pege på konkrete arbejdsgivere, som den ledige kan søge arbejde hos.</p>\r\n      <p class=\"Tekst\">Den ledige skal ved samtalen i a-kassen inddrages i afklaringen af, hvilke forventninger der er til jobsøgning i perioden frem til rådighedssamtalen i a-kassen.</p>\r\n      <p class=\"Tekst\">Målet er, at den ledige guides hen på jobområder, hvor der er behov for arbejdskraft, ligesom den ledige bliver præsenteret for krav om og muligheder for at udvide sit søgeområde.</p>\r\n      <p class=\"TekstoverskriftVenstre\">Gennemgang af jobansøgninger</p>\r\n      <p class=\"Tekst\">A-kassen gennemgår under samtalen de ansøgninger, den ledige har medbragt i kopi med henblik på konkret vejledning om eller afklaring af den lediges fortsatte jobsøgning. Vejledningen kan således både handle om, hvordan pågældende bedst muligt præsenterer sine kvalifikationer over for en kommende arbejdsgiver, og om at det afhænger af fagområde, hvilken jobsøgningsmåde der er bedst. Fx om jobsøgningen skal foregå på baggrund af stillingsopslag eller ved uopfordrede ansøgninger, samt om ansøgningen skal være skriftlig eller ske ved personlig henvendelse.</p>\r\n      <p class=\"Tekst\">Der kan opstå situationer, hvor den ledige ikke har mulighed for at medbringe kopi af jobansøgninger. Fx fordi den ledige er indkaldt til vejledningssamtalen umiddelbart efter ledighedens indtræden. I disse tilfælde skal a-kassen ved vejledningssamtalen rådgive den ledige om, hvordan den ledige bedst søger job.</p>\r\n      <p class=\"Tekst\">A-kassen skal oplyse den ledige om, at der ved den følgende rådighedssamtale i a-kassen skal medbringes kopi af et nærmere angivet antal jobansøgninger, som skal danne grundlag for en vurdering af, om den ledige søger seriøst og realistisk. Hvis den ledige søger arbejde inden for områder, hvor der ikke søges skriftligt, skal pågældende orienteres om, at pågældende i stedet for skal kunne redegøre mundtligt for jobsøgningen.</p>\r\n      <p class=\"Tekst\">A-kassen fastlægger ud fra en individuel vurdering antallet af jobansøgninger, den ledige skal medbringe til rådighedssamtalen. Antallet af jobansøgninger, som den ledige anmodes om at medbringe, skal afspejle den lediges situation på det aktuelle tidspunkt – fx kan antallet af fagområder, som den ledige skal søge job inden for, og kvaliteten af den lediges jobansøgninger indgå i vurderingen.</p>\r\n      <p class=\"TekstoverskriftVenstre\">Plan for jobsøgning</p>\r\n      <p class=\"Tekst\">Samtalen udmøntes i en skriftlig plan for jobsøgning, således at den ledige bliver klar over inden for hvilke fagområder, der primært skal søges job. Det skal også fremgå inden for hvilket geografisk område, der skal søges arbejde. Den ledige skal søge det arbejde, pågældende kan varetage inden for de udpegede områder.</p>\r\n      <p class=\"Tekst\">Planen skal sikre, at den ledige forstår hvilke krav, der stilles til den aktive jobsøgning, således at den ledige ikke senere i forbindelse med rådighedsvurderingen møder krav, som pågældende ikke var bekendt med.</p>\r\n      <p class=\"Tekst\">Det skal fremgå af planen, at formålet med jobsøgningen er, at den ledige hurtigst muligt kommer i ordinær beskæftigelse.</p>\r\n      <p class=\"Tekst\">Plan for jobsøgning skal derfor fastlægge:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Den lediges kompetencer og kvalifikationer samt ønsker til job.</p>\r\n        <p class=\"Liste1\"><span class=\"Liste1Nr\" id=\"\">–</span> De fagområder, herunder stillingsbetegnelser, inden for hvilke den ledige primært skal søge job.</p>\r\n        <p class=\"Liste1\"><span class=\"Liste1Nr\" id=\"\">–</span> Inden for hvilket geografisk område, pågældende skal søge.</p>\r\n        <p class=\"Liste1\"><span class=\"Liste1Nr\" id=\"\">–</span> Hvor den ledige kan finde de job, som skal søges.</p>\r\n        <p class=\"Liste1\"><span class=\"Liste1Nr\" id=\"\">–</span> At jobsøgningen skal være realistisk og seriøs.</p>\r\n        <p class=\"Liste1\"><span class=\"Liste1Nr\" id=\"\">–</span> At den ledige skal søge det arbejde, pågældende kan varetage inden for de udpegede områder.</p>\r\n        <p class=\"Liste1\"><span class=\"Liste1Nr\" id=\"\">–</span> Andre relevante forhold (fx oplysninger om arbejdsgivere, der aktuelt mangler arbejdskraft, oplysninger om pålagt jobsøgning og konkrete forslag til at få den ledige hurtigst muligt tilbage på arbejdsmarkedet).</p>\r\n        <p class=\"Liste1\"><span class=\"Liste1Nr\" id=\"\">–</span> Hvor mange jobansøgninger, den ledige skal medbringe kopi af til den efterfølgende rådighedssamtale.</p>\r\n      </p>\r\n      <p class=\"Tekst\">Den skriftlige »plan for jobsøgning« udleveres til den ledige i forbindelse med samtalen eller sendes umiddelbart efter mødet.</p>\r\n      <p class=\"Tekst\">A-kassen skal informere om, at den ledige ved den følgende rådighedssamtale med udgangspunkt i planen skal kunne redegøre for sin jobsøgning, herunder oplyse om hvilke job, der er søgt med angivelse af stillingsbetegnelse for de søgte job.«</p>\r\n      <p class=\"Aendringspunkt\"><span class=\"Bold\">3.</span> Overskriften »<span class=\"Italic\">Til § 9, stk. 2</span>« ændres til:</p>\r\n      <p class=\"Tekstoverskrift\">»Til § 9, stk. 3«</p>\r\n      <p class=\"Aendringspunkt\"><span class=\"Bold\">4.</span> Overskriften »<span class=\"Italic\">Til § 9, stk. 3</span>« ændres til:</p>\r\n      <p class=\"Tekstoverskrift\">» Til § 9, stk. 4«</p>\r\n      <p class=\"Aendringspunkt\"><span class=\"Bold\">5.</span> Efter afsnittet »<span class=\"Italic\">Til § 10</span>« indsættes:</p>\r\n      <p class=\"Tekstoverskrift\">»Til § 11, stk. 2 og 3</p>\r\n      <p class=\"Tekst\">A-kassen har pligt til at vurdere, om den lediges jobsøgning kan forbedres. I givet fald skal a-kassen gennem dialog vejlede den ledige om, hvordan jobsøgningen kan forbedres.</p>\r\n      <p class=\"Tekst\">Som afslutning på rådighedssamtalen skal a-kassen revidere planen for jobsøgning, der på ny skal udleveres eller sendes til den ledige.</p>\r\n      <p class=\"Tekst\">A-kassen skal ud fra en individuel vurdering pålægge den ledige at medbringe kopi af et nærmere angivet antal jobansøgninger ved den følgende rådighedssamtale – hvis den ledige ikke har søgt skriftligt, skal pågældende forberedes på, at pågældende skal kunne redegøre mundtligt for jobsøgningen. Antallet af jobansøgninger, som den ledige anmodes om at medbringe, skal afspejle den lediges situation på det aktuelle tidspunkt – fx kan ledighedens længde, antallet af fagområder, som den ledige skal søge job inden for, samt kvaliteten af den lediges jobansøgninger indgå i vurderingen.</p>\r\n      <p class=\"Tekst\">A-kassen skal oplyse om, at den følgende rådighedsvurdering – for så vidt angår vurderingen af den lediges jobsøgning – vil tage udgangspunkt i planen for jobsøgning og de medbragte jobansøgninger.«</p>\r\n      <p class=\"Aendringspunkt\"><span class=\"Bold\">6.</span> Vejledningen »<span class=\"Italic\">Til § 31</span>« erstattes af følgende:</p>\r\n      <p class=\"Tekstoverskrift\">»Til § 31</p>\r\n      <p class=\"Tekst\">A-kassen skal notere, hvad et medlem er informeret og vejledt om under møder og samtaler i a-kassen.</p>\r\n      <p class=\"Tekst\">Det skal bl.a. noteres, hvordan vejledningen forud for vejledningssamtalen er gennemført, og a-kassen har også pligt til at notere indholdet af vejledningen, jf. § 4, stk. 3, i bekendtgørelsen.</p>\r\n      <p class=\"Tekst\">For så vidt angår vejledningssamtalen, jf. § 9, stk. 1 og 2, skal a-kassen notere alle oplysninger, der kan have betydning for vejledningen af den ledige, herunder de oplysninger, som den ledige selv giver. A-kassen skal notere, hvad den ledige er blevet informeret og vejledt om, herunder om planen for jobsøgning.</p>\r\n      <p class=\"Tekst\">A-kassen skal desuden notere de oplysninger, som et medlem i øvrigt har givet under møder og samtaler i a-kassen om</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> arbejdssøgning,</p>\r\n        <p class=\"Liste1\"><span class=\"Liste1Nr\" id=\"\">2)</span> deltagelse i kontaktforløb, herunder deltagelse i jobsøgningskurser og andre kurser, og</p>\r\n        <p class=\"Liste1\"><span class=\"Liste1Nr\" id=\"\">3)</span> ønsker for fremtidig beskæftigelse, kurser eller uddannelse.</p>\r\n      </p>\r\n      <p class=\"Tekst\">Har et medlem deltaget i et kursus, skal a-kassen notere, hvilket kursus medlemmet har gennemført og hvornår, medmindre kurset er blevet lagt ind i medlemmets CV i forbindelse med en ajourføring af medlemmets kvalifikationer.</p>\r\n      <p class=\"Tekst\">Hvis et medlem giver oplysninger i a-kassen, som kan give anledning til tvivl om medlemmets ret til ydelser eller øvrige rettigheder, skal a-kassen notere disse. Der skal herefter ske en opfølgning bl.a. i form af vejledning til medlemmet, hvis medlemmet har særligt behov herfor, jf. § 5, stk. 1, i bekendtgørelsen.</p>\r\n      <p class=\"Tekst\">Ved møder eller samtaler om et medlems rådighed for arbejdsmarkedet, skal a-kassen notere det ned, der fremgår af bekendtgørelse om rådighed med tilhørende vejledning.</p>\r\n      <p class=\"Tekst\">A-kassen skal endelig notere, om et medlem har fulgt en jobplan.«</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Arbejdsdirektoratet, den 5. februar 2009</I></P><P CLASS=SIGN1 ALIGN=\"CENTER\">Karen Ryder</P><P CLASS=SIGN2 ALIGN=\"RIGHT\">/ Svend Chr. Thomsen</P></FONT></DIV>",
    "isHistorical": true,
    "editorialNotes": [],
    "alternativeMedia": [
        "www.adir.dk"
    ],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/02/2009"
        },
        {
            "displayName": "Accession",
            "displayValue": "C20090001160"
        },
        {
            "displayName": "Entydig dokumentidentifikation",
            "displayValue": "BE003235"
        },
        {
            "displayName": "Dato for førstegangsindlæggelse",
            "displayValue": "07/02/2009"
        },
        {
            "displayName": "Dato for indlæggelse",
            "displayValue": "07/02/2009"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "05/02/2009"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Arbejdsdirektoratet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsdirektoratet, j.nr. 06-22-0026"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}