{
    "id": 118957,
    "title": "MOMSVEJLEDNING 2003  AFSNIT U SÆRORDNING FOR ELEKTRONISKE YDELSER § 66",
    "documentTypeId": "1490",
    "isSagsforlobPeriodValid": true,
    "shortName": "STV nr 20001 af 01/01/2003",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 align=\"center\">Momsvejledningen 2003 - 2</H1> <H2>Afsnit U Særordning for  \r\n\r\n elektroniske ydelser § 66</H2> <TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>&nbsp;</B></TD>  \r\n\r\n<TD>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Generelt</B></TD>  \r\n\r\n<TD>Ved lov nr. 124 af 28. februar 2003 om ændring af momsloven er der  \r\n\r\n indført regler om en særordning for tredjelandsvirksomheder, der leverer  \r\n\r\n tjenesteydelser til private i EU.  \r\n\r\n<P></P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst></B></TD>  \r\n\r\n<TD>Særordningen findes i § 66&nbsp;og har virkning fra 1. juli 2003.  \r\n\r\n<P></P>  \r\n\r\n<P>Særordningen i § 66 er en gennemførelse af Rådets direktiv 2002/38/EF  \r\n\r\n af 7. maj 2002 om ændring&nbsp;og midlertidig ændring af direktiv  \r\n\r\n 77/388/EØF hvad angår merværdiafgiftssystemte for radio- og  \r\n\r\n tv-spredningstjenester og visse elektronisk leverede tjenesteydelser.</P>  \r\n\r\n<P>Om elektroniske ydelser se afsnit  \r\n\r\n E.3.1.11 .  \r\n\r\n Se endvidere afsnit&nbsp;  \r\n\r\n E.3  om  \r\n\r\n leveringssted for elektroniske ydelser.</P>  \r\n\r\n<P>Ordningen er midlertidig og varer 3 år.</P>  \r\n\r\n<P>Hensigten er, at tredjelandsvirksomheder ved at få ret til at vælge en  \r\n\r\n særordning med forenklede procedurer for tredjelandsvirksomheder, der  \r\n\r\n leverer elektroniske ydelser til ikke afgiftspligtige i EU, får  \r\n\r\n lettere&nbsp;ved at overholde de afgiftsmæssige forpligtelser, der  \r\n\r\n påhviler dem.</P>  \r\n\r\n<P>Det er en betingelse for at anvende særordningen, at  \r\n\r\n tredjelandsvirksomheden ikke er momsregistreret i EU. </P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Frivillig ordning</B></TD>  \r\n\r\n<TD>Ordningen er frivillig og indebærer, at en tredjelandsvirksomhed ved  \r\n\r\n salg til&nbsp;private i et eller flere EU-lande kan nøjes med at lade sig  \r\n\r\n identificere i et enkelt medlemsland. Virksomheden kan frit vælge, hvilket  \r\n\r\n medlemsland den vil lade sig identificere i. Dette land er  \r\n\r\n identifikationsmedlemslandet.  \r\n\r\n<P></P>  \r\n\r\n<P>En tredjelandsvirksomhed, som ikke tilmelder sig særordningen, er  \r\n\r\n omfattet af de almindelige regler ved salg til private i EU. Det vil sige,  \r\n\r\n at en tredjelandsvirksomhed, som ikke tilmelder sig særordningen, og som  \r\n\r\n for eksempel sælger elektronisk leverede tjenesteydelser til private i 15  \r\n\r\n EU-lande, skal lade sig registrere i alle 15 lande og skal følge de  \r\n\r\n respektive landes angivelses- og betalingsregler.</P>  \r\n\r\n<P>I forbindelse med særordningen&nbsp;har skatteministeriet udstedt  \r\n\r\n bekendtgørelse       nr. 576 af 17. juni 2003 om momssærordning for  \r\n\r\n tredjelandsvirksomheder,       der leverer elektroniske tjenesteydelser til  \r\n\r\n ikke afgiftspligtige personer       inden for EU .</P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Anmeldelse og  \r\n\r\n afmeldelse</B></TD>  \r\n\r\n<TD>Når en tredjelandsvirksomhed ønsker at tilslutte sig særordningen med  \r\n\r\n Danmark som identifikationsmedlemsland, skal virksomheden anmelde  \r\n\r\n påbegyndelse af virksomhed som afgiftspligtig inden for EU. Virksomheden  \r\n\r\n skal også anmelde eventuel ændring og ophør af virksomhed, hvis denne ikke  \r\n\r\n mere er omfattet af særordningen.  \r\n\r\n<P></P>  \r\n\r\n<P>Anmeldelse skal ske elektronisk, jf. bekg. § 1, stk. 1.</P>  \r\n\r\n<P>En anmeldelse fra en tredjelandsvirksomhed skal til brug for  \r\n\r\n identifikation af virksomheden indeholde navn, postadresse, elektroniske  \r\n\r\n adresser med websteder, eventuelt registreringsnummer i virksomhedens  \r\n\r\n hjemland samt erklæring om, at vedkommende ikke er momsregistreret i EU,  \r\n\r\n jf. bekg. § 2.</P>  \r\n\r\n<P>Virksomheden tildeles et individuelt nummer (identifikationsnummer),  \r\n\r\n som identifikationsmedlemslandet meddeler virksomheden inden 8 dage.  \r\n\r\n Virksomheden modtager brev med det individuelle nummer, samt særskilt brev  \r\n\r\n med pin-kode, som giver adgang til systemet. Er det ikke muligt at  \r\n\r\n overholde fristen på 8 dage, skal identifikationsmedlemslandet inden  \r\n\r\n fristens udløb meddele tredjelandsvirksomheden, hvornår den kan forvente  \r\n\r\n at modtage sit identifikationsnummer.Tilmelding til systemet skal ske via  \r\n\r\n internettet på  \r\n\r\n http://www.toldskat.dk/  under punktet  \r\n\r\n \"International/English\" - \"VAT on e-services. </P>  \r\n\r\n<P>Ved anmodningen om registrering er der samtidig afgivet erklæring om,  \r\n\r\n at den pågældende virksomhed ikke i øvrigt er registreret for moms inden  \r\n\r\n for EU.</P>  \r\n\r\n<P>På hjemmesiden er der også en elektronisk vejledning, som ligger under  \r\n\r\n \"International\". Der er også et link til internetsystemet på den  \r\n\r\n indledende sprogvalgsside under knappen \"Guidance\". </P>  \r\n\r\n<P>Tredjelandsvirksomheden skal meddele de statslige told- og  \r\n\r\n skattemyndigheder enhver ændring i de afgivne oplysninger. Afmeldelse fra  \r\n\r\n særordningen skal også ske elektronisk, jf. bekg. § 2, stk. 3. Afmeldelse  \r\n\r\n har virkning fra udgangen af det løbende kvartal.</P>  \r\n\r\n<P>Opgaven med at administrere særordningen er&nbsp;udlagt til ToldSkat  \r\n\r\n Sydjylland, region Sønderborg ved&nbsp;  \r\n\r\n TSS-cirkulære       <A href=\"http://dap.ccta.dk/obj.asp?o_id=167157&amp;chk=200348\">2003-16  \r\n\r\n Dekoncentreret sagsudlægning - særordning for tredjelandsvirksomheder, der  \r\n\r\n leverer elektroniske tjenesteydelser til ikke afgiftspligtige personer  \r\n\r\n inden for EU mv.</P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Angivelse og betaling</B></TD>  \r\n\r\n<TD>Ved at vælge særordningen opnås fælles regler om angivelse og betaling  \r\n\r\n af moms af salg af elektroniske ydelser til private i EU.&nbsp;Der er  \r\n\r\n kvartalsvis momsangivelse under særordningen, uanset om der har været  \r\n\r\n leverancer i perioden. Angivelsen skal indsendes inden for 20 dage efter  \r\n\r\n udgangen af den afgiftsperiode, som angivelsen vedrører, og  \r\n\r\n den&nbsp;foretages elektronisk, jf. momslovens § 66, stk. 6.  \r\n\r\n<P></P>  \r\n\r\n<P>Det er identifikationsmedlemslandet, der overfører momsen til det/de  \r\n\r\n rette&nbsp;EU-forbrugslande.</P>  \r\n\r\n<P>En angivelse skal indeholde identifikationsnummer, den samlede værdi  \r\n\r\n uden moms af leverancerne af elektroniske ydelser for  \r\n\r\n indberetningsperioden og det samlede tilsvarende afgiftsbeløb for hvert  \r\n\r\n enkelt forbrugsland, hvor afgifter er forfaldne. De gældende afgiftssatser  \r\n\r\n og det samlede skyldige afgiftsbeløb skal også angives, jf. bekg. § 4.</P>  \r\n\r\n<P>Angivelsen skal udarbejdes i danske kroner. Virksomhederne skal  \r\n\r\n indbetale momsen til de statslige told- og skattemyndigheder på en  \r\n\r\n bankkonto, der føres i danske kroner, jf. bekg. § 4, stk. 2.</P>  \r\n\r\n<P>Det præcise beløb skal indberettes og betales. Der kan således ikke  \r\n\r\n tillades nogen afrunding til nærmeste hele beløb.</P>  \r\n\r\n<P>Hvis leverancerne er foretaget i andre valutaer, er det kursen på den  \r\n\r\n sidste dag i indberetningsperioden, der skal anvendes ved udfyldelse af  \r\n\r\n afgiftsangivelsen. Omregningen skal ske til de valutakurser, som Den  \r\n\r\n Europæiske Centralbank har offentliggjort for den dag, eller hvis der ikke  \r\n\r\n har været nogen offentliggørelse den dag, den næste offentliggørelsesdag,  \r\n\r\n jf. bekg. § 4, stk. 3.</P>  \r\n\r\n<P>I Danmark er det ToldSkat Sydjylland region Sønderborg, der  \r\n\r\n administrerer ordningen, se  \r\n\r\n TSS-cirkulære       <A href=\"http://dap.ccta.dk/obj.asp?o_id=167157&amp;chk=200348\">2003-16 .</P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Sats</B></TD>  \r\n\r\n<TD>Momsen skal angives og afregnes med EU-forbrugslandets sats.  \r\n\r\n<P></P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Korrektioner</B></TD>  \r\n\r\n<TD>Hvis en tredjelandsvirksomhed vil korrigere en&nbsp;anmeldelse for en  \r\n\r\n afgiftsperiode, skal den rette henvendelse til  \r\n\r\n identifikationsmedlemsstaten. På&nbsp;indganssiden til særordningen  \r\n\r\n er&nbsp;ToldSkat Sydjylland, region Sønderborgs e-mail adresse opgivet.  \r\n\r\n Identifikationsmedlemsstaten retter&nbsp;henvendelse til  \r\n\r\n forbrugsmedlemsstaten om de ændrede oplysninger, jf.&nbsp;bekg. § 6.  \r\n\r\n<P></P>  \r\n\r\n<P>Tredjelandsvirksomheden skal betale skyldig moms som følge af ændrede  \r\n\r\n oplysninger til identifikationsmedlemsstaten, jf. bekg. § 6, stk. 2.  \r\n\r\n Identifikationsmedlemsstaten sender beløbet videre til forbrugslandet  \r\n\r\n sammen med oplysninger til brug for identifikation af beløbet.</P>  \r\n\r\n<P>Tilbagebetaling af moms som følge af ændrede oplysninger sker ved, at  \r\n\r\n identifikationsmedlemsstaten informerer forbrugslandet om de ændrede  \r\n\r\n oplysninger, jf. bekg. § 6, stk. 3. Tilbagebetaling sker herefter i  \r\n\r\n henhold til forbrugslandets regler om tilbagebetaling, ligesom  \r\n\r\n tilbagebetalingen foregår direkte mellem forbrugsland og  \r\n\r\n tredjelandsvirksomhed.</P>  \r\n\r\n<P>Tredjelandsvirksomheden&nbsp;har pligt til efter anmodning at oplyse et  \r\n\r\n kontonummer til brug for tilbagebetalinger som følge af korrektioner, jf.  \r\n\r\n bekg. § 6, stk. 4.</P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Udelukkelse/ophør</B></TD>  \r\n\r\n<TD>En tredjelandsvirksomhed kan under visse betingelser udelukkes  \r\n\r\n fra&nbsp;særordningen af identfikationsmedlemslandet. Det er tilfældet,  \r\n\r\n hvis virksomheden meddeler, at den ikke længere leverer elektroniske  \r\n\r\n ydelser, at det på anden måde kan antages, at virksomhedens  \r\n\r\n afgiftspligtige aktiviteter er bragt til ophør, at virksomheden ikke  \r\n\r\n længere opfylder betingelserne for at benytte særordningen, eller at  \r\n\r\n virksomheden til stadighed ikke retter sig efter reglerne for  \r\n\r\n særordningen, jf. bekg. § 7.  \r\n\r\n<P></P>  \r\n\r\n<P>For at en virksomhed kan anses for til stadighed ikke at rette sig  \r\n\r\n efter reglerne for særordningen, skal den mindst i et år - fire på  \r\n\r\n hinanden følgende afgiftsperioder - hverken have angivet eller betalt  \r\n\r\n moms, som burde have været angivet og betalt.</P>  \r\n\r\n<P>Udelukkelse fra særordningen har øjeblikkelig virkning, jf. bekg. §  \r\n\r\n 7.</P>  \r\n\r\n<P>Efter udelukkelse fra særordningen&nbsp;skal virksomheden&nbsp;anvende  \r\n\r\n de almindelige momsregler. Det indebærer, at virksomheden skal lade sig  \r\n\r\n momsregistrere i alle de EU-lande, hvor virksomheden sælger elektroniske  \r\n\r\n ydelser til private kunder med deraf følgende forskellige regler om  \r\n\r\n afgiftsperioder, betalingsfrister mv.</P>  \r\n\r\n<P>Tredjelandsvirksomheden skal efter udelukkelse af særordningen indgive  \r\n\r\n enhver resterende angivelse indtil udgangen af det kalenderkvartal, i  \r\n\r\n hvilket den blev udelukket. Kravet om at foretage denne indberetning har  \r\n\r\n ikke betydning for et eventuelt krav om, at virksomheden straks efter  \r\n\r\n udelukkelse fra særordningen skal lade sig registrere i henhold&nbsp;til  \r\n\r\n de normale regler.</P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Godtgørelse af afgift</B></TD>  \r\n\r\n<TD>Tredjelandsvirksomheden kan få godtgjort afgift efter reglerne i  \r\n\r\n momslovens § 45, stk. 1. Se herom afsnit  \r\n\r\n K.1.1 .  \r\n\r\n<P></P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Regnskab</B></TD>  \r\n\r\n<TD>En tredjelandsvirksomhed, der er omfattet af særordningen, skal føre  \r\n\r\n et elektronisk regnskab for de transaktioner, der er omfattet af  \r\n\r\n særordningen. Regnskab skal efter anmodning fra  \r\n\r\n identifikationsmedlemslandet eller forbrugslandet gøres elektronisk  \r\n\r\n tilgængeligt for de statslige told- og skattemyndigheder, jf. bekg.  \r\n\r\n §&nbsp;5. Fristen for at stille regnskabet elektronisk til rådighed er 3  \r\n\r\n uger.  \r\n\r\n<P></P>  \r\n\r\n<P>Regnskabet skal føres klart og overskueligt, så det kan danne grundlag  \r\n\r\n for kontrol med afgiftsberegningen. Regnskabet skal være tilrettelagt  \r\n\r\n sådan, at alle registreringer kan afstemmes med oplysningerne på  \r\n\r\n momsangivelsen.</P>  \r\n\r\n<P>Regnskabet skal opbevares i en periode på 10 år fra udgangen af det år,  \r\n\r\n hvor transaktionen blev foretaget, jf. momslovens § 66, stk.  \r\n\r\n 8.</P></TD></TR></TBODY></TABLE>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E20036MV0021"
        },
        {
            "displayName": "Entydig dokumentidentifikation",
            "displayValue": "AN007915"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "2003"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}