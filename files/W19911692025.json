{
    "id": 32276,
    "title": "Ophavsret ",
    "documentTypeId": "240",
    "isSagsforlobPeriodValid": false,
    "shortName": "KEN nr 16920 af 08/05/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Sag nr. 46: Gramex mod Radio SLR (Stenløse Lokal Radio) og Sky Radio.  \r\n\r\n</I> </P>  \r\n\r\n<P> <I>Sagen handlede om fastsættelsen af dækningsområde for lokalradioerne,  \r\n\r\n der havde fået sendetilladelse for Stenløse Kommune. Det pågældende  \r\n\r\n Fællesradionævns kompetence omfattede imidlertid også fem andre kommuner.  \r\n\r\n Nævnet fulgte Gramex' påstand og bestemte, at i et sådant tilfælde bør  \r\n\r\n dækningsområdet ikke begrænses til sendeområdet, Stenløse Kommune, men må  \r\n\r\n omfatte de dele af Fællesradionævnets kompetenceområde, hvor sendetilladelsen  \r\n\r\n giver rimelige modtageforhold. Dækningsområdet blev herefter fastsat til  \r\n\r\n 55.600 indbyggere, svarende til indbyggertallet i fem af de seks berørte  \r\n\r\n kommuner. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ophavsret </H1>  \r\n\r\n<P></P>  \r\n\r\n<BR>  \r\n\r\n<P>I sag nr. 46: </P>  \r\n\r\n<P> <B>Gramex</B>  </P>  \r\n\r\n<P>mod </P>  \r\n\r\n<P> <B>Radio SLR (Stenløse Lokal Radio)</B>  </P>  \r\n\r\n<P>og </P>  \r\n\r\n<P> <B>Sky FM</B>  </P>  \r\n\r\n<P>blev af nævnet angående vederlag for benyttelse af litterære og  \r\n\r\n kunstneriske værker samt fotografier (Tvangslicensnævnet) den 8. maj 1991  \r\n\r\n afsagt sålydende </P>  \r\n\r\n<P> <B>kendelse:</B>  </P>  \r\n\r\n<P>Ved kendelse af 10. april 1987 i en mellem Gramex og Sammenslutningen af  \r\n\r\n lokale radio- og TV-stationer som mandatar for en række lokale  \r\n\r\n radiofoniforetagender verserende tvist om størrelsen af vederlaget i henhold  \r\n\r\n til ophavsretslovens § 47 bestemte Tvangslicensnævnet følgende: </P>  \r\n\r\n<P>&#187;Det vederlag, de af sagen omfattede lokalradioer i medfør af  \r\n\r\n ophavsretslovens § 47, jf. §§ 59 og 60, vil have at betale til Gramex,  \r\n\r\n fastsættes således: </P>  \r\n\r\n<P>Lokalradioer med et dækningsområde på 50.000 indbyggere skal betale enten  \r\n\r\n 50 øre pr. minut udsendelse af beskyttede fonogrammer, eller - i mangel af  \r\n\r\n afgivet specifikation af denne fonogrambenyttelse - 30 øre pr. minut af den  \r\n\r\n samlede sendetid af fonogrammer. Ved dækningsområder mindre end, henholdsvis  \r\n\r\n større end 50.000 indbyggere formindskes henholdsvis forøges beløbene  \r\n\r\n proportionalt.&#171; </P>  \r\n\r\n<P>Efter en pristalsreguleringsbestemmelse fortsætter kendelsen således: </P>  \r\n\r\n<P>&#187;Ved beregningen af dækningsgrundlaget skal der lægges vægt på det  \r\n\r\n befolkningstal, som den pågældende radio efter alt foreliggende må antages at  \r\n\r\n blive aflyttet af. Eventuelle tvister herom afgøres af nævnet.  \r\n\r\n Afgiftsordningen fastsættes med virkning fra den 1. november 1986.&#171; </P>  \r\n\r\n<P>Efter afsigelsen af kendelsen opstod der mellem Gramex og en række  \r\n\r\n lokalradioer tvist om, hvorledes dækningsområdet nærmere skulle bestemmes,  \r\n\r\n idet Gramex gjorde gældende, at udgangspunktet er det faktiske indbyggertal i  \r\n\r\n den eller de kommuner, for hvilke nærradioen har sendetilladelse  \r\n\r\n (&#187;sendeområdet&#171;), mens lokalradioerne gjorde gældende, at det  \r\n\r\n dækningsområde, der er grundlaget for beregning af det vederlag, som  \r\n\r\n lokalradioerne skal erlægge til Gramex for offentlig fremførelse af  \r\n\r\n fonogrammer, udgøres af det faktiske antal lyttere. </P>  \r\n\r\n<P>Denne tvist blev afgjort ved nævnets kendelse af 23. juni 1988, hvor  \r\n\r\n nævnet fastlagde dækningsområdet for de af sagen omfattede syv lokalradioer.  \r\n\r\n I begrundelsen for afgørelsen anførte nævnet bl.a.: </P>  \r\n\r\n<P>&#187;Det afgørende for vederlagskravets beregning er omfanget af  \r\n\r\n anvendelsen og fremførelsen af fonogrammerne, uden at det deri indgår, hvor  \r\n\r\n mange der faktisk modtager udsendelsen. </P>  \r\n\r\n<P>En lokalradio må som udgangspunkt antages at henvende sig til befolkningen  \r\n\r\n i det område, for hvilket den har sendetilladelse, og dens dækningsområde må  \r\n\r\n derfor som udgangspunkt ansættes til indbyggertallet i dette område. Der kan  \r\n\r\n imidlertid forekomme tilfælde, hvor en sådan opgørelse ikke vil forekomme  \r\n\r\n rimelig. Eksempelvis kan der være tilfælde, hvor lokalradioens sendestyrke  \r\n\r\n ikke tillader en tilfredsstillende dækning af hele sendeområdet - eller  \r\n\r\n omvendt rækker langt derudover, og der kan tænkes tilfælde, hvor en  \r\n\r\n lokalradio har en holdning - religiøs, politisk eller af anden art - der  \r\n\r\n medfører, at den af denne grund kun kan tænkes at have interesse for en  \r\n\r\n begrænset del af sendeområdets indbyggere. Det er med henblik på sådanne mere  \r\n\r\n principielle vurderinger, at det i nævnets kendelse af 10. april 1987 er  \r\n\r\n udtalt, at der ved beregningen af dækningsgrundlaget skal lægges vægt på det  \r\n\r\n befolkningstal, som den pågældende radio efter alt foreliggende må antages at  \r\n\r\n blive aflyttet af. Det har derimod ikke været tanken med denne passus, at der  \r\n\r\n skulle lægges vægt på lokalradioens faktiske lyttertal, heller ikke selv om  \r\n\r\n dette begreb kunne defineres og måles på forsvarlig vis.&#171; </P>  \r\n\r\n<P>I en senere kendelse af 28. marts 1989 vedrørende bl.a. den københavnske  \r\n\r\n lokalradio &#187;The Voice&#171; anførte Gramex, at man som udgangspunkt  \r\n\r\n lægger vægt på indbyggertallet i den kommune, hvor lokalradioen har  \r\n\r\n sendetilladelse (&#187;sendeområdet&#171;). I København og Frederiksberg kan  \r\n\r\n sendeområderne imidlertid ikke afgrænses efter kommunegrænsen, og disse 2  \r\n\r\n kommuner må derfor behandles som eet sendeområde med 560.000 indbyggere. Til  \r\n\r\n gengæld er det i dette område udgangspunktet for Gramex, at dækningsområdet  \r\n\r\n ansættes til det halve indbyggertal - 280.000. </P>  \r\n\r\n<P>Dette tal kunne så nedsættes eller forhøjes efter de konkrete forhold.  \r\n\r\n</P>  \r\n\r\n<P>Nævnet udtalte i kendelsen, at man kunne tiltræde det af Gramex valgte  \r\n\r\n udgangspunkt, og man fastlagde dækningsområdet for &#187;The Voice&#171; til  \r\n\r\n 280.000 indbyggere. </P>  \r\n\r\n<P>I en erklæring i henhold til ophavsretslovens § 47, angav Stenløse Lokal  \r\n\r\n Radio lokalradioens dækningsområde til ca. 12.600 indbyggere, svarende til  \r\n\r\n indbyggertallet i Stenløse kommune. </P>  \r\n\r\n<P>For kommunerne Slangerup (7.776 indbyggere), Ølstykke (13.475 indbyggere),  \r\n\r\n Stenløse (12.588 indbyggere), Gundsø (12.492 indbyggere), Ledøje-Smørum  \r\n\r\n (9.276 indbyggere), og Værløse (ca. 17.500 indbyggere) er der nedsat et  \r\n\r\n fællesradionævn, der kan meddele sendetilladelser til lokalradioer i området.  \r\n\r\n I området findes 3 sendestationer: </P>  \r\n\r\n<P>En sender på 103,6 MHz, anbragt på Metalskolen i Jørlunde beliggende i  \r\n\r\n Slangerup kommune ganske nær kommunegrænserne til Stenløse og Ølstykke  \r\n\r\n kommuner, en sender på 92,7 MHz, anbragt på en sendemast ved Smørum bygade i  \r\n\r\n Ledøje-Smørum kommune ret nær grænsen til Stenløse kommune, og en sender på  \r\n\r\n 91,8 MHz i Værløse kommune, til hvilken sender der ikke for tiden er udstedt  \r\n\r\n nogen sendetilladelse. </P>  \r\n\r\n<P>Den 21. september 1989 gav Fællesradionævnet Stenløse Lokal Radio en  \r\n\r\n sendetilladelse fra senderne på 103,6 MHz og 92,7 MHz &#187;beregnet for  \r\n\r\n Stenløse kommune&#171;, og i en § 47-erklæring af 28. december 1989 angav  \r\n\r\n Stenløse Lokal Radio igen dækningsområdet til ca. 12.600 indbyggere. </P>  \r\n\r\n<P>Den 20. april 1990 sendte Gramex Stenløse Lokal Radio en skrivelse, hvori  \r\n\r\n man meddelte, at man var nået frem til et dækningsområde på 55.000 indbyggere  \r\n\r\n ved at sammenlægge indbyggertallene pr. 1. januar 1990 for Slangerup,  \r\n\r\n Ølstykke, Stenløse, Gundsø og Ledøje-Smørum kommuner. </P>  \r\n\r\n<P>Fællesradionævnet meddelte i skrivelse af 4. juli 1990 Stenløse Lokal  \r\n\r\n Radio, at senderen på 92,7 MHz primært dækkede Ledøje-Smørum samt en del af  \r\n\r\n Gundsø kommuner, og at senderen på 103,6 MHz primært dækkede Stenløse,  \r\n\r\n Ølstykke, Slangerup samt en del af Gundsø kommuner. </P>  \r\n\r\n<P>Den 4. september 1990 afslog Fællesradionævnet et andragende fra Stenløse  \r\n\r\n Lokal Radio om flytning af 103,6 MHz senderen fra Metalskolen i Jørlunde til  \r\n\r\n Sandbjergskolen i Stenløse by i den sydvestlig del af Stenløse kommune. </P>  \r\n\r\n<P>I skrivelse af 27. september 1990 fra Stenløse Lokal Radio til Gramex  \r\n\r\n fastholdt lokalradioen, at dækningsområdet var 12.600 indbyggere, idet det  \r\n\r\n afgørende efter Tvangslicensnævnets praksis var indbyggertallet i det område,  \r\n\r\n for hvilket man havde sendetilladelse, medens det normalt var uden betydning,  \r\n\r\n at lokalradioen muligt kunne aflyttes uden for sendeområdet. </P>  \r\n\r\n<P>Gramex fastholdt i skrivelse af 1. oktober 1990, at dækningsområdet var  \r\n\r\n 55.600 indbyggere. </P>  \r\n\r\n<P>Den 25. oktober 1990 sendte Fællesradionævnet lokalradioen Sky FM, der har  \r\n\r\n samme adresse som Stenløse Lokal Radio, en skrivelse, der bl.a. omhandlede et  \r\n\r\n ønske fra Sky FM om flytning af 92,7 MHz senderen. </P>  \r\n\r\n<P>Ved klageskrift af 16. november 1990 til Tvangslicensnævnet har Gramex  \r\n\r\n påstået Stenløse Lokal Radio tilpligtet at anerkende, at det dækningsområde,  \r\n\r\n der er grundlaget for beregningen af det vederlag, som Stenløse Lokal Radio  \r\n\r\n skal erlægge til Gramex for offentlig fremførelse af fonogrammer i medfør af  \r\n\r\n ophavsretslovens § 47, udgøres af i alt 55.600 indbyggere i radioens  \r\n\r\n sendeområde (Ledøje-Smørum, Gundsø, Slangerup, Stenløse og Ølstykke  \r\n\r\n kommuner). </P>  \r\n\r\n<P>Subsidært har Gramex påstået Stenløse Lokal Radio tilpligtet at anerkende  \r\n\r\n et dækningsområde på 46.600 indbyggere svarende til indbyggertallet i de  \r\n\r\n nysnævnte kommuner bortset fra Ledøje-Smørum. </P>  \r\n\r\n<P>Ved klageskrift af 9. januar 1991 har Gramex påny indklaget Stenløse Lokal  \r\n\r\n Radio og tillige indklaget lokalradioen Sky FM. Over for begge har Gramex  \r\n\r\n nedlagt samme påstand som ovenfor gengivet. </P>  \r\n\r\n<P>I svarskrift af 28. december 1990 har Stenløse Lokal Radio påstået Gramex  \r\n\r\n tilpligtet at anerkende, at lokalradioens dækningsområde udgør </P>  \r\n\r\n<P> principalt 12.588 indbyggere svarende til indbyggertallet i Stenløse  \r\n\r\n kommune, subsidiært 13.022 indbyggere svarende til halvdelen af  \r\n\r\n indbyggertallet i Stenløse og Ølstykke kommuner og mest subsidiært 23.300  \r\n\r\n indbyggere svarende til halvdelen af indbyggertallet i Stenløse, Ølstykke,  \r\n\r\n Gundsø og Slangerup kommuner. </P>  \r\n\r\n<P>Lokalradioen Sky FM har ikke afgivet noget indlæg i sagen og har ikke  \r\n\r\n givet møde ved den mundtlige forhandling i sagen den 4. februar 1991. </P>  \r\n\r\n<P>Ved denne forhandling gav Lars Frederiksen og Morten Frederiksen møde for  \r\n\r\n Stenløse Lokal Radio. </P>  \r\n\r\n<P>Med hensyn til Sky FM har Gramex i klageskrift af 16. november 1990  \r\n\r\n anført, at Stenløse Lokal Radio efter oplysninger fra Fællesradionævnet har  \r\n\r\n skiftet navn til Sky FM og fået fornyet sendetilladelse den 23. oktober 1990.  \r\n\r\n Den har sammen med en nyetableret radio &#187;Lokalradioen&#171; opnået en  \r\n\r\n udvidelse af sendetiden til i alt 66 timer ugentlig for de to stationer. </P>  \r\n\r\n<P>Stenløse Lokal Radio har i svarskrift anført, at Sky FM er en ny  \r\n\r\n lokalradio i Stenløse-området med bl.a. ny bestyrelse i forhold til Stenløse  \r\n\r\n Lokal Radio, der er nedlagt pr. 25. november 1990, da Sky FM startede. </P>  \r\n\r\n<P>Vedrørende Sky FM har Lars Frederiksen under den mundtlige forhandling  \r\n\r\n oplyst, at han ved, at Sky FM har modtaget klageskriftet af 9. januar 1991 og  \r\n\r\n indkaldelse til forhandlingen den 4. februar 1991. </P>  \r\n\r\n<P>Efter det således oplyste, finder nævnet det ubetænkeligt at beslutte, at  \r\n\r\n afgørelsen i sagen også skal omfatte Sky FM. </P>  \r\n\r\n<P>Til støtte for sine påstande har Gramex nærmere anført, at man ikke kan  \r\n\r\n lægge Fællesradionævnets formelle afgrænsning af sendeområdet til grund, når  \r\n\r\n forholdet er det, at der reelt er givet sendetilladelse til et langt større  \r\n\r\n område. </P>  \r\n\r\n<P>Lokalradioens udsendelser kan faktisk modtages i hele det af påstanden  \r\n\r\n omfattede område, og indholdsmæssigt er lokalradioen en almindelig kommerciel  \r\n\r\n musikradio med reklame, der på ingen måde har søgt at godtgøre, at dens  \r\n\r\n programflade indholdsmæssigt særligt er rettet til borgerne i Stenløse  \r\n\r\n kommune. </P>  \r\n\r\n<P>I forhold til Gramex bør begrænsningen af sendetilladelsen til Stenløse  \r\n\r\n kommune være uden nogen som helst betydning. Der skal betales efter  \r\n\r\n indbyggertallet i det reelle sendeområde. </P>  \r\n\r\n<P>Såfremt det kan dokumenteres, at lokalradioen ingen som helst interesse  \r\n\r\n har i Ledøje-Smørum kommune, men er blevet &#187;tvunget&#171; til at medtage  \r\n\r\n dette område, vil Gramex kunne acceptere en tilsvarende begrænsning af  \r\n\r\n dækningsområdet, jf. den subsidiære påstand. </P>  \r\n\r\n<P>Den foreslåede halvering af dækningsområdets indbyggertal i lokalradioens  \r\n\r\n subsidiære påstande må afvises. Den hidrører fra praksis i  \r\n\r\n København-Frederiksberg og skyldes, at Gramex har skønnet, at kun halvdelen  \r\n\r\n af dette områdes indbyggere normalt vil kunne modtage en lokalradios  \r\n\r\n udsendelser i rimelig god kvalitet. Noget tilsvarende gør sig imidlertid ikke  \r\n\r\n gældende i det i denne sag omhandlede område. </P>  \r\n\r\n<P>Stenløse Lokal Radio har over for det anførte gjort gældende, at man kun  \r\n\r\n er interesseret i sendetilladelse for Stenløse kommune. For at kunne aflyttes  \r\n\r\n rimeligt godt i hele denne kommune er det imidlertid nødvendigt at sende fra  \r\n\r\n såvel 103,6 MHz senderen som 92,7 MHz senderen. Derfor kan lokalradioen rent  \r\n\r\n faktisk aflyttes i et større område end kommunen, men det er en uønsket  \r\n\r\n sidevirkning, som ikke bør tillægges betydning. </P>  \r\n\r\n<P>Betalingsforpligtelsen bør hvile på et objektivt grundlag, og det er  \r\n\r\n sendetilladelsens afgrænsning af sendeområdet. Tvangslicensnævnet har jo også  \r\n\r\n tidligere udtalt, at man som udgangspunkt lægger vægt på indbyggertallet i  \r\n\r\n den kommune, hvor lokalradioen har sendetilladelse. </P>  \r\n\r\n<P>Med hensyn til sine subsidiære påstande har Stenløse Lokal Radio anført,  \r\n\r\n at vil man gå ud over sendeområdet, Stenløse kommune, bør den i  \r\n\r\n Hovedstadsområdet praktiserede halveringsregel finde tilsvarende anvendelse.  \r\n\r\n</P>  \r\n\r\n<P>Nævnet skal udtale: </P>  \r\n\r\n<P>Som omtalt i nævnets kendelse af 23. juni 1988 må en lokalradio som  \r\n\r\n udgangspunkt antages at henvende sig til befolkningen i det område, for  \r\n\r\n hvilket den har sendetilladelse, og dens dækningsområde må derfor som  \r\n\r\n udgangspunkt ansættes til indbyggertallet i dette område. Nævnet omtaler  \r\n\r\n herefter, at der må gøres undtagelse fra denne regel bl.a. i tilfælde, hvor  \r\n\r\n lokalradioens sendestyrke rækker langt ud over det område, for hvilket der er  \r\n\r\n meddelt sendetilladelse. </P>  \r\n\r\n<P>I nærværende tilfælde er tilladelsen meddelt af et fællesradionævn, hvis  \r\n\r\n kompetence ud over Stenløse kommune omfatter fem andre kommuner, herunder  \r\n\r\n alle de af Gramex' påstande omfattede kommuner. Tilladelsen er vel alene  \r\n\r\n givet for Stenløse kommune, men den tillader benyttelse af sendestationer,  \r\n\r\n der må antages at muliggøre rimelige modtageforhold for indbyggerne i de i  \r\n\r\n Gramex' påstande anførte øvrige kommuner, der ligesom Stenløse kommune ligger  \r\n\r\n i Fællesradionævnets kompetenceområde. </P>  \r\n\r\n<P>I et sådant tilfælde bør dækningsområdet ikke begrænses til sendeområdet,  \r\n\r\n Stenløse kommune, men må omfatte de dele af Fællesradionævnets  \r\n\r\n kompetenceområde, hvor sendetilladelsen giver rimelige modtageforhold. En  \r\n\r\n begrænsning af dækningsområdet til Stenløse kommune måtte her forudsætte, at  \r\n\r\n Stenløse Lokal Radio godtgjorde, at dens programflade var så snævert knyttet  \r\n\r\n til Stenløse kommune, at udsendelserne ikke kunne antages at have almindelig  \r\n\r\n interesse for indbyggerne i Fællesradionævnets kompetenceområde. Noget sådant  \r\n\r\n er ikke godtgjort. Det må tværtimod antages, at Stenløse Lokal Radio - og Sky  \r\n\r\n FM - er bredt dækkende, kommercielt drevne lokalradioer med udstrakt  \r\n\r\n anvendelse af populærmusik. </P>  \r\n\r\n<P>Der er heller intet grundlag tilvejebragt for at undtage Ledøje-Smørum  \r\n\r\n kommune fra dækningsområdet som omhandlet i Gramex' subsidiære påstand. </P>  \r\n\r\n<P>Herefter tages klagerens principale påstand til følge. </P>  \r\n\r\n<P>Thi bestemmes: </P>  \r\n\r\n<P>Stenløse Lokal Radio og Sky FM bør anerkende, at det dækningsområde, der  \r\n\r\n er grundlaget for beregningen af det vederlag, som Stenløse Lokal Radio og  \r\n\r\n Sky FM skal erlægge til Gramex for offentlig fremførelse af fonogrammer i  \r\n\r\n medfør af ophavsretslovens § 47, udgøres af i alt 55.600 indbyggere i  \r\n\r\n radioernes sendeområde (Ledøje-Smørum, Gundsø, Slangerup, Stenløse og  \r\n\r\n Ølstykke kommuner). </P>  \r\n\r\n<P>Jørgen Pedersen Poul Høeg Lise Østerborg </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911692025"
        },
        {
            "displayName": "Entydig dokumentidentifikation",
            "displayValue": "CA000187"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "16920"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "08/05/1991"
        },
        {
            "displayName": "Administrerende myndighed",
            "displayValue": "Tvangslicensnævnet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}