{
    "id": 1550,
    "title": "Kendelse fra Pressenævnet i sag nr. 12/2003",
    "documentTypeId": "240",
    "isSagsforlobPeriodValid": true,
    "shortName": "KEN nr 9063 af 05/03/2003",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Klager klagede over, at bladet havde givet afslag på genmæle overfor  \r\n\r\n oplysninger om, at han skulle have bortført sine børn, og at han skulle have  \r\n\r\n en  \r\n\r\n ny kæreste.  \r\n\r\n<BR>  \r\n\r\n Pressenævnet fandt på baggrund af de nærmere foreliggende omstændigheder, at  \r\n\r\n udtrykket &#148;bortført&#148; &#150; om end det umiddelbart sigter en til  \r\n\r\n aktiv handling &#150;  \r\n\r\n reelt var dækkende, og at der derfor ikke var bragt forkerte oplysninger.  \r\n\r\n Forholdet gav dermed ikke grundlag for genmæle.  \r\n\r\n<BR>  \r\n\r\n Med hensyn til oplysningen om, at klager skulle have fået en ny kæreste  \r\n\r\n &#150; og  \r\n\r\n ikke som korrekt en ny hustru &#150; fandt nævnet, at der ikke var tale om en  \r\n\r\n oplysning, der kunne påføre klager skade af betydning. Den omstændighed, at  \r\n\r\n klager tidligere havde været libanesisk statsborger, og at han havde  \r\n\r\n familiemedlemmer i Libanon, kunne ikke føre til en ændret vurdering. Der var  \r\n\r\n derfor heller ikke grundlag for genmæle på dette punkt.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Kendelse fra Pressenævnet i sag nr. 12/2003  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n[En mand - K]  \r\n\r\n har ved advokat Ivan Kornerup  \r\n\r\n Nielsen klaget til Pressenævnet over, at Ritzaus Bureau har givet afslag på  \r\n\r\n genmæle over for en nyhedsmeddelelse offentliggjort den 13. december 2002    .  \r\n\r\n                                                                               \r\n\r\n    \r\n\r\n</P>  \r\n\r\n<P class=\"Tekst\">  \r\n\r\n I nyhedsmeddelelsen, der bar overskriften &#148;  \r\n\r\n<B>  \r\n\r\n Far dømt for anden gang for at bortføre børn  \r\n\r\n</B>  \r\n\r\n &#148;, hed det:  \r\n\r\n</P>  \r\n\r\n<P class=\"Tekst\">  \r\n\r\n &#148;For anden gang er en 38-årig libanesisk mand blevet idømt  \r\n\r\n fængselsstraf for at nægte at udlevere sine to døtre til børnenes mor &#150;  \r\n\r\n en  \r\n\r\n herboende libanesisk kvinde. [K] bortførte i 1999 børnene til Libanon og har  \r\n\r\n allerede afsonet ni måneders fængselsstraf for brøden.  \r\n\r\n</P>  \r\n\r\n<P class=\"Tekst\">  \r\n\r\n Men han har trods straffen ikke gjort noget som helst for at  \r\n\r\n bringe døtrene på otte og fem tilveje &#150; og derfor blev han i går i  \r\n\r\n Københavns  \r\n\r\n Byret idømt yderligere halvandet års fængsel.  \r\n\r\n</P>  \r\n\r\n<P class=\"Tekst\">  \r\n\r\n I princippet kan han blive ved med at få fængselsdomme, hvis han  \r\n\r\n fortsat nægter at udlevere døtrene til moderen, oplyser politiadvokat  \r\n\r\n  Michael  \r\n\r\n  Jørgensen, der var anklager i sagen.  \r\n\r\n</P>  \r\n\r\n<P class=\"Tekst\">  \r\n\r\n Den 38-årige er bosat i Sverige med en libanesisk kæreste og et  \r\n\r\n nyfødt barn. Han har forklaret politiet, at parret vil repatriere til  \r\n\r\n Libanon.  \r\n\r\n Men der er intet, som tyder på, at han vil bringe døtrene tilbage til deres  \r\n\r\n mor. Ved en såkaldt sharia-domstol i Beirut skal han have opnået en kendelse  \r\n\r\n om, at børnene &#150; der har både dansk og libanesisk statsborgerskab &#150;  \r\n\r\n ikke må  \r\n\r\n udrejse af Libanon.  \r\n\r\n</P>  \r\n\r\n<P class=\"Tekst\">  \r\n\r\n Regeringen varslede tidligere på året, at man vil styrke støtten  \r\n\r\n til forældre, der har fået bortført deres barn af ægtefæller. Og i forrige  \r\n\r\n uge  \r\n\r\n fordoblede Østre Landsret straffen til en iransk mand, der bortførte to børn  \r\n\r\n til Iran. Han fik tre års fængsel.  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n /ritzau/  \r\n\r\n</I>  \r\n\r\n &#148;  \r\n\r\n</P>  \r\n\r\n<P class=\"Tekst\">  \r\n\r\n Herefter anmodede klager om genmæle på følgende punkter:  \r\n\r\n</P>  \r\n\r\n<P class=\"Tekst\">  \r\n\r\n &#148;[K] har ikke bortført børnene i 1999. På daværende tidspunkt  \r\n\r\n havde han forældremyndigheden efter aftale i forbindelse med skilsmissesagen.  \r\n\r\n Det fremgik af aftalen, at børnene i en periode skulle opholde sig i Libanon  \r\n\r\n og  \r\n\r\n at moderen havde 3 mdrs samvær årligt med børnene i Libanon (moderen er  \r\n\r\n libaneser). I strid med aftalen aflagde moderen retssag i Danmark om  \r\n\r\n overførsel  \r\n\r\n af forældremyndigheden til sig. Dette fik hun dom for, idet bemærkes, at  \r\n\r\n børnene indtil da lovligt opholdt sig i Libanon &#150; også efter danske  \r\n\r\n regler!  \r\n\r\n Dagen efter dommen blev [K] varetægtsfængslet.  \r\n\r\n</P>  \r\n\r\n<P class=\"Tekst\">  \r\n\r\n Han &#150; som er dansk statsborger &#150; er  \r\n\r\n<B>  \r\n\r\n gift  \r\n\r\n</B>  \r\n\r\n igen (og altså ikke &#148;bare &#148; kæreste) og har fast bopæl i  \r\n\r\n Sverige og har et barn med sin hustru der. Han har også fast arbejde i  \r\n\r\n Sverige.  \r\n\r\n Han er i øvrigt ked af at hans navn er nævnt i artiklen.&#148;  \r\n\r\n</P>  \r\n\r\n<P class=\"Tekst\">  \r\n\r\n Klageren har oplyst, at for så vidt angår den hævdede  \r\n\r\n bortførelse, forholder det sig således, at børnene lovligt var i Libanon,  \r\n\r\n idet  \r\n\r\n klager havde forældremyndigheden, og der forelå i øvrigt en aftale med  \r\n\r\n moderen  \r\n\r\n om, at børnene indtil videre skulle være i Libanon. Dagen efter afgørelsen i  \r\n\r\n Østre Landsret, hvor moderen fik overført forældremyndigheden til sig, blev  \r\n\r\n klager varetægtsfængslet, og børnenes ophold bliver så karakteriseret som  \r\n\r\n &#148;bortførelse&#148;, hvilket bestrides. Der er ikke journalistisk dækning  \r\n\r\n for dette  \r\n\r\n hændelsesforløb. Det, at der afsiges dom i Danmark, gør jo ikke børnenes  \r\n\r\n ophold  \r\n\r\n i Libanon ulovligt. Som forholdene er, har klager som fængslet ingen mulighed  \r\n\r\n for at bringe børnene til Danmark, så længe familien modsætter sig det.  \r\n\r\n</P>  \r\n\r\n<P class=\"Tekst\">  \r\n\r\n Klageren har videre anført, at indklagedes vurdering af, at det  \r\n\r\n ikke vil påføre klager nævneværdig skade, at det i artiklen fejlagtigt  \r\n\r\n oplyses,  \r\n\r\n at han har en kæreste, men ikke er gift, er ganske udokumenteret. Det, som  \r\n\r\n indklagede kalder &#148;bagatelagtigt&#148;, er en katastrofe for klagers  \r\n\r\n omdømme.  \r\n\r\n</P>  \r\n\r\n<P class=\"Tekst\">  \r\n\r\n Indklagede har anført, at det sikkert er korrekt, at børnenes  \r\n\r\n afrejse til Libanon ikke var en bortførelse. Det blev den til gengæld i samme  \r\n\r\n øjeblik, da moderen fik forældremyndigheden, og faderen nægtede at bringe  \r\n\r\n børnene tilbage til Danmark. Dette er jo grunden til, at klager sidder i  \r\n\r\n fængsel. Der er derfor journalistisk dækning for i denne sammenhæng at bruge  \r\n\r\n udtrykket &#148;bortført&#148;, da klager har ført børnene væk fra deres  \r\n\r\n moder. Under  \r\n\r\n alle omstændigheder kan brugen af udtrykket bortført &#150; set i sagens  \r\n\r\n sammenhæng  \r\n\r\n og det faktum, at klager for anden gang blev idømt en længere fængselsstraf  \r\n\r\n for  \r\n\r\n ikke at udlevere børnene &#150; ikke anses at påføre klager skade af  \r\n\r\n betydning.  \r\n\r\n</P>  \r\n\r\n<P class=\"Tekst\">  \r\n\r\n Indklagede har endelig anført, at fejlen med at betegne klagers  \r\n\r\n ny kone som hans kæreste er så bagatelagtig, at den efter indklagedes  \r\n\r\n opfattelse ikke kan vurderes at påføre klager økonomisk eller anden skade af  \r\n\r\n betydning.  \r\n\r\n</P>  \r\n\r\n<P class=\"Tekst\">  \r\n\r\n I sagens behandling har følgende nævnsmedlemmer deltaget: Axel  \r\n\r\n Kierkegaard, Aage Lundgaard, Tage Clausen og Ole Askvig.  \r\n\r\n</P>  \r\n\r\n<P class=\"Tekst\">  \r\n\r\n<B>  \r\n\r\n Pressenævnet udtaler:  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Det fremgår af medieansvarslovens § 36, stk. 1, at en anmodning  \r\n\r\n om genmæle over for oplysninger af faktisk karakter, som er egnet til at  \r\n\r\n påføre  \r\n\r\n nogen økonomisk eller anden skade af betydning, og som er bragt i et  \r\n\r\n massemedie, skal tages til følge, medmindre oplysningernes rigtighed er  \r\n\r\n utvivlsom.  \r\n\r\n</P>  \r\n\r\n<P class=\"Tekst\">  \r\n\r\n Pressenævnet finder på baggrund af de nærmere foreliggende  \r\n\r\n omstændigheder, at udtrykket &#148;bortført&#148; &#150; om end det  \r\n\r\n umiddelbart sigter en til  \r\n\r\n aktiv handling &#150; reelt er dækkende, og at der derfor ikke er bragt  \r\n\r\n forkerte  \r\n\r\n oplysninger. Forholdet giver dermed ikke grundlag for genmæle.  \r\n\r\n</P>  \r\n\r\n<P class=\"Tekst\">  \r\n\r\n Med hensyn til den fejlagtige oplysning om, at klager skulle  \r\n\r\n have fået en ny kæreste &#150; og ikke som korrekt en ny hustru &#150; finder  \r\n\r\n nævnet, at  \r\n\r\n der ikke er tale om en oplysning, der kan påføre klager skade af betydning.  \r\n\r\n Den  \r\n\r\n omstændighed, at klager tidligere har været libanesisk statsborger, og at han  \r\n\r\n har familiemedlemmer i Libanon, kan ikke føre til en ændret vurdering. Der er  \r\n\r\n derfor ikke grundlag for genmæle på dette punkt.  \r\n\r\n</P>  \r\n\r\n<P class=\"Tekst\">  \r\n\r\n Afsagt den 5. marts 2003.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/03/2003"
        },
        {
            "displayName": "Accession",
            "displayValue": "W20030906325"
        },
        {
            "displayName": "Entydig dokumentidentifikation",
            "displayValue": "AA002114"
        },
        {
            "displayName": "Dato for indlæggelse",
            "displayValue": "21/05/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9063"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "05/03/2003"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "12/2003"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}