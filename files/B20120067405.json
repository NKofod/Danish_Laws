{
    "id": 142528,
    "title": "Bekendtgørelse om forretningsorden for Erhvervssygdomsudvalget",
    "documentTypeId": "60",
    "isSagsforlobPeriodValid": true,
    "shortName": "BEK nr 674 af 26/06/2012",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om forretningsorden for Erhvervssygdomsudvalget</p>\r\n<p class=\"Indledning2\">I medfør af § 9, stk. 4, i lov om arbejdsskadesikring, jf. lovbekendtgørelse nr. 848 af 7. september 2009, som ændret ved lov nr. 443 af 23. maj 2012, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1. </span> Erhvervssygdomsudvalget afgiver vejledende udtalelse til Arbejdsskadestyrelsen om</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> revision af fortegnelse over erhvervssygdomme, jf. lovens § 7, stk. 1, nr. 1, 3. pkt., og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> afgørelse af tilfælde anmeldt til Arbejdsskadestyrelsen efter lovens § 7, stk. 1, nr. 2, og stk. 2.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Arbejdsskadestyrelsen kan fra Erhvervssygdomsudvalget indhente vejledende udtalelser om erhvervssygdomsspørgsmål i øvrigt.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Erhvervssygdomsudvalget holder møde efter formandens bestemmelse, så ofte det skønnes nødvendigt, eller hvis mindst 3 medlemmer ønsker det.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Med henblik på en almindelig revision af erhvervssygdomsfortegnelsen indkaldes løbende til møde.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Erhvervssygdomsudvalgets forhandlinger ledes af formanden og i dennes fravær af suppleanten for formanden.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Erhvervssygdomsudvalgets sekretariatsfunktioner varetages af Arbejdsskadestyrelsen.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Indkaldelse til møde skal ske med mindst 8 dages varsel.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Dagsorden for mødet samt det materiale, der er nødvendigt for sagernes behandling, udsendes så vidt muligt sammen med indkaldelsen til mødet.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Akterne i de sager, der skal forhandles, skal på mødet være til rådighed for medlemmerne.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Erhvervssygdomsudvalget er beslutningsdygtigt, når formanden og mindst et medlem, udpeget af hver af arbejdsgiver-/arbejdstagerorganisationerne, og et af de øvrige medlemmer er til stede.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Ingen af medlemmerne må deltage i behandling af en sag, der berører personer, til hvilke medlemmet er knyttet, eller forhold, i hvilke medlemmet er personligt interesseret. Kommer en sådan sag til behandling, skal vedkommende medlem, inden sagens behandling påbegyndes, gøre opmærksom på, at pågældende ikke kan deltage i sagens behandling, eller efter omstændighederne redegøre for arten og omfanget af sin interesse i sagens udfald. I denne forbindelse er medlemmet pligtigt at besvare spørgsmål fra udvalgets medlemmer.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> De øvrige medlemmer afgør endeligt, om vedkommende medlem kan deltage i sagens behandling. I afgørelsen af disse spørgsmål deltager det pågældende medlem ikke.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Der udarbejdes referat af udvalgets forhandlinger.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Erhvervssygdomsudvalgets udtalelser i medfør af § 1, stk. 1, nr. 2, skal indeholde oplysning om, hvorvidt der er tale om et enigt udvalg, eller om der er tale om en flertalsindstilling. Ved flertalsindstilling skal det anføres, hvilke organisationer eller myndigheder der er uenige med flertallet, samt begrundelsen herfor.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Erhvervssygdomsudvalget kan indkalde særligt sagkyndige til som rådgivere at deltage i mødet, ligesom personale fra Arbejdsskadestyrelsen efter formandens bestemmelse kan deltage i mødet som rådgivere.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Erhvervssygdomsudvalget kan bemyndige formand eller sekretariat til at varetage bestemte opgaver efter nærmere af Erhvervssygdomsudvalget fastsatte forskrifter.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Der påhviler Erhvervssygdomsudvalgets medlemmer og andre deltagere i Erhvervssygdomsudvalgets møder samt personer, der i øvrigt er knyttet til Erhvervssygdomsudvalget, tavshedspligt om forhold, de i denne anledning bliver bekendt med, og hvis hemmeligholdelse ifølge sagens natur er påkrævet.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Denne bekendtgørelse træder i kraft den 1. juli 2012 og anvendes fra denne dato ved revision af fortegnelsen over erhvervssygdomme og ved behandling af konkrete sager om erhvervssygdomme, jf. § 1.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Samtidig ophæves bekendtgørelse nr. 935 af 26. november 2003 af forretningsorden for Erhvervssygdomsudvalget.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Bekendtgørelse nr. 26 af 14. januar 1999 af forretningsorden for udvalget vedrørende erhvervssygdomme og for det af udvalget nedsatte mindre udvalg, der blev ophævet ved den i stk. 2 nævnte bekendtgørelse, finder dog fortsat anvendelse ved</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk3_Num1\">1)</span> revision af fortegnelsen over erhvervssygdomme, jf. § 10, stk. 1, nr. 1, 3. pkt., i lov nr. 390 af 20. maj 1992, jf. lovbekendtgørelse nr. 943 af 16. oktober 2000, og</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk3_Num2\">2)</span> afgørelse af sager anmeldt til Arbejdsskadestyrelsen efter §§ 9a og 10, stk. 1, nr. 2, og stk. 2, i lov nr. 390 af 20. maj 1992, jf. lovbekendtgørelse nr. 943 af 16. oktober 2000.</p><div class=\"Givet\" id=\"Givet\"><p class=\"Givet\" align=\"center\">Beskæftigelsesministeriet, den 26. juni 2012</p><p class=\"Sign1\" align=\"center\">Mette Frederiksen</p><p class=\"Sign2\" align=\"right\">/ Tor Even Münter</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "popularTitle": "Forretningsorden for Erhvervssygdomsudvalget",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/06/2012"
        },
        {
            "displayName": "Accession",
            "displayValue": "B20120067405"
        },
        {
            "displayName": "Entydig dokumentidentifikation",
            "displayValue": "BE005120"
        },
        {
            "displayName": "Dato for førstegangsindlæggelse",
            "displayValue": "28/06/2012"
        },
        {
            "displayName": "Dato for indlæggelse",
            "displayValue": "28/06/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "674"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "26/06/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsskadestyrelsen"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsskadestyrelsen, j.nr. 2012-0008160"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}