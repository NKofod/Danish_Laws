{
    "id": 76707,
    "title": "Cirkulære om certifikater for fisk og fiskevarer til Italien. ",
    "documentTypeId": "140",
    "isSagsforlobPeriodValid": false,
    "shortName": "CIR nr 7009 af 09/07/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om certifikater for fisk og fiskevarer  \r\n\r\n til Italien. </H1>  \r\n\r\n<P></P>  \r\n\r\n<BR>  \r\n\r\n<P>De italienske myndigheder kræver, at fisk og fiskevarer, som eksporteres  \r\n\r\n til Italien, ledsages af et sundhedscertifikat, der er udstedt af de danske  \r\n\r\n fiskerimyndigheder. (* 1) </P>  \r\n\r\n<P>Der anvendes for tiden 5 forskellige certifikater, der imidlertid i  \r\n\r\n særlige tilfælde må suppleres ved tiljøjelser, overstregninger eller særlige  \r\n\r\n attester. </P>  \r\n\r\n<P>Dette cirkulære handler om disse forhold. </P>  \r\n\r\n<P>Cirkulæret afløser følgende cirkulærer: </P>  \r\n\r\n<P>Cirkulære af 16. september 1981 om certifikater for fersk og frossen fisk  \r\n\r\n til Italien. </P>  \r\n\r\n<P>Cirkulære af 30. oktober 1981. Tillæg til cirkulære af 16. september 1981.  \r\n\r\n</P>  \r\n\r\n<P>Cirkulære af 9. september 1982 om certifikater for fersk og frossen haj  \r\n\r\n til Italien. </P>  \r\n\r\n<P>FERSKE FISK OG FISKEVARER AF DANSK OPRINDELSE </P>  \r\n\r\n<P>For alle varer med undtagelse af haj og havtaske (se nedenfor) anvendes  \r\n\r\n CERTIFIKAT FM 00-60: &#187;Inspection certificate for fresh or frozen fish  \r\n\r\n for Italy&#171;, idet det på certifikatet tydeligt angives, at der er tale om  \r\n\r\n fersk fisk. </P>  \r\n\r\n<P>Dette certifikat indeholder en generel erklæring om, at den omhandlede  \r\n\r\n fisk er fanget af danske fiskere og ikke indeholder mere end 0,7 ppm  \r\n\r\n kviksølv. Ved forhandlingerne med de italienske myndigheder har det været en  \r\n\r\n forudsætning for Italiens godkendelse af denne generelle kviksølverklæring,  \r\n\r\n at den kun blev anvendt for dansk fisk. </P>  \r\n\r\n<P>FERSKE FISK OG FISKEVARER AF UDENLANDSK OPRINDELSE </P>  \r\n\r\n<P>Ved reeksport af fisk af udenlandsk oprindelse kan udstedes CERTIFIKAT Fm  \r\n\r\n 00-82: &#187;Inspection certificate for fresh and frozen fish&#171;. Dette  \r\n\r\n certifikat indeholder ingen oplysning om oprindelsesland og ingen  \r\n\r\n kviksølverklæring. </P>  \r\n\r\n<P>Principielt tillader Italien ikke import af 3. landsvarer via et andet EF  \r\n\r\n land, men der er dog erfaring for, at sådanne varer i visse tilfælde er  \r\n\r\n blevet indklareret med certifikat Fm 00-82, når der medfølger attest fra et  \r\n\r\n godkendt laboratorium på en kviksølvanalyse af det konkrete parti. </P>  \r\n\r\n<P>Certifikat udstedes i almindelighed som for fisk af dansk oprindelse,  \r\n\r\n d.v.s. på basis af en undersøgelse af stikprøver af det pågældende parti. I  \r\n\r\n visse tilfælde (bl.a. for fisk af norsk eller færøsk oprindelse) kan  \r\n\r\n certifikat udstedes på grundlag af en dokumenteret kontrol foretaget af det  \r\n\r\n pågældende lands kompetente myndighed. </P>  \r\n\r\n<P>FROSNE FISK OG FISKEVARER (CONGELATI VARER) </P>  \r\n\r\n<P>Der skelnes i Italien skarpt mellem frosne (congelati) og dybfrosne  \r\n\r\n (surgelati) varer, jfr. nedenfor. </P>  \r\n\r\n<P>For frosne varer med undtagelse af haj og havtaske gælder tilsvarende som  \r\n\r\n anført for ferske fisk og fiskevarer af henholdsvis dansk og udenlansk  \r\n\r\n oprindelse. De samme 2 certifikater (Fm 00-60 og Fm 00-82) anvendes, idet det  \r\n\r\n på certifikatet tydeligt angives, at der er tale om en frossen (congelato  \r\n\r\n vare. </P>  \r\n\r\n<P>DYBFROSNE FISK OG FISKEVARER (SURGELATI VARER) </P>  \r\n\r\n<P>Disse varer er underkastet ret strenge bestemmelser i Italien. Der kan for  \r\n\r\n sådanne varer kun anvendes CERTIFIKAT Fm 00-105: &#187;Certificato sanitario  \r\n\r\n per prodotti surgelati di origine danese destinati all'Italia&#171;. Som det  \r\n\r\n fremgår af betegnelsen, kan certifikatet kun anvendes for dybfrosne varer af  \r\n\r\n dansk oprindelse. </P>  \r\n\r\n<P>HAJ </P>  \r\n\r\n<P>For fersk og frossen (congelato) haj skal anvendes CERTIFIKAT Fm 00-107:  \r\n\r\n</P>  \r\n\r\n<P>&#187;Inspection certificate for fresh or frozen shark for Italy&#171;,  \r\n\r\n idet det angives, om der er tale om fersk eller frossen (congelato) fisk.  \r\n\r\n</P>  \r\n\r\n<P>Certifikatet indeholder følgende erklæring: &#187;Mercury analyses have  \r\n\r\n been carried out according to the Italian ministerial decree of 14th December  \r\n\r\n 1971 and the result appears from the attached certificate by:--------&#187;.  \r\n\r\n</P>  \r\n\r\n<P>Der skal vedhæftes en kviksølvanalyseattest, og det pågældende  \r\n\r\n laboratoriums navn angives i certifikatet. Fiskeriministeriets Industritilsyn  \r\n\r\n holder via fiskeriråden i Bern de italienske grænseveterinærer orienteret om,  \r\n\r\n hvilke laboratorier der er godkendt til udstedelse af  \r\n\r\n kviksølvanalyseattester. </P>  \r\n\r\n<P>HAVTASKE </P>  \r\n\r\n<P>For havtaske skal anvendes et særligt CERTIFIKAT Fm 00-108:  \r\n\r\n &#187;Certificato sanitario per proditti ittici freschi o congelati  \r\n\r\n appartementi al genere Lophius piscatorius di origine danese destinati  \r\n\r\n all'Italia&#171;, idet det angives, om der er tale om hel (intero) fisk eller  \r\n\r\n hovedskåret (decapitato) fisk med skind (con pelle). Endvidere skal det  \r\n\r\n angives, om der er tale om fersk (fresco) eller frossen (congelato) fisk.  \r\n\r\n Certifikatet kan kun anvendes til havtaske af dansk oprindelse. </P>  \r\n\r\n<P>TILVIRKEDE FISK OG FISKEVARER </P>  \r\n\r\n<P>(bortset fra frosne og dybfrosne varer). </P>  \r\n\r\n<P>Der anvendes det generelle CERTIFIKAT Fm 00-62: &#187;Inspection  \r\n\r\n certificate&#171;. </P>  \r\n\r\n<P>Certifikatet kan også anvendes ved reeksport af importerede produkter. For  \r\n\r\n varer af dansk oprindelse tilføjes: &#187;Current analyses carried out for  \r\n\r\n the Ministry of Fischeries have stated that the mercury content of the fishes  \r\n\r\n concerned caught by Danish fishermen does not exceed the highest limit (0,7  \r\n\r\n ppm) tolerated according to the Italian decree of 14th December 1971&#171;.  \r\n\r\n For varer af udenlandsk oprindelse kan eventuelt vedhæftes en  \r\n\r\n kviksølvanalyseattest fra et godkendt laboratorium. </P>  \r\n\r\n<P>MUSLINGER </P>  \r\n\r\n<P>For muslinger gælder særlige regler, se cirkulære af 13. september 1985 om  \r\n\r\n udførsel af muslinger og muslingeprodukter til Italien. </P>  \r\n\r\n<P>Der skal for muslinger og muslingeprodukter anvendes de samme certifikater  \r\n\r\n som for fisk og fiskevarer i øvrigt, men i alle tilfælde skal i certifikatet  \r\n\r\n angives det vandområde, hvor muslingerne er fanget, jfr. fortegnelsen over  \r\n\r\n godkendte vandområder i førnævnte cirkulære. </P>  \r\n\r\n<P>FORSKELLEN MELLEM &#187;SURGELATI&#171; OG &#187;CONGELATI&#171; VARER  \r\n\r\n</P>  \r\n\r\n<P>Der skelnes i Italien meget skarpt mellem &#187;surgelati&#171; og  \r\n\r\n &#187;congelati&#171; varer, således som det fremgår af de &#187;Praktiske  \r\n\r\n råd for eksportører af fisk og fiskeprodukter - Italien&#171;, som fiskeriråd  \r\n\r\n H. Bak Andersen har udarbejdet i februar 1984. Det er meget vigtigt, at der  \r\n\r\n både på emballage og i certifikater anvendes den korrekte betegnelse, og KUN  \r\n\r\n den. </P>  \r\n\r\n<P>Der gælder i Italien særlige regler for frysning af &#187;surgelati&#171;  \r\n\r\n varer. Alle fisk, der er frosne på de af fiskeriministeriet autoriserede  \r\n\r\n danske virksomheder i overensstemmelse med de i Danmark gældende  \r\n\r\n bestemmelser, overholder disse regler. </P>  \r\n\r\n<P>Derudover gælder, at &#187;surgelati&#171; varer i Italien SKAL forhandles  \r\n\r\n i lukkede originalpakninger, der skal være mærket på nærmere angivet måde (se  \r\n\r\n de førnævnte &#187;Praktiske råd&#171;), bl.a. skal varebetegnelsen være  \r\n\r\n efterfulgt af ordet &#187;surgelato&#171; (ental) eller &#187;surgelati  \r\n\r\n (flertal). </P>  \r\n\r\n<P>Frosne varer, der ikke opfylder bestemmelserne for &#187;surgelati&#171;  \r\n\r\n varer, skal forhandles under betegnelsen &#187;congelati&#171;. </P>  \r\n\r\n<P>Frosne tilberedte fiskevarer må i Italien kun forhandles som  \r\n\r\n &#187;surgelati&#171; varer. Frosne, kogte muslinger og rejer er også  \r\n\r\n &#187;surgelati&#171; varer. </P>  \r\n\r\n<P>Poul Fr. Jensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Certifikater fåes ved henvendelse til fiskerikontrollen eller  \r\n\r\n fiskeriministeriets industritilsyn </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19860700909"
        },
        {
            "displayName": "Entydig dokumentidentifikation",
            "displayValue": "CM035914"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "7009"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "09/07/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Fiskeriministeriets industritilsyn"
        },
        {
            "displayName": "Ressortministeriets journalnummer",
            "displayValue": "Gen 85 It/34 Gen 80/67/PFJ/GJ"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}