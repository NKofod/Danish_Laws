{
    "id": 39697,
    "title": "Pressens Informationsregistre, vilkår, videregivelse, politisag (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11038 af 17/04/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fastsat vilkår for informationssystem i henhold til lov om private  \r\n\r\n registre m.v. § 7 g, stk. 3. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Pressens Informationsregistre, vilkår,  \r\n\r\n videregivelse, politisag (* 1) </H1>  \r\n\r\n<P></P>  \r\n\r\n<BR>  \r\n\r\n<P>I 1989 har Registertilsynet fortsat behandlingen af en sag vedrørende  A/S  \r\n\r\n  Dagbladet  Politikens anvendelse af et informationssystem kaldet POLTXT.  \r\n\r\n Sagen er omtalt i årsberetning 1988, afsnit 5.5., side 95. </P>  \r\n\r\n<P>Som det fremgår af årsberetning 1988 foretog  A/S  Dagbladet  Politiken i  \r\n\r\n medfør af lov om private registre m.v. § 7 g, stk. 2, anmeldelse til  \r\n\r\n Registertilsynet af det omhandlede informationssystem. </P>  \r\n\r\n<P>Efter drøftelser med bladhuset har Registertilsynet fastsat følgende  \r\n\r\n vilkår for informationssystemet i medfør af lov om private registre m.v. § 7  \r\n\r\n g, stk. 3: </P>  \r\n\r\n<P>1.  A/S  Dagbladet  Politiken er ansvarlig for overholdelse af de  \r\n\r\n fastsatte vilkår for informationssystemet POLTXT. </P>  \r\n\r\n<P>2. Der skal foretages berigtigelse/ajourføring af oplysninger i registeret  \r\n\r\n i tilfælde, a. hvor berigtigelse foretages i pressen efter presseloven, eller  \r\n\r\n hvor der sker påtale for overtrædelse af de presseetiske regler, b. hvor  \r\n\r\n pressen ifølge fast praksis foretager berigtigelse efter begæring, uden at  \r\n\r\n berigtigelsen følger af presselovens berigtigelsesregler, c. hvor en  \r\n\r\n tidligere omtalt retsafgørelse eller administrativ afgørelse er blevet ændret  \r\n\r\n af højere instans, og hvor der fremsættes begæring om optagelse af oplysning  \r\n\r\n herom i registeret samt, d. hvor strafforfølgning i en tidligere omtalt sag  \r\n\r\n opgives/ frafaldes, eller hvor der i en sådan sag sker frifindelse ved dom,  \r\n\r\n og hvor der fremsættes begæring om optagelse af oplysning herom i registeret.  \r\n\r\n</P>  \r\n\r\n<P>Ved berigtigelse/ajourføring af oplysninger kan  \r\n\r\n berigtigelsen/ajourføringen foretages ved en tilføjelse til hovedteksten i  \r\n\r\n registeret. </P>  \r\n\r\n<P>3. Registrerede oplysninger må ikke videregives uden samtykke fra den  \r\n\r\n registrerede eller den, der handler på dennes vegne, medmindre dette følger  \r\n\r\n af anden lovgivning, eller videregivelse sker således, at oplysningerne  \r\n\r\n offentliggøres i et periodisk skrift. </P>  \r\n\r\n<P>4. Der skal på begæring fra en person snarest gives denne meddelelse om,  \r\n\r\n hvad der er registreret om den pågældende. Er begæringen ikke besvaret inden  \r\n\r\n fire uger efter modtagelsen, skal den registrerede skriftligt underrettes om  \r\n\r\n grunden hertil. </P>  \r\n\r\n<P>Udlevering af oplysninger må kun finde sted, når vedkommende har  \r\n\r\n legitimeret sig behørigt, eller der på anden måde er skabt sikkerhed for, at  \r\n\r\n den, der fremsætter begæring, er identisk med den person, oplysningerne  \r\n\r\n vedrører. Fremsættes begæring af en anden end den registrerede, skal den  \r\n\r\n registeransvarlige sikre sig, at den pågældende er berettiget til at handle  \r\n\r\n på den registreredes vegne. </P>  \r\n\r\n<P>En person, der har fået meddelelse efter 1. led, har ikke krav på ny  \r\n\r\n meddelelse før 12 måneder efter sidste meddelelse, medmindre den pågældende  \r\n\r\n kan godtgøre en særlig interesse heri. </P>  \r\n\r\n<P>Meddelelse skal på begæring meddeles skriftligt. </P>  \r\n\r\n<P>5. Det skal påses, at der ikke indføres urigtige eller vildledende  \r\n\r\n oplysninger i registeret. </P>  \r\n\r\n<P>Der skal træffes de fornødne sikkerhedsforanstaltninger mod, at  \r\n\r\n oplysninger i registeret misbruges eller kommer til uvedkommendes kendskab.  \r\n\r\n</P>  \r\n\r\n<P>6. Afslås en begæring om berigtigelse/ajourføring i henhold til pkt. 2  \r\n\r\n eller en begæring om registerindsigt i henhold til pkt. 4, skal den  \r\n\r\n pågældende samtidig oplyses om adgangen til at indbringe spørgsmålet for  \r\n\r\n Registertilsynet. </P>  \r\n\r\n<P>7. Registertilsynet skal have underretning om væsentlige forandringer i  \r\n\r\n eller ophør af registerførelsen. </P>  \r\n\r\n<P>Som det fremgår af årsberetning 1988 pålagde Registertilsynet i henhold  \r\n\r\n til lov om private registre m.v. § 23, stk. 1, jf. § 7 h, bladhuset at ophøre  \r\n\r\n med at videregive oplysninger fra informationssystemet uden samtykke fra den  \r\n\r\n registrerede eller den, der handler på dennes vegne, medmindre dette fulgte  \r\n\r\n af anden lovgivning eller videregivelse skete således, at oplysningerne blev  \r\n\r\n offentliggjort i et periodisk skrift. </P>  \r\n\r\n<P>Registertilsynet pålagde endvidere i medfør af lov om private registre  \r\n\r\n m.v. § 23, stk. 6, bladhuset at træffe kontrolforanstaltninger til sikring  \r\n\r\n af, at lov om private registre m.v. § 7 h blev iagttaget i forbindelse med  \r\n\r\n videregivelse af oplysninger fra registeret. Registertilsynet udbad sig  \r\n\r\n samtidig underretning, når de meddelte pålæg var efterkommet. </P>  \r\n\r\n<P>Da Registertilsynet på baggrund af efterfølgende brevvekslinger med  \r\n\r\n bladhuset har måttet lægge til grund, at bladhuset fortsat videregiver  \r\n\r\n personoplysninger fra det af bladhuset drevne register, uden at iagttage  \r\n\r\n bestemmelsen i § 7 h i lov om private registre m.v., og uden at efterkomme de  \r\n\r\n af Registertilsynet meddelte pålæg, blev det på et møde i  Registerrådet  \r\n\r\n besluttet at overgive sagen til politiet til videre foranstaltning, og  \r\n\r\n Registertilsynet har i overensstemmelse hermed anmodet politiet om at rejse  \r\n\r\n tiltale mod bladhuset. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets årsberetning 1988 s. 95 f og 1989 s. 83 ff. Se  \r\n\r\n også Registertilsynets j.nr. 1987-101-17 og j.nr. 1989-1233-001. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891103825"
        },
        {
            "displayName": "Entydig dokumentidentifikation",
            "displayValue": "CA007632"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11038"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "17/04/1989"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1988-1181-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}