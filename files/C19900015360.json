{
    "id": 54322,
    "title": "Supplementshæfte til vejledning om lov om dagpenge ved sygdom eller fødsel ",
    "documentTypeId": "180",
    "isSagsforlobPeriodValid": false,
    "shortName": "VEJ nr 153 af 10/07/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Supplementshæfte til vejledning om lov om  \r\n\r\n dagpenge ved sygdom eller fødsel </H1>  \r\n\r\n<P></P>  \r\n\r\n<BR>  \r\n\r\n<P>Dette supplementshæfte til Socialstyrelsens vejledning om lov om dagpenge  \r\n\r\n ved sygdom eller fødsel af 22. marts 1990 udsendes som følge af indsættelse  \r\n\r\n af en ny § 31 a i Socialministeriets bekendtgørelse nr. 153 af 5. marts 1990  \r\n\r\n om dagpenge ved sygdom eller fødsel og en ændret fortolkning af  \r\n\r\n dokumentationsreglen i pkt. 30. </P>  \r\n\r\n<P>Hæftet indeholder herudover en tilføjelse til pkt. 19, en uddybning af  \r\n\r\n pkt. 20 og rettelse af trykfejl i pkt. 125 og 152. 1. Tilføjelse til pkt. 19.  \r\n\r\n 2. Uddybning af pkt. 20. 3. Rettelse til pkt. 30 (ny fortolkning). 4. Ny § 31  \r\n\r\n a i Socialministeriets bekendtgørelse (holddrift) tilføjelse til pkt. 70 i  \r\n\r\n vejledningen. 5. Rettelse af trykfejl i pkt. 125 og 152. </P>  \r\n\r\n<P CLASS=PUNKT> <B>1.</B> TILFØJELSE TIL PKT. 19 I VEJLEDNINGEN </P>  \r\n\r\n<P>Indsættes efter andet afsnit, 1) - 4). </P>  \r\n\r\n<P>ad 1) </P>  \r\n\r\n<P>Betingelsen er opfyldt, hvis den pågældende har været i ansættelse, har  \r\n\r\n modtaget sygedagpenge eller arbejdsløshedsdagpenge i hele 13-ugers perioden,  \r\n\r\n har afholdt ferie med løn eller feriegodtgørelse, eller har modtaget  \r\n\r\n godtgørelse i opsigelsesperioden fra Lønmodtagernes Garantifond på grund af  \r\n\r\n arbejdsgiverens konkurs. </P>  \r\n\r\n<P>Uanset om der i 13-ugers perioden, mellem 2 ansættelsesforhold m.v. er  \r\n\r\n dage, hvor den pågældende på grund af arbejdsløshedslovgivningens regler om  \r\n\r\n mindste udbetaling, overførsel af timer og lignende ikke har modtaget  \r\n\r\n dagpenge, anses tilknytning til arbejdsmarkedet at have foreligget. Det  \r\n\r\n kræves ikke, at lønmodtageren har været tilmeldt arbejdsformidlingen som  \r\n\r\n arbejdssøgende. </P>  \r\n\r\n<P>Hvis den pågældende i 13-ugers perioden har været pålagt karantæne, anses  \r\n\r\n tilknytningen til arbejdsmarkedet at have bestået også i denne periode. </P>  \r\n\r\n<P>Hvis den pågældende på sygemeldingstidspunktet er omfattet af en  \r\n\r\n almindelig karantæne, indtræder dagpengeretten fra det tidspunkt, hvor  \r\n\r\n karantænen er udløbet. </P>  \r\n\r\n<P>Er der tale om en effektiv karantæne på sygemeldingstidspunktet, har  \r\n\r\n karantænen ingen betydning for retten til dagpenge, idet karantænen  \r\n\r\n suspenderes ved sygdom. </P>  \r\n\r\n<P>For så vidt angår barsel gælder tilsvarende regler, dog med den  \r\n\r\n begrænsning, at beskæftigelseskravene senest skal være opfyldt ved fraværets  \r\n\r\n begyndelse, dvs. senest ved fødslen. </P>  \r\n\r\n<P>ad 2) </P>  \r\n\r\n<P>Betingelsen er opfyldt, uanset om den pågældende er ledig eller i  \r\n\r\n beskæftigelse ved sygdommens indtræden, og uanset om 13-ugers kravet er  \r\n\r\n opfyldt, jf. under 1). </P>  \r\n\r\n<P CLASS=PUNKT> <B>2.</B> RETTELSER TIL PKT. 20 I VEJLEDNINGEN </P>  \r\n\r\n<P>Næstsidste afsnit erstattes med følgende: </P>  \r\n\r\n<P>Opgørelse af 120 timers-kravet </P>  \r\n\r\n<P>Hvis lønmodtageren i 13-ugers perioden ikke har arbejdet i 120 timer af  \r\n\r\n grunde, der ikke kan tilregnes den pågældende som pligtforsømmelse, bortses  \r\n\r\n der fra sådanne dage uden beskæftigelse. 13-ugers perioden suppleres med det  \r\n\r\n antal af nærmest forudgående arbejdsdage, som svarer til udgåede dage.  \r\n\r\n Beskæftigelseskravet anses for opfyldt, hvis der i en således sammenlagt  \r\n\r\n 13-ugers periode er udført arbejde i mindst 120 timer. </P>  \r\n\r\n<P>Dette gælder fx fravær på grund af ferie eller fridage, søgnehelligdage,  \r\n\r\n sygdom og dage, for hvilke der på grund af arbejdsløshedslovgivningens regler  \r\n\r\n ikke udbetales dagpenge til et iøvrigt dagpengeberettiget, ledigt medlem,  \r\n\r\n eller hvis den sikrede har modtaget godtgørelse fra Lønmodtagernes  \r\n\r\n Garantifond fx på grund af arbejdsgivers konkurs. </P>  \r\n\r\n<P CLASS=PUNKT> <B>3.</B> RETTELSER TIL PKT. 30 I VEJLEDNINGEN </P>  \r\n\r\n<P CLASS=PUNKT> <B>3.</B> afsnit erstattes med følgende: </P>  \r\n\r\n<P>Det følger af lovens § 8, stk. 2, 1. pkt., at retten til dagpenge  \r\n\r\n bortfalder, sålænge den sikrede ikke opfylder sin pligt til anmeldelse af  \r\n\r\n eller dokumentation for fraværet. </P>  \r\n\r\n<P>Vedrørende for sen anmeldelse se vejledningens pkt. 26. </P>  \r\n\r\n<P>Det er en forudsætning for bortfald af dagpengeretten, at den sygemeldte i  \r\n\r\n personalecirkulære, i ansættelsesbrev eller på anden måde af arbejdsgiveren  \r\n\r\n utvetydigt er orienteret om, hvornår den skriftlige dokumentation for  \r\n\r\n sygefraværet skal afleveres. </P>  \r\n\r\n<P>Hvis der ikke foreligger særlige omstændigheder og arbejdsgiveren gør sin  \r\n\r\n indsigelse gældende hurtigst muligt over for lønmodtageren på grund af for  \r\n\r\n sen aflevering af dokumentation, bortfalder retten til dagpenge fra og med  \r\n\r\n den dag, hvor arbejdsgiveren skulle have haft dokumentationen i hænde og til  \r\n\r\n og med den dag, hvor arbejdsgiveren får dokumentationen i hænde. Fra og med  \r\n\r\n 1. hele fraværsdag, efter at dokumentationen er arbejdsgiveren i hænde og i  \r\n\r\n den resterende del af perioden, udbetaler arbejdsgiveren påny dagpenge. </P>  \r\n\r\n<P>Eksemplet i pkt. 30 erstattes med følgende: </P>  \r\n\r\n<P>Arbejdsgiverens regel, der er fastsat i personalecirkulæret, angiver, at  \r\n\r\n tro- og loveerklæring skal afleveres på 4. dagen og lægeerklæring på 8.  \r\n\r\n dagen. </P>  \r\n\r\n<P>Hvis arbejdsgiveren først modtager tro- og loveerklæringen på 5. dagen,  \r\n\r\n udbetales dagpenge til og med 3. dagen og igen for 6. og 7. dagen. </P>  \r\n\r\n<P>Hvis lægeerklæringen først afleveres på 10. dagen, skal arbejdsgiveren  \r\n\r\n ikke udbetale dagpenge for 8., 9. og 10. dagen, men først fra dagen efter, at  \r\n\r\n erklæringen er modtaget. </P>  \r\n\r\n<P>Forudsætningen for arbejdsgiverens fritagelse for dagpengeforpligtigelsen  \r\n\r\n i de mellemliggende dage er, at der hurtigst muligt, dvs. senest 2.  \r\n\r\n arbejdsdag efter den dag, hvor dokumentation skulle have været modtaget,  \r\n\r\n gøres indsigelse. </P>  \r\n\r\n<P>Lønmodtageren har heller ikke ret til dagpenge fra kommunen for de dage,  \r\n\r\n hvor arbejdsgiveren ikke har pligt til at udbetale dagpenge på grund af for  \r\n\r\n sen aflevering af dokumentation. </P>  \r\n\r\n<P CLASS=PUNKT> <B>4.</B> TILFØJELSE TIL PKT 70 I VEJLEDNINGEN </P>  \r\n\r\n<P>Indsættes før pkt. 71. </P>  \r\n\r\n<P>SKIFTEHOLDSARBEJDE EFTER HOLDDRIFTAFTALE </P>  \r\n\r\n<P>Efter § 31 a, stk. 1 i Socialministeriets bekendtgørelse af 26. juni 1990  \r\n\r\n beregnes dagpenge til lønmodtagere, der arbejder i holddrift, forlagt  \r\n\r\n arbejdstid og lignende efter en særlig timeindtægt. Ved &#187;forlagt  \r\n\r\n arbejdstid&#171; forstås arbejde, der udføres på 2. eller 3. skift. Reglen  \r\n\r\n skal sikre, at disse lønmodtagere ikke afskæres fra at få udbetalt lovens  \r\n\r\n ugemaksimum i dagpenge, uanset om de arbejder på 2. eller 3. skift. </P>  \r\n\r\n<P>Det er en betingelse for at være omfattet af de særlige beregningsregler i  \r\n\r\n bekendtgørelsens § 31 a, stk. 1, AT der på den enkelte virksomhed er indgået  \r\n\r\n en holddriftaftale, AT der arbejdes i mere end 1 skift på virksomheden, AT  \r\n\r\n arbejdstiden på 2. og eventuelt 3. skift er nedsat i forhold til den normale  \r\n\r\n overenskomstmæssige arbejdstid på DA/LO området for dagarbejde, og AT der  \r\n\r\n udbetales løn, der svarer til normal løn for fuldtidsarbejde. </P>  \r\n\r\n<P>Dagpenge efter § 31 a, stk. 1 beregnes efter en særlig timeindtægt, der  \r\n\r\n fastsættes på grundlag af den til enhver tid normale overenskomstmæssige  \r\n\r\n arbejdstid på DA/LO området p.t. 37 1/2 time. </P>  \r\n\r\n<P>Til fastsættelse af denne særlige timeindtægt anvendes en  \r\n\r\n omregningsfaktor, der fremkommer ved at dividere de 37 1/2 time med den  \r\n\r\n normale overenskomstmæssige arbejdstid for arbejde på 2. og 3. skift. </P>  \r\n\r\n<P>Hvis arbejdstiden på 2. skift eksempelvis er 35 1/2 time bliver  \r\n\r\n omregningsfaktoren: 37 1/2 : 35 1/2 = 1,056 </P>  \r\n\r\n<P>Denne omregningsfaktor ganges med timemax. efter lovens § 9, stk. 2, der  \r\n\r\n p.t. er på 65,52 kr. Den &#187;særlige timeindtægt&#171; bliver herefter  \r\n\r\n 1,056 x 65,52 kr. = 69,19 kr. </P>  \r\n\r\n<P>EKSEMPEL: </P>  \r\n\r\n<P>Syg under beskæftigelse på andet skift, faktisk arbejdstid 35 1/2 time,  \r\n\r\n faktiske timeløn større end timemax. Sygdommen varer 2 dage. Arbejdstid pr.  \r\n\r\n sygedag skulle have været 7 timer. </P>  \r\n\r\n<P>Dagpenge for de 2 fraværsdage udgør: 69,19 kr. x 14 = 969,-kr. </P>  \r\n\r\n<P>WEEKEND ARBEJDE </P>  \r\n\r\n<P>Efter § 31 a, stk. 2 i Socialministeriets bekendtgørelse af 26. juni 1990  \r\n\r\n beregnes dagpenge efter en særlig timeindtægt for week-end arbejde. </P>  \r\n\r\n<P>Ved week-end arbejde, omfattet af bekendtgørelsen, forstås arbejde, der  \r\n\r\n efter gældende overenskomst som udgangspunkt </P>  \r\n\r\n<P>- alene udføres på lørdag/søndag og </P>  \r\n\r\n<P>- samtidig medfører, at den overenskomstmæssige arbejdsforpligtigelse for  \r\n\r\n fuldtidsarbejde er opfyldt. </P>  \r\n\r\n<P>Til fastsættelsen af denne særlige timeindtægt anvendes en  \r\n\r\n omregningsfaktor, der fremkommer ved at dividere den normale  \r\n\r\n overenskomstmæssige arbejdstid ved dagarbejde på DA/LO området p.t. 37 1/2  \r\n\r\n time med den normale overenskomstmæssige arbejdstid for week-end arbejde.  \r\n\r\n</P>  \r\n\r\n<P>Hvis dette timetal eksempelvis er fastsat til 20 bliver  \r\n\r\n omregningsfaktoren: 37 1/2 : 20 = 1,875 </P>  \r\n\r\n<P>Denne omregningsfaktor ganges med timemax. efter dagpengelovens § 9, stk.  \r\n\r\n 2. Den særlige timeindtægt bliver herefter 1,875 x 65,52 kr. = 122,85 kr.  \r\n\r\n</P>  \r\n\r\n<P>EKSEMPEL: </P>  \r\n\r\n<P>Syg søndag, faktisk arbejdstid skulle have været 10 timer, faktisk timeløn  \r\n\r\n større end timemax., jf. dagpengelovens § 9, stk. 2. Dagpenge for  \r\n\r\n fraværsdagen søndag udgør: 122,85 kr. x 10 = 1.229 kr. </P>  \r\n\r\n<P>De ændrede beregningsregler efter bekendtgørelsens § 31 a anvendes ved  \r\n\r\n sygefravær, hvor første hele fraværsdag er den 2. juli 1990 eller senere.  \r\n\r\n</P>  \r\n\r\n<P CLASS=PUNKT> <B>5.</B> RETTELSER TIL PKT. 125 OG PKT. 152 I VEJLEDNINGEN  \r\n\r\n</P>  \r\n\r\n<P>I pkt. 125 under &#187;Generhvervelse af dagpengeretten&#171; ændres i 2.  \r\n\r\n afsnits 2. linie: &#187;de første 3 uger&#171; til &#187;de første 2  \r\n\r\n uger&#171;. </P>  \r\n\r\n<P>I pkt. 152, 3. afsnit (før &#187;Eksempel&#171;) ændres i de sidste 2  \r\n\r\n linier: &#187;de første 2 uger&#171; til: &#187;de første 13 uger&#171;. </P>  \r\n\r\n<P>Socialstyrelsen </P>  \r\n\r\n<P>Dagpengekontoret </P>  \r\n\r\n<P>Juli 1990 </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/08/1990"
        },
        {
            "displayName": "Accession",
            "displayValue": "C19900015360"
        },
        {
            "displayName": "Entydig dokumentidentifikation",
            "displayValue": "CM013200"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "153"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "10/07/1990"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialstyrelsen, dagpengekontoret"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}