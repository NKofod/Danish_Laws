{
    "id": 105848,
    "title": "1987 BSF 37   FORSLAG TIL FOLKETINGSBESLUTNING OM HØSTTABSORDNING FOR LANDBRUGET ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 37",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 37 </P>  \r\n\r\n<P></P>  \r\n\r\n<P>Forslag til folketingsbeslutning om høsttabsordning for landbruget </P>  \r\n\r\n<P></P>  \r\n\r\n<P>Fremsat af Behnke (FP) Dohrmann (FP) Glistrup (FP) Annette Just (FP) </P>  \r\n\r\n<P></P>  \r\n\r\n<P>den 5. november 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer landbrugsministeren til at trække aktstykke nr. </P>  \r\n\r\n<P>56 tilbage fra Finansudvalget, hvori ministeren søger tilslutning </P>  \r\n\r\n<P>til, at der på baggrund af det dårlige høstresultat i 1987 </P>  \r\n\r\n<P>gennemføres en høsttabsordning for landmænd, der i særlig grad er </P>  \r\n\r\n<P>bragt i likviditetsmæssige vanskeligheder på grund af høsten. </P>  \r\n\r\n<P>Efter forslaget i aktstykket skal staten inden for en samlet ramme på </P>  \r\n\r\n<P>i alt 400 mio. kr. garantere for 80 pct. af lånebeløbet for </P>  \r\n\r\n<P>pengeinstitutlån, der optages efter nærmere regler. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Fremskridtspartiet mener, at det er vigtigt, at Folketinget vedtager </P>  \r\n\r\n<P>en afhjælpning af landbrugets alvorlige situation. Imidlertid er </P>  \r\n\r\n<P>det ikke ligegyldigt, hvordan en sådan ordning bliver udformet. </P>  \r\n\r\n<P>Fremskridtspartiet har fremsat tre lovforslag: </P>  \r\n\r\n<P>- Forslag til lov om ændring af ligningsloven. (Ophævelse af </P>  \r\n\r\n<P>privatforbrugsbeskatningen). (L 34). </P>  \r\n\r\n<P>- Forslag til lov om negativ indkomstskat. (L 35). </P>  \r\n\r\n<P>- Forslag til lov om tilbageførsel af underskud. (L 36). </P>  \r\n\r\n<P>Fremskridtspartiet mener, at disse tre lovforslag vil afhjælpe </P>  \r\n\r\n<P>landbrugets problemer bedre end det forslag, der er indeholdt i </P>  \r\n\r\n<P>landbrugsministerens bevillingsansøgning til Finansudvalget </P>  \r\n\r\n<P>(aktstykke nr. 56, der er optrykt som bilag), og ønsker derfor </P>  \r\n\r\n<P>hele situationen omkring landbruget behandlet i folketingssalen. </P>  \r\n\r\n<P>Hvis landbrugsministeren måtte ønske sit eget forslag behandlet i </P>  \r\n\r\n<P>denne forbindelse, kunne dette ske ved at fremsætte lovforslag om </P>  \r\n\r\n<P>en høsttabsordning som beskrevet i aktstykket for Folketinget. </P>  \r\n\r\n<P>Bilag </P>  \r\n\r\n<P>56 </P>  \r\n\r\n<P>Landbrugsministeret. København, den 27. oktober 1987. </P>  \r\n\r\n<P>a. Landbrugsministeriet anmoder om Finansudvalgets tilslutning til, </P>  \r\n\r\n<P>at der på baggrund af det dårlige høstresultat i 1987 gennemføres </P>  \r\n\r\n<P>en høsttabsordning for landmænd, der i særlig grad er bragt i </P>  \r\n\r\n<P>likviditetsmæssige vanskeligheder på grund af høsten. Efter </P>  \r\n\r\n<P>forslaget skal staten garantere for 80 pct. af lånebeløbet for </P>  \r\n\r\n<P>pengeinstitutlån, der optages efter nærmere regler. Den statslige </P>  \r\n\r\n<P>garantiramme udgør i alt 400 mill. kr. </P>  \r\n\r\n<P>b. Efter de foreløbige opgørelser fra Landskontoret for Planteavl </P>  \r\n\r\n<P>skønnes 1987-høsten af korn pr. ha at ligge ca. 6 pct. under 1985- </P>  \r\n\r\n<P>og 1986-høsten. For raps er faldet ca. 25 pct. og for ærter 25-30 </P>  \r\n\r\n<P>pct. </P>  \r\n\r\n<P>Der er samtidig en betydelig spredning af høsttabet blandt de </P>  \r\n\r\n<P>enkelte landmænd, ligesom der er store regionale udsving. </P>  \r\n\r\n<P>Høstudbyttet på de lettere jorder ligger således over udbyttet de </P>  \r\n\r\n<P>foregående år, mens udbyttet på de tungere jorder har været </P>  \r\n\r\n<P>væsentligt mindre end i de foregående år. Endvidere har de </P>  \r\n\r\n<P>vanskelige høstbetingelser påført landmændene betydelige </P>  \r\n\r\n<P>omkostninger, især til tørring af afgrøderne. Merudgifter til </P>  \r\n\r\n<P>tørring anslås således til 7-800 mill. kr. </P>  \r\n\r\n<P>Det konstaterede høsttab og i særlig grad de store variationer i </P>  \r\n\r\n<P>udbyttet gør det nødvendigt, at der etableres en ordning, som </P>  \r\n\r\n<P>omfatter landmænd, der i øvrigt må anses for overlevelsesdygtige, </P>  \r\n\r\n<P>men som i særlig grad er bragt i likviditetsmæssige vanskeligheder </P>  \r\n\r\n<P>på grund af udbyttenedgang. Regeringen foreslår derfor en statslig </P>  \r\n\r\n<P>lånegarantiordning, der i en overgangsperiode sikrer </P>  \r\n\r\n<P>likviditetstilførsel til de hårdest ramte landmænd. </P>  \r\n\r\n<P>Ordningen vil indeholde følgende elementer: </P>  \r\n\r\n<P>- Ordningen omfatter landmænd, der som ejere eller forpagtere har </P>  \r\n\r\n<P>haft et mindreudbytte i 1987 af korn, ærter, frø og raps samt - </P>  \r\n\r\n<P>efter landbrugsministerens nærmere beslutning - andre afgrøder, </P>  \r\n\r\n<P>hvor der konstateres høsttab af tilsvarende omfang. Mindreudbyttet </P>  \r\n\r\n<P>for den enkelte landmand skal være på mindst 25 pct. i forhold til </P>  \r\n\r\n<P>gennemsnitsudbyttet for årene 1985 og 1986. Mindreudbyttet opgøres </P>  \r\n\r\n<P>inklusive merudgifterne til tørring. </P>  \r\n\r\n<P>- Ordningen omfatter landmænd, der har en samlet gæld, der udgør mere </P>  \r\n\r\n<P>end 65 pct. af de samlede aktiver. </P>  \r\n\r\n<P>- Den enkelte landmands høsttabsopgørelse attesteres af en </P>  \r\n\r\n<P>planteavlskonsulent. </P>  \r\n\r\n<P>- Der ydes statslig garanti for lån optaget i pengeinstitutter, der </P>  \r\n\r\n<P>driver virksomhed i Danmark. Landmanden skal efter det långivende </P>  \r\n\r\n<P>pengeinstituts vurdering, der skal være i overensstemmelse med det </P>  \r\n\r\n<P>pågældende pengeinstituts sædvanlige forretningsmæssige praksis, </P>  \r\n\r\n<P>være i stand til at tilbagebetale lånet. </P>  \r\n\r\n<P>- Det statsgaranterede lån kan maksimalt udgøre 80 pct. af det </P>  \r\n\r\n<P>opgjorte mindreudbytte med tillæg af sædvanlige låneomkostninger. </P>  \r\n\r\n<P>Lånets løbetid er minimalt 5 år og maksimalt 7 år, hvoraf det </P>  \r\n\r\n<P>første år er afdragsfrit. Der ydes ikke garanti for lån på under </P>  \r\n\r\n<P>25.000 kr. og over 500.000 kr. for den enkelte låntager. </P>  \r\n\r\n<P>- Statsgarantien udgør 80 pct. af den til enhver tid værende restgæld </P>  \r\n\r\n<P>inklusive påløbne renter og omkostninger. Lånet skal sikres ved </P>  \r\n\r\n<P>oprykkende panteret inden for handelsværdien fastsat ved en nylig </P>  \r\n\r\n<P>vurdering til låneefterretning, eventuelt mod anden betryggende </P>  \r\n\r\n<P>sikkerhed. </P>  \r\n\r\n<P>- Der kan ydes statsgaranti frem til 31. marts 1988. </P>  \r\n\r\n<P>Det er forbundet med stor usikkerhed at vurdere, hvor mange landmænd </P>  \r\n\r\n<P>der vil kunne opnå lånegaranti efter ordningen. Det kan imidlertid </P>  \r\n\r\n<P>lægges til grund, at ca. 20.000 landmænd i 1987 har en samlet </P>  \r\n\r\n<P>gældsprocent på over 65, og at omkring halvdelen heraf, det vil </P>  \r\n\r\n<P>sige ca. 10.000 landmænd, har haft høsttab. Det antages, at ca. </P>  \r\n\r\n<P>5.000 af disse opfylder de yderligere krav om et høsttab på mindst </P>  \r\n\r\n<P>25 pct. i forhold til gennemsnitsudbyttet for 1985-86 og om at </P>  \r\n\r\n<P>kunne tilbagebetale lånet. På baggrund heraf forventes en samlet </P>  \r\n\r\n<P>låneramme på 500 mill. kr. at kunne dække behovet for lån med </P>  \r\n\r\n<P>statsgaranti. </P>  \r\n\r\n<P>Der må regnes med, at garantiforpligtelsen vil blive udløst for en </P>  \r\n\r\n<P>del af de lån, der stilles garanti for. Det er dog ikke muligt, </P>  \r\n\r\n<P>før der foreligger nærmere erfaringer med ordningen, at anslå </P>  \r\n\r\n<P>statens udgifter til indfrielse af garantier. Disse udgifter vil </P>  \r\n\r\n<P>blive søgt optaget på de årlige bevillingslove. </P>  \r\n\r\n<P>Ordningen vil blive tilrettelagt således, at det er </P>  \r\n\r\n<P>pengeinstitutterne, der efter nærmere af landbrugsministeren </P>  \r\n\r\n<P>fastlagte retningslinier skal vurdere, hvorvidt den enkelte </P>  \r\n\r\n<P>landmand opfylder kravene til at opnå statsgaranti for lån. </P>  \r\n\r\n<P>Pengeinstitutterne meddeler i forbindelse med ydelse af lån </P>  \r\n\r\n<P>tilsagn om statsgaranti på statskassens vegne og giver herefter </P>  \r\n\r\n<P>Kongeriget Danmarks Hypotekbank og Finansforvaltning meddelelse </P>  \r\n\r\n<P>om, at der er ydet lån med statsgaranti, og indsender kopi af </P>  \r\n\r\n<P>ansøgningen med pengeinstituttets låneudmåling. </P>  \r\n\r\n<P>Landbrugsministeren kan i ganske særlige tilfælde meddele </P>  \r\n\r\n<P>dispensation fra de forannævnte betingelser for meddelelse af </P>  \r\n\r\n<P>statsgaranti. I disse sager forudsættes garantien meddelt af </P>  \r\n\r\n<P>Kongeriget Danmarks Hypotekbank og Finansforvaltning. </P>  \r\n\r\n<P>Den statslige administration af ordningen forventes henlagt til </P>  \r\n\r\n<P>Kongeriget Danmarks Hypotekbank og Finansforvaltning. </P>  \r\n\r\n<P>Administrationen af ordningen vil medføre behov for en </P>  \r\n\r\n<P>personaleforøgelse i Hypotekbanken på 1,5 årsværk og øgede </P>  \r\n\r\n<P>driftsudgifter, inkl. løn, på i alt 450.000 kr. Merforbruget, der </P>  \r\n\r\n<P>vil blive søgt optaget på bevillingsloven i 1988, vil blive </P>  \r\n\r\n<P>kompenseret under § 11 Landbrugsministeriet. </P>  \r\n\r\n<P>Efter forhandling med de berørte organisationer fastsætter </P>  \r\n\r\n<P>landbrugsministeren nærmere regler for beregning af høsttab og </P>  \r\n\r\n<P>gældsprocent m.v., sikkerhedskrav og rammerne for samarbejdet </P>  \r\n\r\n<P>mellem pengeinstitutterne og Hypotekbanken om ordningen. </P>  \r\n\r\n<P>Den Danske Bankforening og Danmarks Sparekasseforening har oplyst, at </P>  \r\n\r\n<P>foreningerne er indstillet på at anbefale en ordning som den </P>  \r\n\r\n<P>skitserede over for medlemmerne. </P>  \r\n\r\n<P>c. Forslaget forelægges for Finansudvalget under henvisning til, at </P>  \r\n\r\n<P>sagens hastende karakter gør en hurtig gennemførelse ønskelig. </P>  \r\n\r\n<P>d. - - </P>  \r\n\r\n<P>e. Under henvisning til ovenstående anmodes om Finansudvalgets </P>  \r\n\r\n<P>tilslutning til, at der som tekstanmærkning på forslag til lov om </P>  \r\n\r\n<P>tillægsbevilling for 1987 ad § 11 optages følgende tekst: </P>  \r\n\r\n<P>&#187;Nr. 68. </P>  \r\n\r\n<P>Landbrugsministeren bemyndiges til indtil 31. marts 1988 inden for et </P>  \r\n\r\n<P>samlet beløb på 400 mill. kr. på statskassens vegne at yde garanti </P>  \r\n\r\n<P>for lån til landmænd, der i særlig grad bringes i </P>  \r\n\r\n<P>likviditetsmæssige vanskeligheder på grund af høstresultatet i </P>  \r\n\r\n<P>1987. </P>  \r\n\r\n<P>Lånegaranti ydes til landmænd med et mindreudbytte i 1987 af korn, </P>  \r\n\r\n<P>ærter, frø, raps samt andre afgrøder efter landbrugsministerens </P>  \r\n\r\n<P>bestemmelse på mindst 25 pct. i forhold til gennemsnitsudbyttet </P>  \r\n\r\n<P>for 1985 og 1986, idet merudgifterne i 1987 til tørring </P>  \r\n\r\n<P>inkluderes. Landmændene skal endvidere have en samlet gæld, der </P>  \r\n\r\n<P>udgør mere end 65 pct. af de samlede aktiver. </P>  \r\n\r\n<P>Statsgarantien udformes som en 80 pct. selvskyldnerkaution for den </P>  \r\n\r\n<P>til enhver tid værende restgæld inklusiv påløbne renter og </P>  \r\n\r\n<P>omkostninger på lån optaget i pengeinstitutter. De resterende 20 </P>  \r\n\r\n<P>pct. af risikoen bæres af det långivende pengeinstitut. Lånet </P>  \r\n\r\n<P>sikres ved oprykkende panteret inden for handelsværdien fastsat </P>  \r\n\r\n<P>ved en nylig vurdering til låneefterretning, eventuelt mod anden </P>  \r\n\r\n<P>betryggende sikkerhed. Det er en betingelse for ydelse af </P>  \r\n\r\n<P>statsgaranti, at låneansøgeren efter det långivende pengeinstituts </P>  \r\n\r\n<P>vurdering vil være i stand til at tilbagebetale lånet. </P>  \r\n\r\n<P>Lånene udgør maksimalt 80 pct. af det opgjorte kontante mindreudbytte </P>  \r\n\r\n<P>med tillæg af sædvanlige låneomkostninger. Lånene får en løbetid </P>  \r\n\r\n<P>på minimalt 5 år og maksimalt 7 år, hvoraf det første år er </P>  \r\n\r\n<P>afdragsfrit. Der ydes ikke garanti for lån på mindre end 25.000 </P>  \r\n\r\n<P>kr. og over 500.000 kr. pr. låntager. </P>  \r\n\r\n<P>Landbrugsministeren kan efter forhandling med de berørte </P>  \r\n\r\n<P>organisationer fastlægge nærmere regler for gennemførelse af </P>  \r\n\r\n<P>ordningen.&#171; </P>  \r\n\r\n<P>Statens udgifter til indfrielse af garantier vil blive søgt optaget </P>  \r\n\r\n<P>på de årlige bevillingslove. </P>  \r\n\r\n<P>Den statslige administration af ordningen forventes henlagt til </P>  \r\n\r\n<P>Kongeriget Danmarks Hypotekbank og Finansforvaltning. </P>  \r\n\r\n<P>Administrationen af ordningen vil medføre behov for en </P>  \r\n\r\n<P>personaleforøgelse i Hypotekbanken på 1,5 årsværk og øgede </P>  \r\n\r\n<P>driftsudgifter, inkl. løn, på i alt 450.000 kr. Merforbruget, der </P>  \r\n\r\n<P>vil blive søgt optaget på bevillingsloven for 1988, vil blive </P>  \r\n\r\n<P>kompenseret under § 11 Landbrugsministeriet. </P>  \r\n\r\n<P>Laurits Tørnæs </P>  \r\n\r\n<P>/Mogens Nagel Larsen </P>  \r\n\r\n<P>Til Finansudvalget </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00037"
        },
        {
            "displayName": "Entydig dokumentidentifikation",
            "displayValue": "CL004415"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "37"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}