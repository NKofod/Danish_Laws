{
    "id": 110959,
    "title": "1991 LSF 159   FORSLAG TIL LOV OM ÆNDRING AF LOV OM ARBEJDSTILBUD TIL LEDIGE   (IVÆRKSÆTTERYDELSE) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 159",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 159 </P>  \r\n\r\n<P></P>  \r\n\r\n<P>Forslag til Lov om ændring af lov om arbejdstilbud til ledige  \r\n\r\n (Iværksætterydelse) </P>  \r\n\r\n<P></P>  \r\n\r\n<P>Fremsat af Rahbæk Møller (SF) Tommy Dinesen (SF) Gade (SF) Jes Lunde (SF)  \r\n\r\n Jens Thoft (SF) </P>  \r\n\r\n<P></P>  \r\n\r\n<P>den 10. december 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om arbejdstilbud til ledige, jf. lovbekendtgørelse nr. 556 af 17.  \r\n\r\n juli 1991, foretages følgende ændringer: </P>  \r\n\r\n<P> <B>1.</B>  <I>§ 11, stk. 1,</I> affattes således: </P>  \r\n\r\n<P>&#187;En ledig, som etablerer og driver selvstændig virksomhed, har ret  \r\n\r\n til en iværksætterydelse i op til 3 år og 6 måneder. Denne ret gælder også  \r\n\r\n for en ledig, som har opsagt sit arbejde for at etablere selvstændig  \r\n\r\n virksomhed.&#171; </P>  \r\n\r\n<P> <B>2.</B>  <I>§ 11, stk. 2,</I> affattes således: </P>  \r\n\r\n<P>&#187;Retten til iværksætterydelse efter stk. 1 er betinget af, at den  \r\n\r\n ledige følger et iværksætterkursus.&#171; </P>  \r\n\r\n<P> <B>3.</B>  <I>§ 11, stk. 5,</I> affattes således: </P>  \r\n\r\n<P>&#187;Størrelsen af iværksætterydelsen svarer for fuldtidsforsikrede til  \r\n\r\n 50 pct. af dagpengenes højeste beløb efter § 47 i lov om arbejdsformidling og  \r\n\r\n arbejdsløshedsforsikring m.v. De første tre måneder er iværksætterydelsen dog  \r\n\r\n 75 pct. af dagpengenes højeste beløb. For deltidsforsikrede er ydelsen 2/3 af  \r\n\r\n iværksætterydelsen for fuldtidsforsikrede.&#171; </P>  \r\n\r\n<P> <B>4.</B> I <I>§ 11, stk. 10,</I> indsættes efter nr. 1 som nyt nummer:  \r\n\r\n</P>  \r\n\r\n<P>&#187;2) om godkendelse af iværksætterkurser m.v. og om dispensation fra  \r\n\r\n kravet om kursusdeltagelse og&#171;. </P>  \r\n\r\n<P>Nr. 2 bliver herefter nr. 3. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P>  <I>Almindelige bemærkninger </I></P>  \r\n\r\n<P> Ordningen med iværksætterydelse til ledige har været en succes i den  \r\n\r\n forstand, at mange mennesker har benyttet sig af ordningen til at skaffe sig  \r\n\r\n et udkomme. Til gengæld må det erkendes, at for mange virksomheder er startet  \r\n\r\n under ordningen uden tilstrækkelig forberedelse til skade både for dem selv  \r\n\r\n og for andre erhvervsdrivende. Ordningen bør derfor strammes, så det i det  \r\n\r\n mindste sikres, at iværksætteren har gennemgået et kursus af en vis standard,  \r\n\r\n før iværksættelse sker. </P>  \r\n\r\n<P>På et andet punkt er ordningen for stram. Det er ikke hensigtsmæssigt, at  \r\n\r\n kommende iværksættere nødvendigvis skal gå ledige i 5 måneder for at opnå ret  \r\n\r\n til iværksætterydelse. Det foreslås derfor, at det skal være muligt at opsige  \r\n\r\n sit arbejde og gå direkte til iværksættelse. </P>  \r\n\r\n<P>Endelig foreslås selve ydelsen forbedret i de første tre måneder, der i  \r\n\r\n det væsentlige må forventes at gå til forberedelse af virksomheden, og hvor  \r\n\r\n indkomster fra virksomheden ikke kan forventes. </P>  \r\n\r\n<P>Med de foreslåede ændringer vil målgruppen for iværksætterordningen blive  \r\n\r\n væsentlig bredere end i dag. Dermed vil iværksætterordningen ændre karakter  \r\n\r\n fra en beskæftigelsesforanstaltning til en erhvervspolitisk foranstaltning.  \r\n\r\n Ordningens administration bør derfor flyttes fra Arbejdsministeriet til  \r\n\r\n Industriministeriet. </P>  \r\n\r\n<P>Det foreliggende lovforslag skal ses i sammenhæng med de samtidig  \r\n\r\n fremsatte beslutningsforslag om statslån til iværksættere (B 35), om  \r\n\r\n oprettelse af en reorganiseringsfond (B 36), om iværksætterkonsulenter (B  \r\n\r\n 37), om en eksportstøtteordning til iværksættere (B 38). </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> Til nr. 1 </P>  \r\n\r\n<P>Det foreslås at ophæve bestemmelsen om, at folk skal have været ledige i 5  \r\n\r\n måneder, før de kan opnå iværksætterydelse. Endvidere præciseres det, at  \r\n\r\n kommende iværksættere kan opsige deres job og gå over til iværksætterydelse  \r\n\r\n uden karantæne. </P>  \r\n\r\n<P>Til nr. 2 </P>  \r\n\r\n<P>Der indføres et krav om deltagelse i iværksætterkurser som betingelse for  \r\n\r\n at modtage iværksætterydelse. En undersøgelse, foretaget af Århus  \r\n\r\n Amtskommune, viser, at blandt deltagerne i iværksætterkurser opgav halvdelen  \r\n\r\n at etablere sig, mens 90 pct. af de virksomheder, der blev etableret, var i  \r\n\r\n live tre år senere. Det er et meget tilfredsstillende resultat. </P>  \r\n\r\n<P>Der udbydes for tiden en række forskellige kurser, og flere forventes at  \r\n\r\n komme til. Det vil formentlig også være nødvendigt, da forskellige typer  \r\n\r\n iværksættere har meget forskellige behov. Det foreslås derfor, at ministeren  \r\n\r\n skal fastsætte de nærmere bestemmelser om, hvorvidt et kursus kan godkendes  \r\n\r\n som tilstrækkeligt til at opfylde lovens krav. </P>  \r\n\r\n<P>Ligeledes overlades det til ministeren at fastsætte bestemmelse om  \r\n\r\n dispensation fra kursuskravet for folk, der på grund af andre kurser,  \r\n\r\n uddannelse generelt eller erhvervserfaring må skønnes ikke at have behov for  \r\n\r\n at tage et iværksætterkursus. </P>  \r\n\r\n<P>Til nr. 3 </P>  \r\n\r\n<P>Iværksætterydelsen er i dag på 50 pct. af dagpengene. Dette foreslås som  \r\n\r\n hovedregel ikke ændret, da hensigten med iværksætterydelsen netop er, at  \r\n\r\n iværksætteren skal få væsentlige dele af sit udkomme fra virksomheden. Men i  \r\n\r\n den første periode, hvor der ikke kan forventes væsentlige indtægter fra en  \r\n\r\n nystartet virksomhed, har iværksætteren problemer med at forsørge sig selv.  \r\n\r\n Det foreslås derfor at blødgøre opstarten ved, at der gives 75 pct. af  \r\n\r\n dagpengene i de første tre måneder. </P>  \r\n\r\n<P>Til nr. 4 </P>  \r\n\r\n<P>Der henvises til bemærkningerne til nr. 2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/12/1991"
        },
        {
            "displayName": "Accession",
            "displayValue": "199112K00159"
        },
        {
            "displayName": "Entydig dokumentidentifikation",
            "displayValue": "CL002497"
        },
        {
            "displayName": "Dato for førstegangsindlæggelse",
            "displayValue": "10/12/1991"
        },
        {
            "displayName": "Dato for indlæggelse",
            "displayValue": "10/12/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "159"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}