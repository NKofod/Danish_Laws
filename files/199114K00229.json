{
    "id": 109479,
    "title": "1991 BTL 229   BETÆNKNING OVER FORSLAG TIL LOV OM ÆNDRING AF FORSKELLIGE SKATTELOVE   (FORMUE- OG INDKOMSTSKATTEPLIGT AF AFKASTET AF VISSE LIVSFORSIKRINGER M.V.)     NR L 229 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 229",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 229 </P>  \r\n\r\n<P></P>  \r\n\r\n<P>Betænkning over Forslag til lov om ændring af forskellige skattelove  \r\n\r\n (Formue- og indkomstskattepligt af afkastet af visse livsforsikringer m.v.)  \r\n\r\n<BR>  \r\n\r\n Nr L 229 1991-92, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19920612 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Assurandør-Societetet, </P>  \r\n\r\n<P>AP Pension, </P>  \r\n\r\n<P>Dansk Arbejdsgiverforening, </P>  \r\n\r\n<P>Erhvervenes Skattesekretariat, </P>  \r\n\r\n<P>Finansrådet, </P>  \r\n\r\n<P>Foreningen af Statsautoriserede Revisorer og </P>  \r\n\r\n<P>Pensionskasserådet. </P>  \r\n\r\n<P>Der er af skatteministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>mindretal</I> (Socialdemokratiets og  \r\n\r\n Socialistisk Folkepartis medlemmer af udvalget) lovforslaget til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>Et mindretal inden for mindretallet (Socialistisk Folkepartis medlemmer af  \r\n\r\n udvalget) bemærker, at ændringsforslag nr. 4 i særlig grad er nødvendiggjort  \r\n\r\n af det forhold, at indholdet i skatteministerens lovforslag var kendt i  \r\n\r\n forsikringsbranchen forud for fremsættelsen, således at meget store kredse af  \r\n\r\n udlandsdanskere i dagene op til og endog efter lovforslagets fremsættelse  \r\n\r\n blev kontaktet af deres forsikringsselskaber med henblik på at bringe formuen  \r\n\r\n i ly og dermed omgå lovforslagets ikrafttrædelsesbestemmelse. Med  \r\n\r\n ændringsforslaget sker nu også en skattemæssig ligestilling mellem dem, der  \r\n\r\n ser stort på, om de har underskrevet dokumenter med falsk dato, dem, der har  \r\n\r\n gode forbindelser og alle andre. </P>  \r\n\r\n<P>Et <I>andet mindretal</I> (Venstres, Det Konservative Folkepartis og Det  \r\n\r\n Radikale Venstres medlemmer af udvalget) indstiller lovforslaget til  \r\n\r\n<I>vedtagelse</I> med de af skatteministeren stillede ændringsforslag. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling og kan ikke  \r\n\r\n stemme for de stillede ændringsforslag. </P>  \r\n\r\n<P>Mindretallet finder det betænkeligt, at lovforslaget lægger til grund, at  \r\n\r\n man kan sammenligne alle ikkefradragsberettigede opsparingsformer, og at  \r\n\r\n bank- og forsikringsprodukter derfor er identiske. Dette harmonerer dårligt  \r\n\r\n med den almindelige opfattelse i den finansielle sektor, i Finanstilsynet, i  \r\n\r\n Konkurrencerådet og hos Forbrugerombudsmanden, hvor opfattelsen er, at bank-  \r\n\r\n og forsikringsprodukter er forskellige og ikke umiddelbart kan sammenlignes.  \r\n\r\n</P>  \r\n\r\n<P>En fritagelse for § 53 A-beskatning baseret på fradragsret/bortseelsesret  \r\n\r\n for indbetalingerne skønnes ikke at være tilstrækkelig til at sikre  \r\n\r\n mobiliteten. Det er således oplyst over for Skatteudvalget, at der f.eks. i  \r\n\r\n Tyskland, England, Belgien, Luxembourg, Frankrig og Holland eksisterer  \r\n\r\n pensionsordninger, som ikke udelukkende er baseret på, at bidrag er  \r\n\r\n fradragsberettigede. Disse ordninger vil derfor i det hele ikke kunne  \r\n\r\n fritages for § 53 A-beskatning. </P>  \r\n\r\n<P>Det er opfattelsen, at forudsætningerne om at fritage § 53  \r\n\r\n A-livsforsikringer for realrenteafgift ikke er opfyldte. Dvs. at disse  \r\n\r\n livsforsikringer ikke, som oplyst i lovforslagets bemærkninger, som modstykke  \r\n\r\n til § 53 A-beskatning bliver helt fri for realrenteafgift, og det vil også  \r\n\r\n sige, at danske selskabers konkurrenceevne ikke fremmes som anført, idet de  \r\n\r\n ikke i medfør af lovforslaget vil kunne sælge realrenteafgiftsfrie  \r\n\r\n livsforsikringer til udlandet. </P>  \r\n\r\n<P>Et <I>fjerde mindretal</I> (Centrum-Demokraternes medlem af udvalget) vil  \r\n\r\n redegøre for sin stilling til lovforslaget ved 3. behandling. Mindretallet  \r\n\r\n kan stemme for de af skatteministeren stillede ændringsforslag. </P>  \r\n\r\n<P>Et <I>femte mindretal</I> (Kristeligt Folkepartis medlem af udvalget) vil  \r\n\r\n redegøre for sin stilling til lovforslaget ved 3. behandling. Mindretallet  \r\n\r\n kan stemme for de af skatteministeren stillede ændringsforslag. </P>  \r\n\r\n<P>ÆndringsforslagAf <I>skatteministeren</I> , tiltrådt af et <I>flertal</I>  \r\n\r\n (udvalget med undtagelse af FP): </P>  \r\n\r\n<P>Til § 1 <B>1)</B> I den under <I>nr. 11</I> foreslåede <I>§ 53 A</I>  \r\n\r\n indsættes efter stk. 4 som nye stykker: </P>  \r\n\r\n<P> <I>&#187;Stk. 5.</I> Udbetalinger fra forsikringer som nævnt i stk. 1  \r\n\r\n medregnes ikke ved opgørelsen af den skattepligtige indkomst. </P>  \r\n\r\n<P> <I>Stk. 6.</I> Livsforsikringer oprettet, mens forsikringstageren ikke er  \r\n\r\n skattepligtig efter kildeskattelovens § 1, behandles efter reglerne i § 50,  \r\n\r\n såfremt </P>  \r\n\r\n<P>1. samtlige indbetalinger er fradraget i positiv skattepligtig indkomst i  \r\n\r\n overensstemmelse med skattelovgivningen i den stat, hvor den pågældende var  \r\n\r\n skattepligtig på indbetalingstidspunktet, eller </P>  \r\n\r\n<P>2. samtlige indbetalinger er foretaget af en arbejdsgiver og  \r\n\r\n indbetalingerne i overensstemmelse med skattelovgivningen i den stat, hvor  \r\n\r\n den pågældende er skattepligtig på indbetalingstidspunktet, ikke er medregnet  \r\n\r\n ved opgørelsen af den skattepligtige indkomst. </P>  \r\n\r\n<P> <I>Stk. 7.</I> Stk. 6 finder tilsvarende anvendelse, såfremt  \r\n\r\n livsforsikringen er oprettet, mens forsikringstageren er skattepligtig efter  \r\n\r\n kildeskattelovens § 1, men efter bestemmelserne i en  \r\n\r\n dobbeltbeskatningsoverenskomst er hjemmehørende i en fremmed stat, Færøerne  \r\n\r\n eller Grønland.&#171; </P>  \r\n\r\n<P>Til § 2 <B>2)</B> Før den foreslåede ændring, der bliver nr. 1, indsættes  \r\n\r\n som nyt nummer: </P>  \r\n\r\n<P> <B>&#187;01.</B>  <I>§ 5, stk. 2,</I> ophæves. </P>  \r\n\r\n<P>Stk. 3 bliver herefter stk. 2.&#171; </P>  \r\n\r\n<P> <B>3)</B> I det foreslåede <I>§ 5 A, stk. 1, 2. pkt.,</I> ændres  \r\n\r\n &#187;livsforsikringshensættelser&#171; til: &#187;passiver&#171;. </P>  \r\n\r\n<P>Af et <I>mindretal</I> (S og SF): </P>  \r\n\r\n<P>Til § 6 <B>4)</B> Paragraffen affattes således: </P>  \r\n\r\n<P> <B>&#187;§ 6 Loven har virkning fra og med indkomståret 1993.&#171;  \r\n\r\n</B></P>  \r\n\r\n<P> Bemærkninger </P>  \r\n\r\n<P>Til nr. 1 Ændringsforslaget går først og fremmest ud på, at visse  \r\n\r\n livsforsikringer undtages fra de foreslåede regler i  \r\n\r\n pensionsbeskatningslovens § 53 A. </P>  \r\n\r\n<P>De foreslåede regler er kritiseret for at kunne hæmme arbejdskraftens  \r\n\r\n bevægelighed. Det skyldes, at visse egentlige pensionsforsikringer bliver  \r\n\r\n omfattet af reglerne, selv om reglerne kun tilsigter at omfatte opsparing og  \r\n\r\n kapitalplacering i livsforsikringer. Regeringen finder det vigtigt, at de  \r\n\r\n foreslåede regler ikke hindrer arbejdskraftens bevægelighed, der er ønskelig  \r\n\r\n på grund af den stigende internationalisering. </P>  \r\n\r\n<P>De livsforsikringer, der foreslås undtaget, er egentlige udenlandske  \r\n\r\n pensionsforsikringer. Formålet med ændringsforslaget er at undgå, at  \r\n\r\n værditilvæksten og formuen vedrørende egentlige pensionsforsikringer  \r\n\r\n underkastes dansk beskatning, blot fordi en forsikret flytter til Danmark og  \r\n\r\n har en pensionsforsikring stående i et udenlandsk selskab. </P>  \r\n\r\n<P>Undtagelsesreglen giver mulighed for, at såvel danske som udenlandske  \r\n\r\n statsborgere, der har arbejdet i en periode i udlandet, kan bosætte sig i  \r\n\r\n Danmark, uden at deres pension udsættes for beskatning i Danmark før  \r\n\r\n udbetalingstidspunktet. </P>  \r\n\r\n<P>Undtagelsesreglen er på den anden side så snæver, at den ikke giver  \r\n\r\n mulighed for, at danske statsborgere rejser til udlandet og placerer deres  \r\n\r\n formue skattefrit i et udenlandsk selskab. </P>  \r\n\r\n<P>Dette sikres ved, at to betingelser skal være opfyldt, for at man kan  \r\n\r\n blive omfattet af undtagelsesreglen: </P>  \r\n\r\n<P>For det første skal der være tale om en pensionsforsikring, som er  \r\n\r\n skattebegunstiget i det land, hvor den forsikrede har oprettet  \r\n\r\n pensionsordningen. Det antages, at andre lande på samme måde som Danmark  \r\n\r\n sikrer sig, at der kun kan opnås fradrag ved opgørelsen af den skattepligtige  \r\n\r\n indkomst for indbetalinger, der er bundet til pensionsformål.  \r\n\r\n Livsforsikringer, der ikke er skattebegunstiget, bør derimod ikke undtages  \r\n\r\n fra beskatning her i landet, da de ikke kan antages at skulle varetage et  \r\n\r\n egentligt pensionsformål. </P>  \r\n\r\n<P>For det andet skal alle indbetalingerne til pensionsordningen have været  \r\n\r\n fradraget i positiv skattepligtig indkomst i det pågældende land. </P>  \r\n\r\n<P>Efter lovforslaget omfatter pensionsbeskatningslovens § 53 A alle  \r\n\r\n livsforsikringer, hvortil præmieindbetalingerne ikke er fradragsberettigede.  \r\n\r\n Det svarer til den gældende afgrænsning af, hvilke livsforsikringer der er  \r\n\r\n omfattet af præmieafgiften. De foreslåede regler omfatter dermed både  \r\n\r\n danskere, der i en periode har haft arbejde i udlandet, og udlændinge, der  \r\n\r\n arbejder i Danmark i en periode, når de i det land, hvorfra de flytter til  \r\n\r\n Danmark, har oprettet en livsforsikring. </P>  \r\n\r\n<P>Det foreslås derfor at undtage visse livsforsikringer, som er oprettet,  \r\n\r\n mens forsikringstageren ikke er fuldt skattepligtig til Danmark, fra de  \r\n\r\n foreslåede regler i pensionsbeskatningslovens § 53 A. I stedet vil ordningen  \r\n\r\n som hidtil blive behandlet efter reglerne i pensionsbeskatningslovens § 50.  \r\n\r\n</P>  \r\n\r\n<P>For at en livsforsikring uden for ansættelsesforhold kan behandles efter  \r\n\r\n reglerne i § 50, skal efter forslaget gælde, at samtlige indbetalinger til  \r\n\r\n livsforsikringen skal være fradraget i positiv skattepligtig indkomst i  \r\n\r\n overensstemmelse med skattelovgivningen i den stat, hvor den pågældende er  \r\n\r\n skattepligtig på indbetalingstidspunktet. Er indbetalingerne foretaget af en  \r\n\r\n udenlandsk arbejdsgiver, og er disse i overensstemmelse med  \r\n\r\n skattelovgivningen i den stat, hvor den pågældende er skattepligtig på  \r\n\r\n indbetalingstidspunktet, ikke medregnet ved opgørelsen af den ansattes  \r\n\r\n skattepligtige indkomst (bortseelsesret), er livsforsikringen ligeledes ikke  \r\n\r\n omfattet af reglerne i § 53 A. </P>  \r\n\r\n<P>Det er dermed et ufravigeligt krav, at den pågældende har en positiv  \r\n\r\n skattepligtig indkomst i det land, hvorfra indbetalingen til livsforsikringen  \r\n\r\n foretages, der mindst svarer til indbetalingen. </P>  \r\n\r\n<P>Den foreslåede undtagelse skal gælde uanset, om indbetaleren er eller har  \r\n\r\n været dansk statsborger eller tidligere har været skattepligtig her til  \r\n\r\n landet. Den foreslåede undtagelse vil omfatte såvel midlertidige som varige  \r\n\r\n tilflyttere til Danmark. </P>  \r\n\r\n<P>Det er en betingelse for, at en livsforsikring kan behandles efter  \r\n\r\n reglerne i § 50, at den pågældende forsikringstager kan dokumentere eller  \r\n\r\n sandsynliggøre, at indbetalingerne fuldt ud er fradraget i positiv udenlandsk  \r\n\r\n skattepligtig indkomst, eller at der har gjaldt bortseelsesret for  \r\n\r\n arbejdsgiverens indbetalinger til livsforsikringen. </P>  \r\n\r\n<P>Den foreslåede undtagelse skal efter stk. 7 tilsvarende gælde for  \r\n\r\n forsikringer tegnet af personer, der er fuldt skattepligtige efter  \r\n\r\n kildeskattelovens § 1, men efter bestemmelserne i en  \r\n\r\n dobbeltbeskatningsoverenskomst er hjemmehørende i en fremmed stat, Færøerne  \r\n\r\n eller Grønland. Reglen vil finde anvendelse for personer, der ved flytning  \r\n\r\n til et andet land fortsat er fuldt skattepligtige til Danmark, fordi de  \r\n\r\n eksempelvis bevarer helårsbolig i Danmark. </P>  \r\n\r\n<P>Foretager forsikringstageren indbetalinger, der ikke opfylder  \r\n\r\n betingelserne i stk. 6, f.eks. fordi den pågældende er fuldt skattepligtig  \r\n\r\n til Danmark på indbetalingstidspunktet, bortfalder forudsætningen for, at  \r\n\r\n livsforsikringen kan behandles efter reglerne i § 50. Livsforsikringen vil i  \r\n\r\n dette tilfælde fuldt ud skulle behandles efter reglerne i § 53 A. </P>  \r\n\r\n<P>Endvidere foreslås det i et nyt stk. 5 præciseret, at udbetalinger fra en  \r\n\r\n livsforsikring som nævnt i pensionsbeskatningslovens § 53 A, stk. 1, ikke  \r\n\r\n medregnes til den skattepligtige indkomst. </P>  \r\n\r\n<P>Til nr. 2 Ændringen er redaktionel. </P>  \r\n\r\n<P>Efter lovforslagets § 1, nr. 6, foreslås pensionsbeskatningslovens § 50,  \r\n\r\n stk. 3, ophævet. Som en konsekvens skal realrenteafgiftslovens § 5, stk. 2,  \r\n\r\n tilsvarende ophæves. </P>  \r\n\r\n<P>Til nr. 3 Efter den gældende bestemmelse i realrenteafgiftslovens § 6  \r\n\r\n gives der realrenteafgiftsfritagelse for afkastet af egenkapitalen. Nedslaget  \r\n\r\n efter det foreslåede § 5 A, stk. 1, skal derfor kun gives efter forholdet  \r\n\r\n mellem livsforsikringshensættelserne for forsikringer omfattet af § 53 A og  \r\n\r\n de samlede passiver for hele selskabet. Ændringsforslaget sikrer teknisk, at  \r\n\r\n dette resultat opnås. </P>  \r\n\r\n<P>Til nr. 4 Ændringsforslaget betyder, at fra og med indkomståret 1993 vil  \r\n\r\n det løbende afkast blive beskattet som kapitalindkomst. Ligeledes vil værdien  \r\n\r\n blive underlagt formuebeskatning. Ændringsforlaget om ikrafttræden vil  \r\n\r\n bevirke, at den omfattende spekulation, som er foregået, vil blive imødegået  \r\n\r\n fra og med indkomståret 1993. Den foreslåede ikrafttræden kan under ingen  \r\n\r\n omstændigheder betegnes som et forslag med tilbagevirkende kraft, da  \r\n\r\n beskatningen alene omfatter indtægter, som man opnår efter lovens vedtagelse.  \r\n\r\n Endvidere er de mere eller mindre fiktive forsikringsordninger, som er  \r\n\r\n anvendt til at undvige beskatning for hjemvendte udlandsdanskere, normalt  \r\n\r\n oprettet med et indhold, så den pågældende selv kan vælge tidspunktet for at  \r\n\r\n få ordningerne helt eller delvis ophævet. </P>  \r\n\r\n<P>Pia Gjellerup (S) fmd. <I>Klaus Hækkerup (S) Anne-Marie Meldgaard (S) Hans  \r\n\r\n Erenbjerg (S) Stavad (S) Ove Fich (S) Jes Lunde (SF) Jens Thoft (SF) Bente  \r\n\r\n Juncker (CD) Aagaard (KF) Pernille Sams (KF) Peter Brixtofte (V)</I> nfmd.  \r\n\r\n<I>Svend Heiselberg (V) Svend Aage Jensby (V) Ole Donner (FP) Elisabeth  \r\n\r\n Arnold (RV) Kofod-Svendsen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/07/1992"
        },
        {
            "displayName": "Accession",
            "displayValue": "199114K00229"
        },
        {
            "displayName": "Entydig dokumentidentifikation",
            "displayValue": "CL002278"
        },
        {
            "displayName": "Dato for førstegangsindlæggelse",
            "displayValue": "03/07/1992"
        },
        {
            "displayName": "Dato for indlæggelse",
            "displayValue": "03/07/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "229"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}