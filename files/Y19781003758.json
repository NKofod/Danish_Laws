{
    "id": 38633,
    "title": "Retningslinjer vedr. begrebet 'vildledning' med hensyn til oprindelseslandet ved salg af beklædningsgenstande. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 10037 af 01/11/1978",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Forbrugerombudsmanden har efter forhandling med erhvervs- og  \r\n\r\n forbrugerorganisationer, samt fagforbund udarbejdet en vejledende udtalelse  \r\n\r\n om beklædningsgenstandes mærkning om oprindelsesland. </I> </P>  \r\n\r\n<P> <I>Udtalelsen vedrører bl.a. regler for angivelser af en vares  \r\n\r\n oprindelsesland, firmanavn eller produktbetegnelsen er egnet til at forlede  \r\n\r\n forbrugeren til at tro, at varen er fremstillet i et andet land. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Retningslinjer vedr. begrebet  \r\n\r\n &#187;vildledning&#171; med hensyn til oprindelseslandet ved salg af  \r\n\r\n beklædningsgenstande. (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>Bilag XVII</B>  </P>  \r\n\r\n<P> <B>Vejledende retningslinier om forståelsen af begrebet  \r\n\r\n &#187;Vildledning&#171; med hensyn til oprindelsesland ved salg af  \r\n\r\n beklædningsgenstande</B>  </P>  \r\n\r\n<P>Ved bekendtgørelse nr. 321 af 16. juni 1978 om salg af  \r\n\r\n beklædningsgenstande har handelsministeriet i medfør af § 10, stk. 1, og §  \r\n\r\n 19, stk. 4, i lov nr. 297 af 14. juni 1974 om markedsføring bestemt, at der  \r\n\r\n ikke ved salg til forbruger af beklædningsgenstande af strikket og vævet stof  \r\n\r\n må anvendes angivelser, tegn, præsentations,- etiketterings- eller  \r\n\r\n salgsmetoder, der er egnet til at vildlede forbrugerne med hensyn til  \r\n\r\n varernes oprindelsesland. </P>  \r\n\r\n<P>Ifølge bekendtgørelsens § 1, stk. 2, skal spørgsmålet om varernes  \r\n\r\n oprindelse afgøres efter de kriterier for bestemmelse af oprindelsen, der er  \r\n\r\n fastsat i retsregler, der gælder for de europæiske fællesskaber. </P>  \r\n\r\n<P>Afgørelsen om varernes oprindelsesland træffes her i landet af  \r\n\r\n toldmyndighederne. </P>  \r\n\r\n<P>Derimod hører spørgsmålet om, hvorvidt en eventuel mærkning af varerne er  \r\n\r\n egnet til at vildlede forbrugerne om varernes oprindelsesland, under  \r\n\r\n forbrugerombudsmandens arbejdsområde, og efter forhandling med de  \r\n\r\n interesserede erhvervs- og forbrugerorganisationer samt fagforbund har  \r\n\r\n institutionen udarbejdet følgende retningslinier for de synspunkter, der vil  \r\n\r\n blive lagt til grund ved institutionens vejledende udtalelser om  \r\n\r\n beklædningsgenstandes mærkning om oprindelsesland. </P>  \r\n\r\n<P>1. </P>  \r\n\r\n<P>Såfremt firmanavnet, varemærket eller emballagen indeholder udtryk som  \r\n\r\n &#187;Danish design&#171; eller en dansk geografisk betegnelse eller et  \r\n\r\n konstrueret ord, der kan opfattes som betegnelse for en dansk lokalitet,  \r\n\r\n herunder ordforbindelser med &#187;dan&#171;, eller afbildninger af et dansk  \r\n\r\n nationalt symbol eller af et umiddelbart genkendeligt dansk bygningsværk  \r\n\r\n eller landskab, gælder følgende: </P>  \r\n\r\n<P>a. Er varen af udenlandsk oprindelse, skal den mærkes med op-  \r\n\r\n rindelseslandet eller &#187;Importeret&#171; eller med en tilsvarende  \r\n\r\n umiddelbart forståelig oplysning om, at den er fremstillet i udlandet. </P>  \r\n\r\n<P>b. Er varen af dansk oprindelse, stilles der ikke krav om mærkning. </P>  \r\n\r\n<P>2. </P>  \r\n\r\n<P>Såfremt firmanavnet, varemærket eller emballagen indeholder en geografisk  \r\n\r\n betegnelse eller et nationalt symbol eller lignende fra et fremmed land,  \r\n\r\n gælder følgende: </P>  \r\n\r\n<P>a. Har varen sin oprindelse i et andet land end det, hvorfra det  \r\n\r\n pågældende symbol m.v. stammer, skal den mærkes med oprindelses- landets navn  \r\n\r\n eller med en anden umiddelbart forståelig oplysning om dens oprindelse. </P>  \r\n\r\n<P>b. Har varen sin oprindelse i det land, hvorfra symbolet stammer, stilles  \r\n\r\n der ikke krav om mærkning. </P>  \r\n\r\n<P>3. </P>  \r\n\r\n<P>Såfremt varen er forsynet med en dansk persons eller virksomheds navn,  \r\n\r\n gælder følgende: </P>  \r\n\r\n<P>a. Er varen af udenlandsk oprindelse, skal den mærkes med op-  \r\n\r\n rindelseslandets navn eller med &#187;Importeret&#171; eller med en til-  \r\n\r\n svarende umiddelbart forståelig oplysning om, at den er frem- stillet i  \r\n\r\n udlandet. </P>  \r\n\r\n<P>b. Er varen af dansk oprindelse, stilles der ikke krav om mærkning. </P>  \r\n\r\n<P>4. </P>  \r\n\r\n<P>Såfremt firmanavnet, varemærket eller emballagen indeholder danske ord  \r\n\r\n eller ordforbindelser, gælder følgende: </P>  \r\n\r\n<P>a. Er varen af udenlandsk oprindelse, skal den mærkes med oprin-  \r\n\r\n delseslandets navn eller med &#187;Importeret&#171; eller med en tilsvarende  \r\n\r\n umiddelbart forståelig oplysning om, at den er fremstillet i udlandet. </P>  \r\n\r\n<P>b. Er varen af dansk oprindelse, stilles der ikke krav om mærkning. </P>  \r\n\r\n<P>5. </P>  \r\n\r\n<P>Såfremt firmanavnet, varemærket eller emballagen indeholder ord eller  \r\n\r\n ordforbindelser fra et fremmed sprog, gælder følgende: </P>  \r\n\r\n<P>a. Er varen af dansk oprindelse, skal den mærkes med &#187;Fremstillet i  \r\n\r\n Danmark&#171; eller med en lignende umiddelbart forståelig oplysning om, at  \r\n\r\n den er af dansk oprindelse. </P>  \r\n\r\n<P>b. Er varen af udenlandsk oprindelse, stilles der ikke krav om mærkning.  \r\n\r\n</P>  \r\n\r\n<P>6. </P>  \r\n\r\n<P>Såfremt varen ikke er forsynet med firmanavn, varemærke eller lignende,  \r\n\r\n stilles der ikke krav om mærkning. </P>  \r\n\r\n<P>Mærkning om oprindelsesland skal være klar, tydelig og umiddelbart  \r\n\r\n iøjnefaldende, og skriftfarven skal afvige fra bundfarven. </P>  \r\n\r\n<P>Er mærkningen påsyet varen, skal mærket være anbragt på samme sted og have  \r\n\r\n samme størrelse som et eventuelt varemærke eller firmanavn. </P>  \r\n\r\n<P>Sælges varen indpakket, og er emballagen forsynet med varemærke, firmanavn  \r\n\r\n eller lignende som nævnt under punkt 1-5, skal mærkningen desuden være  \r\n\r\n anbragt på et iøjnefaldende sted på emballagen. Er mærkningen anbragt på en  \r\n\r\n etiket, der hæftes på varen, skal den ligeledes opfylde de ovenfor angivne  \r\n\r\n krav. </P>  \r\n\r\n<P>Oplysningerne skal gives enten på dansk eller med angivelsen  \r\n\r\n &#187;Imported&#171; eller &#187;Made in......&#171;. </P>  \r\n\r\n<P>Foruden bestemmelserne om vildledning ved mærkning bør man være opmærksom  \r\n\r\n på, at der ved skiltning og udstilling eller anprisninger kan gives et  \r\n\r\n fejlagtigt indtryk af varens oprindelsesland, og det vil være i strid med  \r\n\r\n markedsføringslovens § 2, stk. 1, om, at der ikke ved salg af varer må  \r\n\r\n anvendes urigtige, vildledende eller urimeligt mangelfulde angivelser. </P>  \r\n\r\n<P>Endelig skal opmærksomheden henledes på, at ifølge markedsføringslovens §  \r\n\r\n 11 må varer af udenlandsk oprindelse ikke forsynes med en gengivelse af det  \r\n\r\n danske flag eller andre nationale kendetegn eller mindesmærker eller  \r\n\r\n portrætter af medlemmer af den kongelige familie. </P>  \r\n\r\n<P>Forbrugerombudsmanden, november 1978. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Forbrugerombudsmandens Årsberetning 1987, side 106,  \r\n\r\n Bilag XVII </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19781003758"
        },
        {
            "displayName": "Entydig dokumentidentifikation",
            "displayValue": "CA006568"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "10037"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "01/11/1978"
        },
        {
            "displayName": "Administrerende myndighed",
            "displayValue": "Forbrugerombudsmanden"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}