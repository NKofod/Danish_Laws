{
    "id": 32988,
    "title": "Kommunalplanlægningens vedtægtsmæssige behandling. ",
    "documentTypeId": "250",
    "isSagsforlobPeriodValid": false,
    "shortName": "UDT nr 9170 af 16/03/1982",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at da en kommuneplan i sig selv er en samordnende plan, følger  \r\n\r\n det af den kommunale styrelseslovs § 18, stk. 4, at det må være  \r\n\r\n økonomiudvalget, der over for kommunalbestyrelsen har ansvaret for det  \r\n\r\n samlede indhold af kommuneplanforslaget og for den overordnede  \r\n\r\n tilrettelæggelse af det arbejde, der fører frem til planforslaget.  \r\n\r\n Normalstyrelsesvedtægtens § 1o, stk. 4, er derfor for så vidt ufravigelig.  \r\n\r\n</I> </P>  \r\n\r\n<P> <I>Hvis en kommune ønsker at give et stående udvalg opgaver med hensyn  \r\n\r\n til udarbejdelse af kommuneplanforslaget, må en vedtægtsbestemmelse udformes  \r\n\r\n under hensyn hertil. </I> </P>  \r\n\r\n<P> <I>Tillige udtalt, at den politiske fordeling af sagsområderne mellem de  \r\n\r\n forskellige udvalg ikke nødvendigvis indebærer en tilsvarende opdeling på  \r\n\r\n administrativt plan selv om det ofte vil være tilfældet. Forslaget til  \r\n\r\n kommuneplan kan således udmærket udarbejdes af f.eks. teknisk forvaltnings  \r\n\r\n personale, herunder medarbejdere, der er ansat specielt med henblik på  \r\n\r\n planlægningsarbejde, hvadenten opgaverne med at udarbejde selve  \r\n\r\n kommuneplanforslaget er henlagt til økonomiudvalget eller til et stående  \r\n\r\n udvalg. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kommunalplanlægningens vedtægtsmæssige  \r\n\r\n behandling. </H1>  \r\n\r\n<P></P>  \r\n\r\n<P>I skrivelse af 16. december 1981 har Danske Arkitekters  \r\n\r\n Landsforbund/Akademisk Arkitektforening fremsat nogle udtalelser vedrørende  \r\n\r\n den udvalgsmsæsige placering af kommuneplanlægningen i den ny  \r\n\r\n normalstyrelsesvedtægt for kommuner samt anmodet om, at der udarbejdes en  \r\n\r\n oversigt over, hvorledes kommunerne har valgt at placere kommuneplanarbejdet  \r\n\r\n i administrationen. </P>  \r\n\r\n<P>Indenrigsministeriet skal til landsforbundets udtalelser bemærke: </P>  \r\n\r\n<P>-1. Efter ministeriets opfattelse er der fuld overensstemmelse mellem den  \r\n\r\n kommunale styrelseslov og normalstyrelsesvedtægten med hensyn til  \r\n\r\n udarbejdelse af forslag til kommuneplan. Der henvises herom til vedlagte kopi  \r\n\r\n af indenrigsministerens besvarelse af 5. oktober 1981 af spørgsmål 113 fra  \r\n\r\n folketingets kommunaludvalg, som udvalget stillede den 21. september 1981.  \r\n\r\n Samtlige kommunalbestyrelser har i øvrigt fået kopi af dette svar. </P>  \r\n\r\n<P>-2. Indenrigsministeriet har accepteret bestemmelser i kommuners  \r\n\r\n styrelsesvedtægter, der placerer udarbejdelse af kommuneplanforslaget under  \r\n\r\n et af de stående udvalg. Da økonomiudvalget imidlertid har ansvaret for det  \r\n\r\n samlede indhold af kommuneplanforslaget og for den overordnede  \r\n\r\n tilrettelæggelse af det arbejde, der fører frem til planforslaget, har en  \r\n\r\n sådan vedtægtsbestemmelse måttet udformes under hensyn hertil. </P>  \r\n\r\n<P>Indenrigsministeriet har under hensyn hertil alene stadfæstet  \r\n\r\n vedtægtsbestemmelser, der henlægger funktioner med hensyn til udarbejdelse af  \r\n\r\n kommuneplanforslaget til stående udvalg, med følgende formulering:  \r\n\r\n &#187;Udvalget udarbejder til økonomiudvalget forslag til kommuneplan inden  \r\n\r\n for de tidsfrister og efter de anvisninger og retningslinier, som  \r\n\r\n økonomiudvalget måtte fastsætte, jfr. § 10, (stk. 4). Udvalget forhandler i  \r\n\r\n fornødent omfang med de øvrige udvalg herom, jfr. § 8.&#171; </P>  \r\n\r\n<P>Normalstyrelsesvedtægtens § 10, stk. 4, hvorefter økonomiudvalget bl.a.  \r\n\r\n har ansvaret for kommunalplanlægningen, er opretholdt uændret i  \r\n\r\n styrelsesvedtægterne for de kommuner, der har vedtaget den ovenfor citerede  \r\n\r\n vedtægtsbestemmelse for et af de stående udvalg. </P>  \r\n\r\n<P>-3. Den kommunale styrelseslov og de kommunale styrelsesvedtægter  \r\n\r\n regulerer alene de såkaldte &#187;kommunale organers&#171; virksomhed, d.v.s.  \r\n\r\n opstiller regler for kommunalbestyrelsen, økonomiudvalget, de stående udvalg  \r\n\r\n og borgmesterens funktioner. Derimod omtaler lovgivningen kun undtagelsesvis,  \r\n\r\n og i reglen kun forudsætningsvis, den kommunale administration. Dette  \r\n\r\n skyldes, at den kommunale administration er en enhed under  \r\n\r\n kommunalbestyrelsen, og at det principielt er overladt til den enkelte  \r\n\r\n kommunalbestyrelse at indrette administrationen således, at der efter  \r\n\r\n kommunalbestyrelsens opfattelse sikres den bedst mulige varetagelse af de  \r\n\r\n opgaver, der påhviler kommunalbestyrelsen. Der henvises herved til betænkning  \r\n\r\n nr. 894/1980 om kommunale styrelsesformer m.v., særligt kapitel IV, afsnit  \r\n\r\n 10. </P>  \r\n\r\n<P>De styrelsesvedtægter for så godt som samtlige kommuner, som  \r\n\r\n indenrigsministeriet har stadfæstet i efteråret 1981, indeholder derfor ingen  \r\n\r\n oplysning om den administrative tilrettelæggelse af arbejdet i kommunen,  \r\n\r\n herunder udarbejdelsen af forslag til kommuneplan, men alene oplysninger om  \r\n\r\n fordeling af de forskellige opgaver mellem de politiske organer, navnlig  \r\n\r\n økonomiudvalget, de stående udvalg og disse indbyrdes. </P>  \r\n\r\n<P>Indenrigsministeriet skal under henvisning til ovenstående meddele, at  \r\n\r\n ministeriet ikke er i besiddelse af noget materiale, der belyser, hvorledes  \r\n\r\n kommunerne har valgt at placere kommuneplanarbejdet i administrationen. </P>  \r\n\r\n<P>I den forbindelse understregegs, at den politiske fordeling af  \r\n\r\n sagsområdene mellem de forskellige udvalg ikke nødvendigvis indebærer  \r\n\r\n tilsvarende opdeling på administrativt plan, selv om det ofte vil være  \r\n\r\n tilfældet. Forslaget til kommuneplan kan således udmærket udarbejdes af  \r\n\r\n f.eks. teknisk forvaltnings personale, herunder medarbejdere der er ansat  \r\n\r\n specielt med henblik på planlægningsarbejde, hvadenten opgaverne med at  \r\n\r\n udarbejde selve kommuneplanforslaget i sin helhed er henlagt til  \r\n\r\n økonomiudvalget eller ej. </P>  \r\n\r\n<P>Det kan i øvrigt oplyses, at af de 267 forslag til styrelsesvedtægter, som  \r\n\r\n indenrigsministeriet havde behandlet pr. 1. januar 1982, var der i de 29  \r\n\r\n optaget vedtægtsbestemmelser, der henlagde udarbejdelsen af  \r\n\r\n kommuneplanforslaget til et stående udvalg, og med den ovenfor citerede  \r\n\r\n formulering. Resten af kommunerne, d.v.s. 238 har fulgt  \r\n\r\n normalstyrelsesvedtægten på dette punkt. </P>  \r\n\r\n<P>Miljøministeriet og Foreningen af Byplanlæggere har fået kopi af denne  \r\n\r\n skrivelse. </P>  \r\n\r\n<P>Man vedlægger til orientering ministeriets skrivelse af dags dato til  \r\n\r\n Foreningen af Byplanlæggere samt af denne forenings skrivelse af 9. december  \r\n\r\n til indenrigsministeren. </P>  \r\n\r\n<P>Henning Rasmussen </P>  \r\n\r\n<P>Johan Erichsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Indenrigsministeriets afgørelser og udtalelser om kommunale forhold 1982  \r\n\r\n 1.6. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19820917058"
        },
        {
            "displayName": "Entydig dokumentidentifikation",
            "displayValue": "CA000912"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9170"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "16/03/1982"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "1.k.kt.1981/1013-45 og 1013-47."
        },
        {
            "displayName": "Stikord",
            "displayValue": "NORMALSTYRELSESVEDTÆGT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}