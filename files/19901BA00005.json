{
    "id": 107143,
    "title": "1990 BSF 5   FORSLAG TIL FOLKETINGSBESLUTNING OM KOMPENSERENDE STØTTE TIL   ERHVERVSDRIVENDE VED VEJARBEJDER M.V. ",
    "documentTypeId": "480",
    "isSagsforlobPeriodValid": false,
    "shortName": "1990/1 BSF 5",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 5 </P>  \r\n\r\n<P></P>  \r\n\r\n<P>Forslag til folketingsbeslutning om kompenserende støtte til  \r\n\r\n erhvervsdrivende ved vejarbejder m.v. </P>  \r\n\r\n<P></P>  \r\n\r\n<P>Fremsat af Glønborg (KRF) Kofod-Svendsen (KRF) Inger Stilling Pedersen  \r\n\r\n (KRF) </P>  \r\n\r\n<P></P>  \r\n\r\n<P>den 9. oktober 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte forslag til lov om </P>  \r\n\r\n<P>kompenserende støtte til erhvervsdrivende, der midlertidigt påføres </P>  \r\n\r\n<P>et driftstab som følge af vejarbejde, ledningsarbejde m.v. </P>  \r\n\r\n<P>Støtten skal tilvejebringes ved, at der ved projekteringen af sådanne  \r\n\r\n arbejder, der påfører erhvervsdrivende driftstab, afsættes penge til  \r\n\r\n erstatning for dette. </P>  \r\n\r\n<P>Folketinget opfordrer endvidere regeringen til at pålægge offentlige  \r\n\r\n myndigheder pligt til at forhåndsinformere borgerne om sådanne arbejder. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Selvstændige erhvervsdrivende fik pr. 1. juli 1976 mulighed for at sikre  \r\n\r\n sig mod arbejdsløshed efter samme principper som lønmodtagere og i alt  \r\n\r\n væsentligt på samme vilkår. Arbejdsløshedsdagpenge udbetales til den  \r\n\r\n forsikrede som erstatning for en mistet arbejdsindtægt, der skyldes mangel på  \r\n\r\n arbejde. </P>  \r\n\r\n<P>Forsikringen yder derimod ikke erstatning for mistet arbejdsindtægt, der  \r\n\r\n skyldes andre forhold, herunder f.eks. vej- og ledningsarbejder, der kan  \r\n\r\n påføre et indtægtstab. Kun hvis den selvstændige erhvervsdrivende totalt  \r\n\r\n afskæres fra salg fra varelageret opnås retten til dagpenge. </P>  \r\n\r\n<P>Beslutningsforslaget tager derfor sigte på, at erhvervsdrivende, der på  \r\n\r\n grund af ekstraordinære begivenheder såsom vej- og ledningsarbejde påføres et  \r\n\r\n indtægtstab, kan opnå økonomisk kompensation herfor hos den statslige,  \r\n\r\n amtskommunale eller kommunale myndighed samt andre, der forårsager  \r\n\r\n indtægtstabet. </P>  \r\n\r\n<P>Disse ekstraordinære begivenheder må ligge uden for den almindelige  \r\n\r\n erhvervsrisiko, der er for den pågældende virksomhed. Der bør således  \r\n\r\n opstilles minimumsgrænser for, hvornår en myndighed er pligtig til at yde  \r\n\r\n kompenserende støtte. F.eks. vil det være rimeligt, at der kun ved  \r\n\r\n vejarbejder af en vis varighed, f.eks. en måned, der påviseligt påfører den  \r\n\r\n erhvervsdrivende et indtægtstab, skal ydes erstatning. </P>  \r\n\r\n<P>Forslagsstillerne foreslår, at den kompenserende støtte/erstatning  \r\n\r\n beregnes i lighed med reglerne for beregning af dagpenge til selvstændige  \r\n\r\n erhvervsdrivende efter lov om arbejdsformidling og arbejdsløshedsforsikring  \r\n\r\n m.v., jf. lovbekendtgørelse nr. 510 af 19. juli 1989. Det er vigtigt, at  \r\n\r\n reglerne letter den erhvervsdrivendes bevisbyrde samtidig med, at de tager  \r\n\r\n højde for mere eller mindre tilfældige udsving i omsætningen det år, hvor  \r\n\r\n vejarbejdet pågår. </P>  \r\n\r\n<P>En sådan lov om kompenserende støtte til erhvervsdrivende vil endvidere  \r\n\r\n presse myndighederne til at få afviklet vejarbejder m.v. så hurtigt som  \r\n\r\n muligt, da tidsforbruget er afgørende for størrelsen af den kompenserende  \r\n\r\n støtte. Dette er et væsentligt element i beslutningsforslaget, idet en del  \r\n\r\n vejarbejder trækker unødigt længe ud. </P>  \r\n\r\n<P>Med hensyn til et pålæg til relevante myndigheder om pligt til at  \r\n\r\n forhåndsorientere borgerne om længerevarende vej- og ledningsarbejder har de  \r\n\r\n fleste myndigheder fastlagte retningslinjer vedrørende dette. Da det  \r\n\r\n imidlertid ikke er alle myndigheder, der har en sådan praksis, finder  \r\n\r\n forslagsstillerne det nødvendigt med et pålæg om pligt til at  \r\n\r\n forhåndsinformere efter retningslinjer udarbejdet af de relevante  \r\n\r\n myndigheder. Dette vil i øvrigt lette borgernes og de erhvervsdrivendes  \r\n\r\n mulighed for gennem vejlovgivningen at klage til trafikministeren over  \r\n\r\n urimeligt planlagte vejarbejder. Med hensyn til informationspligten bør det  \r\n\r\n overvejes at pålægge den myndighed, som er ansvarlig for udgravningsarbejdet,  \r\n\r\n en pligt til at forhandle med den handelsstandsforening, hvis medlemmer  \r\n\r\n bliver berørt af arbejdet. </P>  \r\n\r\n<P>Hvor det er andre end statslige, amtskommunale og kommunale myndigheder,  \r\n\r\n der lader længerevarende vej- og ledningsarbejder udføre, skal myndighederne  \r\n\r\n have mulighed for at pålægge sådanne informationspligten vedrørende de  \r\n\r\n pågældende arbejder. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/10/1990"
        },
        {
            "displayName": "Accession",
            "displayValue": "19901BA00005"
        },
        {
            "displayName": "Entydig dokumentidentifikation",
            "displayValue": "CL002647"
        },
        {
            "displayName": "Dato for førstegangsindlæggelse",
            "displayValue": "09/10/1990"
        },
        {
            "displayName": "Dato for indlæggelse",
            "displayValue": "09/10/1990"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "5"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}