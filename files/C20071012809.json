{
    "id": 105007,
    "title": "Cirkulære om uniformering af Kriminalforsorgens uniformerede personale (uniformscirkulæret)",
    "documentTypeId": "140",
    "isSagsforlobPeriodValid": true,
    "shortName": "CIR1H nr 10128 af 26/09/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><p class=\"Indholdsfortegnelse\"><a href=\"#Bil1\">Bilag 1</a></p><p class=\"Indholdsfortegnelse\"><a href=\"#Bil2\">Bilag 2</a></p><p class=\"Indholdsfortegnelse\"><a href=\"#Bil3\">Bilag 3</a></p><div class=\"bjelke\">Den fulde tekst</div><p class=\"Titel2\">Cirkulære om uniformering af Kriminalforsorgens uniformerede personale (uniformscirkulæret)</p><p class=\"ParagrafGruppeOverskrift\">Uniformen</p><p class=\"Paragraf\"><span class=\"ParagrafNr\">§ 1.</span> Kriminalforsorgens uniform består af de uniformsgenstande, der er nævnt i bilag 1. Bilaget ændres løbende efter behov.</p><p class=\"Stk2\"><span class=\"StkNr\">Stk. 2.</span> Ændringer i uniformens udseende og kvalitet samt måden, den bæres på, kan kun foretages af Direktoratet for Kriminalforsorgen.</p><p class=\"Paragraf\"><span class=\"ParagrafNr\">§ 2.</span> Uniformen tilhører Kriminalforsorgen og stilles til rådighed for personalet under tjenesten. Uniformsgenstande må ikke udlånes eller overdrages til andre. Se dog undtagelsen i § 19.</p><p class=\"Stk2\"><span class=\"StkNr\">Stk. 2.</span> Uniformen skal bæres i tjenesten af personale, der har gennemgået etatsuddannelsen til fængselsfunktionær eller sikkerhedsfunktionær, og som indgår i opsynet i et af Kriminalforsorgens fængsler eller arresthuse. Fængselsfunktionærer på prøve og uddannelseskonsulenter ved Kriminalforsorgens Uddannelsescenter skal ligeledes bære uniform. Uniformspligten fremgår desuden af den enkeltes ansættelseskontrakt, hvortil der henvises.</p><p class=\"Stk2\"><span class=\"StkNr\">Stk. 3.</span> Fængselsinspektører, vicefængselsinspektører og fængselsfuldmægtige, uddannelseschef og uddannelsesleder ved Kriminalforsorgens Uddannelsescenter og personale, der forretter tjeneste i direktoratets sikkerhedsenhed, kan få udleveret uniform.</p><p class=\"Stk2\"><span class=\"StkNr\">Stk. 4.</span> Værkmestre skal bære uniform, når de forretter afdelingstjeneste. Såfremt ledelsen giver tilladelse hertil, kan uniformen desuden bæres, når værkmestre forretter den daglige tjeneste i økonomidriften eller produktionsvirksomheden.</p><p class=\"Paragraf\"><span class=\"ParagrafNr\">§ 3. </span> Personale i tjeneste med særlige forhold kan få særbeklædning, hvis Direktoratet for Kriminalforsorgen bestemmer det.</p><p class=\"Stk2\"><span class=\"StkNr\">Stk. 2.</span> Særbeklædning for personale, der forretter tjeneste i Grønland, og for hundeførerne er beskrevet i bilag 3.</p><p class=\"Stk2\"><span class=\"StkNr\">Stk. 3.</span> Værkmestre får udleveret grunduniform som beskrevet i bilag 2. Derudover får værkmestre arbejdsbeklædning efter behov. Arbejdstøjet må ikke kombineres med uniformsdelene bortset fra fodtøj, sokker, livrem, halstørklæde, handsker og undertøj.</p><p class=\"ParagrafGruppeOverskrift\">Levering og tildeling</p><p class=\"Paragraf\"><span class=\"ParagrafNr\">§ 4.</span> Personale omfattet af § 2, stk. 2-4, og som er ansat pr. 1. september 2007, får udleveret en startpakke med uniformsdele. Startpakken for opsynspersonale kan maksimalt indeholde: 1 helårsjakke, 2 pullovere, 6 skjorter og 3 par benklæder med lårlomme. For værkmestre kan den maksimalt indeholde 1 helårsjakke, 1 pullover, 3 skjorter og 2 par benklæder med lårlomme.</p><p class=\"Stk2\"><span class=\"StkNr\">Stk. 2.</span> Indkøb af uniformsdele til personale med over 2 års anciennitet skal godkendes af den på tjenestestedet udpegede uniformsansvarlige. Ved indkøb, der overskrider den ansattes brugsterminer, foretager den uniformsansvarlige en konkret vurdering af den ansattes behov.</p><p class=\"Stk2\"><span class=\"StkNr\">Stk. 3.</span> For personale ansat i flexjob og lignende udleveres uniform i forhold til arbejdets udførelse eller efter konkret aftale med tjenestestedets leder eller den, der er bemyndiget dertil.</p><p class=\"Paragraf\"><span class=\"ParagrafNr\">§ 5.</span> Ved ansættelse som fængselsfunktionær på prøve efter den 1. september 2007 udleveres en grunduniform som beskrevet i bilag 2.</p><p class=\"Stk2\"><span class=\"StkNr\">Stk. 2.</span> Fængselsfunktionærer på prøve kan som udgangspunkt ikke bestille yderligere uniformsdele indenfor 2 år fra ansættelsesdatoen. Såfremt yderligere bestilling forinden skulle blive nødvendig, foretager den uniformsansvarlige en konkret vurdering af den pågældendes behov.</p><p class=\"Paragraf\"><span class=\"ParagrafNr\">§ 6.</span> Til gravide kan der efter anmodning udleveres graviditetsbukser og skjorter.</p><p class=\"Stk2\"><span class=\"StkNr\">Stk. 2.</span> Til allergikere kan der efter anmodning udleveres allergibenklæder. En anmodning om dispensation fra enkelte uniformsdele grundet allergi skal godkendes af Direktoratet for Kriminalforsorgen. Den ansatte skal fremskaffe lægelig dokumentation på forlangende.</p><p class=\"ParagrafGruppeOverskrift\">Ophør med tildeling</p><p class=\"Paragraf\"><span class=\"ParagrafNr\">§ 7.</span> Uniform tildeles ikke det sidste år før den pligtige afgangsalder fra tjenesten.</p><p class=\"Stk2\"><span class=\"StkNr\">Stk. 2.</span> Der kan ikke bestilles uniform ved sammenhængende sygdom over 30 dage.</p><p class=\"Paragraf\"><span class=\"ParagrafNr\">§ 8.</span> Ved afskedigelse eller fratrædelse skal alle uniformsdele, der er påført Kriminalforsorgens tryk, logo eller uniformsmærke, afleveres til tjenestestedet.</p><p class=\"Stk2\"><span class=\"StkNr\">Stk. 2.</span> Hvis ansættelsesforholdet i Kriminalforsorgen på anden måde ophører, eller den pågældende ikke længere skal bære uniform, skal alle uniformsdele, der er beskrevet i stk. 1, ligeledes afleveres til tjenestestedet.</p><p class=\"Stk2\"><span class=\"StkNr\">Stk. 3.</span> Nedslidte, ødelagte eller på anden måde udtjente uniformsdele, der er beskrevet i stk. 1, skal ligeledes afleveres til tjenestestedet.</p><p class=\"Stk2\"><span class=\"StkNr\">Stk. 4.</span> Uniformsdele omfattet af stk. 1-3, skal afleveres til tjenestestedet, som opbevarer dem på forsvarlig vis eller bortskaffer dem ved forbrænding. Uniformsdelene må aldrig afhændes til tredjemand eller afleveres til genbrug.</p><p class=\"ParagrafGruppeOverskrift\">Bestilling og levering</p><p class=\"Paragraf\"><span class=\"ParagrafNr\">§ 9.</span> Bestilling af uniformsgenstande sker ved anvendelse af et elektronisk bestillingssystem på internettet. Der kan vælges uniformsgenstande ud fra oversigten og den enkeltes behov, dog med visse begrænsninger. Der kan alene bestilles de uniformsgenstande, den enkelte har behov for til den aktuelle tjeneste, og der kan kun bestilles til eget køn og egen størrelse. Der er i bestillingssystemet sat begrænsninger således, at man kun kan bestille et fastsat antal af de enkelte uniformsdele indenfor en given periode, de såkaldte brugsterminer.</p><p class=\"Stk2\"><span class=\"StkNr\">Stk. 2.</span> Hvis en ansat administrerer sine uniformsbestillinger på en sådan måde, at vedkommende ikke kan opfylde påklædningsbestemmelserne, kan det enkelte tjenestesteds ledelse bestemme hvilke uniformsgenstande, den pågældende skal have leveret.</p><p class=\"Stk2\"><span class=\"StkNr\">Stk. 3.</span> Anmodning om nødvendigt overforbrug skal godkendes af den uniformsansvarlige på tjenestestedet eller af den af tjenestestedet udpegede medarbejder. En sådan anmodning godkendes kun i helt specielle tilfælde.</p><p class=\"Stk2\"><span class=\"StkNr\">Stk. 4.</span> Det elektroniske bestillingssystem gælder tilsvarende for ansatte i Grønland og på Færøerne.</p><p class=\"Paragraf\"><span class=\"ParagrafNr\">§ 10. </span> Alle uniformsdele, der ikke er købt for historiske point, vil være underlagt brugsterminer.</p><p class=\"Paragraf\"><span class=\"ParagrafNr\">§ 11.</span> Ved bestilling af uniformsgenstande benyttes hovedsageligt standardstørrelser, hvor størrelsesangivelserne direkte kan sammenlignes med tilsvarende angivelser i civil beklædning. Den enkelte bruger skal oplyse størrelse eller mål ved bestilling.</p><p class=\"Stk2\"><span class=\"StkNr\">Stk. 2.</span> Ved køb af blazerjakke kan leverandøren foretage måltagning. Måltagningen kan blive foretaget uden betaling hos Hoffmann Firmatøj A/S i Brøndby eller i Århus. Derudover kan der mod betaling tilbydes måltagning på Kriminalforsorgens adresser. Dette foretages efter nærmere aftale og afregnes separat.</p><p class=\"Paragraf\"><span class=\"ParagrafNr\">§ 12.</span> Ved modtagelse af uniformsgenstande afgiver den, der modtager varerne, kvittering på følgesedlen for det modtagne antal. Det er den enkelte brugers ansvar snarest efter modtagelsen af sin bestilling at kontrollere, at uniformsgenstandene ikke er behæftet med fejl eller mangler.</p><p class=\"Paragraf\"><span class=\"ParagrafNr\">§ 13.</span> Afgivne bestillinger er bindende. For løbende bestillinger fra lager i standardstørrelser er leveringstiden højst 10 arbejdsdage. For levering af grundpakken til fængselsfunktionærer på prøve er leveringstiden højst 5 arbejdsdage. Levering af øvrige bestillinger vil ske snarest efter bestillingens behandling.</p><p class=\"Stk2\"><span class=\"StkNr\">Stk. 2.</span> Ved ændret tjenestested eller ændret uniformsbehov skal tjenestestedet rette henvendelse til Hoffmann Firmatøj A/S, Banemarksvej 38, 2605 Brøndby, tlf. 46 99 00 00 eller mail:</p><p class=\"Tekst2\"><div>kundecenter@hoffmann-as.dk</div></p><p class=\"Tekst2\"><div>. Ved ændret tjenestested påhviler det det nye tjenestested at rette henvendelse til leverandøren.</div></p><p class=\"ParagrafGruppeOverskrift\">Behandling og vedligeholdelse</p><p class=\"Paragraf\"><span class=\"ParagrafNr\">§ 14.</span> Uniformsgenstande skal på tjenestestedet og i øvrigt i brugerens besiddelse opbevares på en sådan måde, at disse ikke kan komme i uvedkommendes besiddelse.</p><p class=\"Paragraf\"><span class=\"ParagrafNr\">§ 15.</span> Vedligeholdelse af uniformsgenstande påhviler den enkelte bruger.</p><p class=\"Stk2\"><span class=\"StkNr\">Stk. 2.</span> Beskadigelser, der sker under tjenesten, erstattes af det enkelte tjenestested eventuelt ved udlevering af tilsvarende uniformsgenstande, når beskadigelsen ikke kan tilregnes den pågældende bruger.</p><p class=\"Paragraf\"><span class=\"ParagrafNr\">§ 16.</span> Bortkommer uniformsgenstande eller beskadiges de udenfor tjenesten, og er dette en følge af uforsvarlig eller skødesløs behandling, for hvilken brugeren har ansvaret, er den pågældende erstatningspligtig for tabet.</p><p class=\"ParagrafGruppeOverskrift\">Påklædningsbestemmelser</p><p class=\"Paragraf\"><span class=\"ParagrafNr\">§ 17.</span> Af hensyn til Kriminalforsorgens omdømme er det vigtigt, at uniformeret personale til enhver tid er korrekt påklædt, og at uniformen er velholdt.</p><p class=\"Stk2\"><span class=\"StkNr\">Stk. 2.</span> Hvis uniformen eller dele heraf bæres til eller fra arbejde, er medarbejderen ligeledes forpligtet til en anstændig opførsel, selvom det er uden for tjenestetid. Der henvises til tjenestemandslovens § 10.</p><p class=\"Stk2\"><span class=\"StkNr\">Stk. 3.</span> Ledelsen på tjenestestedet skal føre tilsyn med personalets uniformering, og det skal påtales, såfremt der konstateres mangler eller uregelmæssigheder ved uniformeringen.</p><p class=\"Paragraf\"><span class=\"ParagrafNr\">§ 18.</span> Når personale skal løse en opgave uden for tjenestestedets område, f.eks. en transport med en indsat, skal personalet være iført reglementeret uniform. Tjenestedets leder eller den, der er bemyndiget dertil, kan i forbindelse med ledsaget udgang dog konkret beslutte, at personalet er civilt klædt.</p><p class=\"Stk2\"><span class=\"StkNr\">Stk. 2.</span> I forbindelse med eksterne receptioner og andre begivenheder, hvor man repræsenterer Kriminalforsorgen, og hvor offentligheden kommer til stede, henstilles det, at uniformeret personale bærer skjorte, blazerjakke, slips, gallabukser og tilhørende sorte sko og strømper.</p><p class=\"Paragraf\"><span class=\"ParagrafNr\">§ 19.</span> Kriminalforsorgens slips med og uden uniformsmærke kan ved særlige lejligheder og efter godkendelse af direktoratet gives som gave. Det er ikke en betingelse, at modtageren er ansat i Kriminalforsorgen. Personer, der har modtaget et af Kriminalforsorgens slips i gave, kan anvende dette privat.</p><p class=\"Paragraf\"><span class=\"ParagrafNr\">§ 20.</span> Der gælder følgende detaljerede påklædningsbestemmelser for de enkelte uniformsgenstande:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Skjorter: Når uniformsskjorten anvendes uden slips, må kun øverste skjorteknap være uknappet. Underbeklædning må ikke kunne ses i halsåbningen eller ved kortærmede skjorter på armene. Kriminalforsorgens t-shirt kan dog anvendes som underbeklædning. Skjorten skal altid sættes ned i bukserne.</p><p class=\"Liste1\"><span class=\"Liste1Nr\">2)</span> Pullover: Pullover med og uden for kan anvendes hele året. Uniformsskjorten bæres sammen med pulloveren.</p><p class=\"Liste1\"><span class=\"Liste1Nr\">3)</span> Uniformsjakke: Helårsjakken kan anvendes under enhver form for udendørs tjeneste med eller uden inderfor. Helårsjakken og all-weatherjakken er de eneste godkendte yderbeklædninger udover pulloveren i forbindelse med tjeneste.</p><p class=\"Liste1\"><span class=\"Liste1Nr\">4)</span> Slips: Slips kan bæres sammen med uniformsskjorte. I perioden 1. oktober til 30. april skal slips bæres. Slipset er forsynet med burrebånd, der skal være placeret i stykket rundt om halsen. Slipset skal bindes således, at spidsen af slipsets brede del når ca. til bukselinningen.</p><p class=\"Liste1\"><span class=\"Liste1Nr\">5)</span> T-shirt: T-shirt må kun anvendes i forbindelse med deltagelse i fritidsaktiviteter med indsatte og ved uddannelse eller undervisning i konflikthåndtering. Hundeførere kan dog anvende t-shirts i stedet for skjorter.</p><p class=\"Liste1\"><span class=\"Liste1Nr\">6)</span> Træningsdragt/-shorts: Træningstøj må kun anvendes i forbindelse med deltagelse i fritidsaktiviteter med indsatte og ved uddannelse eller undervisning i konflikthåndtering.</p><p class=\"Liste1\"><span class=\"Liste1Nr\">7)</span> Uniformsbenklæder: Til uniformsbenklæder bæres skjorte, mørkeblå eller sorte sokker eller strømper. Til begge typer benklæder må kun anvendes sort livrem. Ved anvendelse af støvletter skal uniformsbukserne være uden på støvletterne. Lårlommebenklæder må ikke anvendes sammen med blazerjakke.</p><p class=\"Liste1\"><span class=\"Liste1Nr\">8)</span> Sko og støvletter: Såfremt personalet ikke ønsker at anvende de sko og støvletter, der kan anskaffes via bestillingssystemet, er det tilladt privat at anskaffe sig sko og støvletter til anvendelse i tjenesten under forudsætning af, at disse er sorte, er uden logo eller andre synlige mærker og uden høje hæle. Træsko og sandaler må ikke benyttes. Med henblik på personalets deltagelse i sportsaktiviteter med de indsatte indkøber de enkelte institutioner løbesko eller andet fritidstøj til det personale, der skal deltage i disse aktiviteter.</p><p class=\"Liste1\"><span class=\"Liste1Nr\">9)</span> Hovedbeklædning: Hovedbeklædning i form af cap må kun bæres under udendørs tjeneste. Religiøs hovedbeklædning skal af sikkerhedsmæssige årsager godkendes af Direktoratet for Kriminalforsorgen.</p><p class=\"Liste1\"><span class=\"Liste1Nr\">10)</span> Medaljer, tegn, mærker m.v.: Der må ikke til uniformen bæres emblemer, tegn, slipsenåle, mærker eller lignende udover dem, der er påsyet uniformen. Undtaget herfra er dog danske og udenlandske ordensdekorationer, som bæres efter de forskrifter, der er gældende for disse.</p></div></p><p class=\"ParagrafGruppeOverskrift\">Særlige bestemmelser</p><p class=\"Paragraf\"><span class=\"ParagrafNr\">§ 21.</span> Gentagne overtrædelser af cirkulærets bestemmelser behandles efter reglerne om tjenesteforseelser.</p><p class=\"Paragraf\"><span class=\"ParagrafNr\">§ 22.</span> Cirkulære træder i kraft 1. oktober 2007. § 20, stk. 1, nr. 4, 2. pkt., træder dog først i kraft 1. oktober 2008.</p><p class=\"Stk2\"><span class=\"StkNr\">Stk. 2.</span> Følgende skrivelser ophæves:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Kriminalforsorgens skrivelse nr. 9778 af 30. oktober 2003 om retningslinjer om uniformens brug,</p><p class=\"Liste1\"><span class=\"Liste1Nr\">2)</span> Kriminalforsorgens skrivelse nr. 11658 af 16. december 1985 vedrørende sorte uniformssko,</p><p class=\"Liste1\"><span class=\"Liste1Nr\">3)</span> Kriminalforsorgens skrivelse nr.11565 af 3. oktober 1980 om måltagning af kriminalforsorgens uniformspligtige personale, og</p><p class=\"Liste1\"><span class=\"Liste1Nr\">4)</span> Kriminalforsorgens skrivelse nr. 11475 af 29. august 1969 om uniformspligt for elever.</p></div></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Justitsministeriet, Direktoratet for Kriminalforsorgen, den 26. september 2007</I></P><P CLASS=SIGN1 ALIGN=\"CENTER\">William Rentzmann</P><P CLASS=SIGN2 ALIGN=\"RIGHT\">/ Liselotte Bering Liisberg</P></FONT></DIV><a name=\"Bil1\"><hr class=\"BilagStreg\" /></a><p class=\"Bilag\">Bilag 1</p><p class=\"BilagTekst\">Uniformsgenstande</p><p class=\"Tekst2\"><div><p class=\"Liste1\"><span class=\"Liste1Nr\">–</span> Helårsjakke</p><p class=\"Liste1\"><span class=\"Liste1Nr\">–</span> Pullover med eller uden windbreakerfor</p><p class=\"Liste1\"><span class=\"Liste1Nr\">–</span> Skjorte med lange/korte ærmer</p><p class=\"Liste1\"><span class=\"Liste1Nr\">–</span> Graviditetsskjorte med lange/korte ærmer</p><p class=\"Liste1\"><span class=\"Liste1Nr\">–</span> Blazerjakke</p><p class=\"Liste1\"><span class=\"Liste1Nr\">–</span> Benklæder: lårlomme-, galla-, graviditets- eller allergibenklæder</p><p class=\"Liste1\"><span class=\"Liste1Nr\">–</span> All-weathersæt</p><p class=\"Liste1\"><span class=\"Liste1Nr\">–</span> Træningsdragt</p><p class=\"Liste1\"><span class=\"Liste1Nr\">–</span> T-shirt</p><p class=\"Liste1\"><span class=\"Liste1Nr\">–</span> Træningsshorts</p><p class=\"Liste1\"><span class=\"Liste1Nr\">–</span> 2 + 3 funktionsundertøj</p><p class=\"Liste1\"><span class=\"Liste1Nr\">–</span> Slips med eller uden uniformsmærke</p><p class=\"Liste1\"><span class=\"Liste1Nr\">–</span> Halstørklæde</p><p class=\"Liste1\"><span class=\"Liste1Nr\">–</span> Handsker med strikfor eller lammefor</p><p class=\"Liste1\"><span class=\"Liste1Nr\">–</span> Livrem</p><p class=\"Liste1\"><span class=\"Liste1Nr\">–</span> Cap</p><p class=\"Liste1\"><span class=\"Liste1Nr\">–</span> Sokker, tynde/tykke</p><p class=\"Liste1\"><span class=\"Liste1Nr\">–</span> 2 Skomodeller</p><p class=\"Liste1\"><span class=\"Liste1Nr\">–</span> 1 par støvletter</p><p class=\"Liste1\"><span class=\"Liste1Nr\">–</span> 1 par sikkerhedssko</p></div></p><a name=\"Bil2\"><hr class=\"BilagStreg\" /></a><p class=\"Bilag\">Bilag 2</p><p class=\"BilagTekst\">Grunduniform</p><p class=\"Tekst2\"><div><p class=\"Liste1\"><span class=\"Liste1Nr\">–</span> 1 Helårsjakke</p><p class=\"Liste1\"><span class=\"Liste1Nr\">–</span> 1 Pullover uden for</p><p class=\"Liste1\"><span class=\"Liste1Nr\">–</span> 1 Pullover med windbreaker for</p><p class=\"Liste1\"><span class=\"Liste1Nr\">–</span> 8 Skjorter med korte/lange ærmer **</p><p class=\"Liste1\"><span class=\"Liste1Nr\">–</span> 2 Benklæder med lårlomme</p><p class=\"Liste1\"><span class=\"Liste1Nr\">–</span> 1 Par gallabenklæder</p><p class=\"Liste1\"><span class=\"Liste1Nr\">–</span> 1 All-weathersæt</p><p class=\"Liste1\"><span class=\"Liste1Nr\">–</span> 1 Træningsdragt</p><p class=\"Liste1\"><span class=\"Liste1Nr\">–</span> 1 Par træningsshorts</p><p class=\"Liste1\"><span class=\"Liste1Nr\">–</span> 1 T-shirt</p><p class=\"Liste1\"><span class=\"Liste1Nr\">–</span> 1 Par sko</p><p class=\"Liste1\"><span class=\"Liste1Nr\">–</span> 1 Halstørklæde</p><p class=\"Liste1\"><span class=\"Liste1Nr\">–</span> 1 Par handsker med lammefor</p><p class=\"Liste1\"><span class=\"Liste1Nr\">–</span> 1 Slips med uniformsmærke</p><p class=\"Liste1\"><span class=\"Liste1Nr\">–</span> Cap</p><p class=\"Liste1\"><span class=\"Liste1Nr\">–</span> 1 Livrem</p></div></p><p class=\"Tekst2\"><div>** Værkmestre får udleveret 6 skjorter som grunduniform.</div></p><a name=\"Bil3\"><hr class=\"BilagStreg\" /></a><p class=\"Bilag\">Bilag 3</p><p class=\"BilagTekst\">Særbeklædning</p><p class=\"Tekst2\"><div><span class=\"Bold\">Grønland</span></div></p><p class=\"Tekst2\"><div><p class=\"Liste1\"><span class=\"Liste1Nr\">–</span> Grunduniform som opsynspersonalet, jf. bilag 2.</p><p class=\"Liste1\"><span class=\"Liste1Nr\">–</span> Vinterbenklæder med aftagelig membran</p><p class=\"Liste1\"><span class=\"Liste1Nr\">–</span> Sommerbenklæder</p><p class=\"Liste1\"><span class=\"Liste1Nr\">–</span> Vinterjakke med membran</p><p class=\"Liste1\"><span class=\"Liste1Nr\">–</span> Sommerjakke pilotmodel</p><p class=\"Liste1\"><span class=\"Liste1Nr\">–</span> Vinterheldragt</p><p class=\"Liste1\"><span class=\"Liste1Nr\">–</span> Sommerheldragt</p><p class=\"Liste1\"><span class=\"Liste1Nr\">–</span> Fleecejakke</p></div></p><p class=\"Tekst2\"><div><span class=\"Bold\">Hundeførerne</span></div></p><p class=\"Tekst2\"><div><p class=\"Liste1\"><span class=\"Liste1Nr\">–</span> Grunduniform som opsynspersonalet, jf. bilag 2.</p><p class=\"Liste1\"><span class=\"Liste1Nr\">–</span> Kedeldragt</p><p class=\"Liste1\"><span class=\"Liste1Nr\">–</span> Vest</p><p class=\"Liste1\"><span class=\"Liste1Nr\">–</span> Regntøj</p><p class=\"Liste1\"><span class=\"Liste1Nr\">–</span> Vandtæt fodtøj</p><p class=\"Liste1\"><span class=\"Liste1Nr\">–</span> Hundeførerbælte</p></div></p>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "popularTitle": "uniformscirkulæret",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/09/2007"
        },
        {
            "displayName": "Accession",
            "displayValue": "C20071012809"
        },
        {
            "displayName": "Entydig dokumentidentifikation",
            "displayValue": "AA003891"
        },
        {
            "displayName": "Dato for førstegangsindlæggelse",
            "displayValue": "28/09/2007"
        },
        {
            "displayName": "Dato for indlæggelse",
            "displayValue": "28/09/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10128"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "26/09/2007"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. PSK 07-52-307"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}