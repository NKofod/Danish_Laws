{
    "id": 36859,
    "title": "Ejendom - lejeindtægt - periodespørgsmål (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18240 af 01/03/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved køb af et sommerhus pr. 15. juni 1985 accepterede køberen, at  \r\n\r\n sælgeren - der allerede havde lejet sommerhuset ud sammen med en række andre  \r\n\r\n huse for perioden 1. juni - 31. oktober - skulle have lejeindtægten  \r\n\r\n hidrørende herfra mod tilsvarende nedslag i købesum og kontant udbetaling.  \r\n\r\n Køberen blev anset for skattepligtig af lejeindtægten for perioden 15. juni -  \r\n\r\n 31. oktober efter standardfradrag på 40%. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ejendom - lejeindtægt - periodespørgsmål (* 1)  \r\n\r\n</H1>  \r\n\r\n<P></P>  \r\n\r\n<P>A klagede for indkomståret 1985 over, at de stedlige skattemyndigheder  \r\n\r\n havde anset ham for indkomstskattepligtig af en lejeindtægt for et sommerhus  \r\n\r\n på 37.000 kr. med fradrag af 40%, eller af i alt 22.200 kr. </P>  \r\n\r\n<P>Af sagen fremgik, at klageren pr. 15. juni 1985 havde erhvervet et  \r\n\r\n sommerhus. Købesummen for sommerhuset var ifølge indberetningsskemaet til  \r\n\r\n kommunen 435.000 kr. med en kontant udbetaling på 48.000 kr. Ifølge skødet  \r\n\r\n var købesummen dog alene 398.000 kr. med en kontant udbetaling på 11.000 kr.,  \r\n\r\n idet det af skødet fremgik, at sælgeren, Ejendomsaktieselskabet B, skulle  \r\n\r\n oppebære første års lejeindtægt på 37.000 kr. </P>  \r\n\r\n<P>Videre fremgik det af sagen, at ejendomsaktieselskabet forinden salget  \r\n\r\n havde indgået en samlet aftale med et udlejningsbureau, omfattende i alt 40  \r\n\r\n huse, vedrørende udlejning i perioden 1. juni til 31. oktober 1985.  \r\n\r\n Ejendomsaktieselskabet havde ligeledes forinden salget fået udbetalt en  \r\n\r\n væsentlig del af årets lejeindtægt. Klageren var indgået på at respektere  \r\n\r\n denne aftale som et led i handlen. </P>  \r\n\r\n<P>De stedlige skattemyndigheder havde i den forbindelse antaget at der var  \r\n\r\n tilflydt klageren en skattepligtig lejeindtægt. </P>  \r\n\r\n<P>For Landsskatteretten gjorde klagerens revisor gældende, at der alene var  \r\n\r\n givet et nedslag i købsprisen på 37.000 kr., og at klageren ikke havde  \r\n\r\n modtaget nogen lejeindtægt for indkomståret 1985. I den forbindelse henvistes  \r\n\r\n til, at klageren ikke havde haft rådighed over sommerhuset inden udgangen af  \r\n\r\n 1985 og at udbetalingen først skulle anses som berigtiget når sælger havde  \r\n\r\n oppebåret lejeindtægt i løbet af oktober 1985. </P>  \r\n\r\n<P>Landsskatteretten fandt efter det oplyste, at det måtte lægges til grund,  \r\n\r\n at der ved det beskrevne handlingsforløb var tilflydt klageren en økonomisk  \r\n\r\n fordel, der måtte anses for indkomstskattepligtig, og således ikke kunne  \r\n\r\n betragtes som et nedslag i købesummen, jf. statsskattelovens § 4, stk. 1, 1.  \r\n\r\n punktum, og § 4, stk. 1, litra b. Der kunne således ikke gives klagerens  \r\n\r\n revisor medhold i den nedlagte påstand. </P>  \r\n\r\n<P>Når der imidlertid blev henset til, at klageren var blevet beskattet af  \r\n\r\n hele årets lejeindtægt på 37.000 kr. (før reduktion af 40%-fradrag), hvilket  \r\n\r\n beløb refererede sig til udlejning i perioden 1. juni til 31. oktober 1985,  \r\n\r\n og klageren først havde overtaget ejendommen den 15. juni 1985, fandt  \r\n\r\n Landsskatteretten, at der måtte ske en forholdsmæssig reduktion i forhold til  \r\n\r\n udlejningsperioden. Lejeindtægten på 37.000 kr. fandtes herefter at skulle  \r\n\r\n reduceres med 3.700 kr. til 33.300 kr. Da der ved ansættelsen allerede var  \r\n\r\n godkendt fradrag på 40% til dækning af udlejningsudgifter, blev ansættelsen  \r\n\r\n dog kun nedsat med 3.700 kr. - 40%, eller med 2.220 kr. </P>  \r\n\r\n<P>LV 1989, H 1.3. og G 5.1.1.2. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1990, nr. 5, side 382"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901824025"
        },
        {
            "displayName": "Entydig dokumentidentifikation",
            "displayValue": "CA004794"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18240"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "01/03/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1990-5-121"
        },
        {
            "displayName": "Stikord",
            "displayValue": "EJENDOM"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}