{
    "id": 69075,
    "title": "Cirkulæreskrivelse vedrørende Arbejdstilsynets regel- og informationsmateriale (* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 3027 af 12/02/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse vedrørende Arbejdstilsynets  \r\n\r\n regel- og informationsmateriale (* 1) </H1>  \r\n\r\n<P></P>  \r\n\r\n<BR>  \r\n\r\n<P>I Orientering </P>  \r\n\r\n<P>Fra 1. januar 1987 vil regel- og informationsmateriale om arbejdsmiljø,  \r\n\r\n der udsendes af arbejdstilsynet, få form af en af følgende 9 typer, afhængig  \r\n\r\n af materialets karakter. Type Karakter 1. Lov Retsregler 2. Bekendtgørelse 3.  \r\n\r\n At-anvisning Vejledende ret 4. At-meddelelse ningslinier 6.  \r\n\r\n At-cirkulæreskrivelse 7. At-rapport Orienteringsstof 8. At-statistik 9.  \r\n\r\n Folder, brochure m.v. </P>  \r\n\r\n<P>Hvilken type der anvendes, bestemmes ved udarbejdelsen af materialet dels  \r\n\r\n ud fra hvordan indholdets retlige karakter og bindende virkning over for  \r\n\r\n borgerne skal være, dels ud fra, hvilken målgruppe materialet har. </P>  \r\n\r\n<P>Love og bekendtgørelser </P>  \r\n\r\n<P>Fælles for love og bekendtgørelser er, at de har karakter af  \r\n\r\n<B>retsregler</B> . Det er kun sådanne regler, der kan forpligte borgerne  \r\n\r\n direkte, og som kan strafsanktioneres. De skal udformes på en særlig måde og  \r\n\r\n optages i Lovtidende. </P>  \r\n\r\n<P>At-anvisning, At-meddelelse, cirkulære, </P>  \r\n\r\n<P>At-cirkulæreskrivelse </P>  \r\n\r\n<P>I modsætning til love og bekendtgørelser er <B>vejledende  \r\n\r\n retningslinier</B> ikke direkte bindende for borgerne, men oplyses om,  \r\n\r\n hvordan lovgivningen kan efterkommes og vil blive administreret. </P>  \r\n\r\n<P>Arbejdstilsynets medarbejdere skal handle i overensstemmelse med, hvad der  \r\n\r\n er indeholdt i retningslinierne. </P>  \r\n\r\n<P>Bestemmende for hvilken type af vejledende retningslinier, der anvendes,  \r\n\r\n er materialets nærmere indhold og målgruppe. </P>  \r\n\r\n<P> <B>At-anvisninger</B> angiver inden for et afgrænset område mere  \r\n\r\n detaljeret, hvordan bestemmelserne kan opfyldes. Emner og indhold er normalt  \r\n\r\n af specifik og teknisk karakter. Målgruppen er derfor oftest en begrænset  \r\n\r\n kreds, fx fabrikanter, importører, leverandører, projekterende og rådgivere.  \r\n\r\n</P>  \r\n\r\n<P>I indledningen til en At-anvisning er det angivet, hvilke bestemmelser i  \r\n\r\n lovgivningen, som At-anvisningen uddyber, herunder om arbejdstilsynet vil  \r\n\r\n bringe retningslinierne til anvendelse på eksisterende forhold, og at der er  \r\n\r\n tale om vejledende retningslinier. </P>  \r\n\r\n<P>At-anvisninger er opdelt og nummereret efter emner. Der er oplysning om  \r\n\r\n udsendelsesmåned og -år, og om hvorvidt den enkelte At-anvisning afløser en  \r\n\r\n tidligere At-anvisning. At-anvisninger udsendes som løsblade i A4 format.  \r\n\r\n</P>  \r\n\r\n<P> <B>At-meddelelser</B> oplyser om regler, om arbejdstilsynets praksis og  \r\n\r\n om anden viden om arbejdsmiljøforhold inden for nærmere angivne emner. </P>  \r\n\r\n<P>At-meddelelser er ikke så detaljerede som At-anvisninger, men indeholder  \r\n\r\n de oplysninger, der må anses for at have almen interesse om det pågældende  \r\n\r\n emne. </P>  \r\n\r\n<P>Målgruppen er virksomheden, sikkerhedsorganisationen, sikkerhedsgruppen,  \r\n\r\n sikkerhedsrepræsentanten og den enkelte ansatte. </P>  \r\n\r\n<P>At-meddelelserne er opdelt i grupper, serier og emner. </P>  \r\n\r\n<P>På forsiden er der oplysninger om det materiale, der ligger til grund for  \r\n\r\n udarbejdelsen (baggrund), om udsendelsesmåned og -år samt om hvorvidt den  \r\n\r\n enkelte At-meddelelse erstatter en tidligere udsendt At-meddelelse. De  \r\n\r\n trykkes i A5 format. </P>  \r\n\r\n<P> <B>Cirkulærer</B> anvendes på arbejdsmiljøområdet til at angive  \r\n\r\n samarbejdsstrukturer og opgavefordelinger mellem arbejdstilsynet og andre  \r\n\r\n myndigheder og institutioner. </P>  \r\n\r\n<P>De udsendes af arbejdsministeriet. Målgruppen er de implicerede  \r\n\r\n myndigheder, for hvilke de er bindende. </P>  \r\n\r\n<P>Cirkulærer dateres med udstedelsesdato. De optages normalt i  \r\n\r\n Ministerialtidende og får da et nummer. </P>  \r\n\r\n<P> <B>At-cirkulæreskrivelser</B> anvendes til at give instruktion (generelle  \r\n\r\n tjenestebefalinger) fra direktøren til arbejdstilsynets medarbejdere om,  \r\n\r\n hvordan arbejdsmiljølovgivningen skal administreres. </P>  \r\n\r\n<P>At-cirkulæreskrivelserne er som nævnt rettet til arbejdstilsynets  \r\n\r\n medarbejdere og er derfor kun bindende for dem. </P>  \r\n\r\n<P>De vil imidlertid ofte være af interesse for borgerne, fordi de indeholder  \r\n\r\n pålæg om, hvordan der på forskellige områder skal administreres. De er  \r\n\r\n offentligt tilgængelige og optages i fortegnelser over arbejdstilsynets  \r\n\r\n udgivelser. </P>  \r\n\r\n<P>At-cirkulæreskrivelser nummereres fortløbende inden for det enkelte år og  \r\n\r\n dateres efter udsendelsesdato. Hver At-cirkulæreskrivelse henviser til  \r\n\r\n At-meddelelsessystemets gruppeinddeling. De trykkes i A5 format. </P>  \r\n\r\n<P>At-rapport, At-statistik, folder, brochure m.v. </P>  \r\n\r\n<P>Under <B>orienteringsstof</B> hører meget forskelligartede udgivelser. De  \r\n\r\n har det til fælles, at de hverken er regler eller vejledende retningslinier.  \r\n\r\n Målgruppen er dels meget snævert afgrænset i forhold til personer, der har en  \r\n\r\n videnskabelig, erhvervsmæssig eller anden faglig interesse i det pågældende  \r\n\r\n emne, dels meget brede målgrupper, undertiden hele befolkningen. </P>  \r\n\r\n<P>Under <B>At-rapporter</B> hører rapporter, udarbejdet af både  \r\n\r\n arbejdstilsynet og arbejdsmiljøinstituttet, årsberetninger, planer osv.  \r\n\r\n Bortset fra årsberetninger og planer forsynes At-rapporter med angivelse af  \r\n\r\n udsendelsesmåned og -år og nummereres fortløbende inden for det enkelte år i  \r\n\r\n en samlet serie for arbejdstilsynet. </P>  \r\n\r\n<P>Under <B>At-statistik</B>  hører de periodiske opgørelser over anmeldelser  \r\n\r\n af arbejdsulykker og arbejdsbetingede lidelser. De nummereres fortløbende  \r\n\r\n inden for det enkelte år. </P>  \r\n\r\n<P> <B>Foldere og brochurer</B> fremstilles i meget store oplag og er  \r\n\r\n beregnet til at understøtte de særlige, årlige indsatser. Materialet er  \r\n\r\n beregnet på kun at skulle anvendes til denne indsats. Foldere og brochurer  \r\n\r\n fremstilles ofte i tilknytning til OBS-udsendelser i TV. </P>  \r\n\r\n<P>II. Instruktion </P>  \r\n\r\n<P CLASS=PUNKT> <B>1.</B> Det pålægges arbejdstilsynets medarbejdere at følge  \r\n\r\n følgende praksis ved udlevering af materiale: a. Type 1 og 2 (lov og  \r\n\r\n bekendtgørelse) kan udleveres i et enkelt eksemplar i forbindelse med besøg  \r\n\r\n eller konkret sagsbehandling. Hvis der er behov for flere eksemplarer  \r\n\r\n henvises til boghandel. b. Type 3 (At-anvisning) udleveres i enkelte  \r\n\r\n eksemplarer ved konkret sagsbehandling. Hvis der er behov for flere  \r\n\r\n eksemplarer henvises til direktoratets tryksagsafdeling. Ved udlevering af  \r\n\r\n flere eksemplarer skal der betales. Der kan tegnes et abonnement. c. Type 4(  \r\n\r\n At-meddelelse) skal udleveres i et eller flere eksemplarer så ofte der er  \r\n\r\n ønske herom eller behov herfor. De er gratis. d. Type 5 (cirkulære) kan  \r\n\r\n udleveres i et eksemplar ved konkret sagsbehandling. Hvis der ønskes  \r\n\r\n udleveret flere, henvises til boghandel. e. Type 6 (At-cirkulæreskrivelse)  \r\n\r\n skal udleveres i et eller flere eksemplarer, så ofte der er ønske herom eller  \r\n\r\n behov herfor. De er gratis. f. Type 7 og 8 (At-rapport og At-statistik)  \r\n\r\n udleveres gennem direktoratets tryksagsafdeling. Der skal betales efter  \r\n\r\n omkostninger. Årsberetning udleveres gratis. g. Type 9 (folder, brochure  \r\n\r\n m.v.) skal udleveres så ofte, det er muligt, når den enkelte indsats løber.  \r\n\r\n Herefter må der ikke ske udlevering.Dette materiale er gratis. </P>  \r\n\r\n<P>III. Ikrafttræden </P>  \r\n\r\n<P CLASS=PUNKT> <B>1.</B> januar 1987. </P>  \r\n\r\n<P CLASS=PUNKT> <B>12.</B> februar 1987 </P>  \r\n\r\n<P>Erik Andersen </P>  \r\n\r\n</DIV>",
    "isHistorical": true,
    "editorialNotes": [
        "(* 1) At-cirkulæreskrivelse Nr. 2/1987"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19870302710"
        },
        {
            "displayName": "Entydig dokumentidentifikation",
            "displayValue": "CM028259"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3027"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "12/02/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}