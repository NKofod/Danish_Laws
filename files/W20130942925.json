{
    "id": 158178,
    "title": "SU - uddannelse i udlandet - EU-retten - udenlandsk statsborger - ægtefælle til dansk statsborger - ret til SU til mere end én uddannelse i udlandet",
    "documentTypeId": "240",
    "isSagsforlobPeriodValid": true,
    "shortName": "KEN nr 9429 af 12/06/2013",
    "documentHtml": "<div class=\"bjelke\">Den fulde tekst</div><p class=\"Titel2\">SU - uddannelse i udlandet - EU-retten - udenlandsk statsborger - ægtefælle til dansk statsborger - ret til SU til mere end én uddannelse i udlandet</p>\r\n<div class=\"Resume\">\r\n   <p class=\"TekstGenerel\">Den danske ægtefælle blev ikke anset for at have benyttet retten til fri bevægelighed, da værtsmedlemsstaten, på tidspunktet for ægtefællens ophold dér ikke var medlem endnu. Bacheloruddannelse gennemgået uden for Danmark medførte, at ansøger (som ikke var økonomisk aktiv i Danmark) på tidspunktet for sin ansøgning om SU til kandidatuddannelsen ikke længere opfyldte tilknytningskravet til Danmark.</p>\r\n</div>\r\n<p>\r\n   <span class=\"Bold\">Din klage vedrørende afslag på SU til uddannelse i udlandet.</span>\r\n</p>\r\n<p>I brev af 29. maj 2012 har du klaget over Styrelsen for Videregående Uddannelser og Uddannelsesstøttes (herefter: styrelsen) afgørelse af 16. maj 2012 om afslag på SU til en uddannelse i udlandet.</p>\r\n<p>På sagen findes fuldmagt dateret 5. maj 2012 til (navnet udeladt). Da du imidlertid selv har skrevet din klage til nævnet, har nævnet opfattet dette således, at du derved har trukket fuldmagten tilbage. Nævnet henvender sig derfor direkte til dig.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 16. maj 2012 om, at du ikke har ret til SU til den ansøgte uddannelse i udlandet.</p>\r\n<p>\r\n   <span class=\"Underline\">Begrundelse</span>\r\n</p>\r\n<p>SU-loven (lovbekendtgørelse nr. 661 af 29. juni 2009) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 2 a.</span> (…).</p>\r\n<p>\r\n   <span class=\"Italic\">Stk. 2.</span> Uddannelsessøgende, der er EU-statsborgere eller EØS-statsborgere, og deres familiemedlemmer kan få uddannelsesstøtte til uddannelse i Danmark og i udlandet efter de betingelser, der følger af EU-retten og EØS-aftalen. EU-statsborgere og EØS-statsborgere, der ikke er arbejdstagere eller selvstændige erhvervsdrivende i Danmark, og deres familiemedlemmer har først ret til uddannelsesstøtte efter 5 års</p>\r\n<p>sammenhængende ophold i Danmark, jf. dog stk. 3.</p>\r\n<p>\r\n   <span class=\"Italic\">Stk. 3</span>. (…)</p>\r\n<p>Ved mere end 2 års sammenhængende fravær fra Danmark opnås først ret til uddannelsesstøtte efter forløbet af et derpå følgende sammenhængende ophold på 5 år.</p>\r\n<p>\r\n   <span class=\"Italic\">Stk. 4.</span> Undervisningsministeren kan fastsætte regler om udenlandske statsborgeres ret til SU til uddannelse i Danmark og udlandet.</p>\r\n<p>SU-bekendtgørelsen (dagældende bekendtgørelse nr. 455 af 08. juni 2009, nu bekendtgørelse nr. 1269 af 17. december 2012) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 66.</span>\r\n</p>\r\n<p>Uddannelsessøgende, der ikke er danske statsborgere, kan få støtte på samme betingelser som danske statsborgere til en uddannelse i Danmark, når de opfylder en af følgende betingelser:</p>\r\n<p>(…)</p>\r\n<p>6) Umiddelbart før påbegyndelsen af den uddannelse, der søges støtte til, har haft sammenhængende registreret ophold i Danmark i mindst 2 år med mindst 30 timers erhvervsarbejde ugentligt. (…)</p>\r\n<p>\r\n   <span class=\"Bold\">§ 67.</span> En EU-statsborger, der er arbejdstager eller selvstændig erhvervsdrivende i Danmark efter EU-rettens regler, kan få støtte til en uddannelse i Danmark eller i udlandet på samme betingelser som en dansk statsborger. (…)</p>\r\n<p>\r\n   <span class=\"Italic\">Stk. 2.</span> En ægtefælle til en EU-statsborger, der er arbejdstager (…) i Danmark efter EU-rettens regler, kan få støtte efter EU-retten til en uddannelse i Danmark eller i udlandet på samme betingelser som en dansk statsborger, hvis den pågældende bor hos eller har boet hos EU-statsborgeren i en periode, hvor denne er eller var arbejdstager eller selvstændig erhvervsdrivende i Danmark.</p>\r\n<p>\r\n   <span class=\"Italic\">Stk. 4.</span> Forældre til en EU-statsborger, der er arbejdstager (…) i Danmark efter EU-rettens regler, kan få støtte efter EU-retten til en uddannelse i Danmark eller i udlandet på samme betingelser som en dansk statsborger, hvis de bliver forsørget af den pågældende EU-statsborger og bor hos eller har boet hos den pågældende i en periode, hvor denne er eller har været arbejdstager eller selvstændig erhvervsdrivende i Danmark.</p>\r\n<p>\r\n   <span class=\"Italic\">Stk. 5.</span> EU-statsborgere og deres familiemedlemmer kan efter 5 års sammenhængende ophold i Danmark få støtte til en uddannelse i Danmark eller i udlandet på samme betingelser som danske statsborgere, jf. dog lovens § 2 a, stk. 3.</p>\r\n<p>\r\n   <span class=\"Italic\">Arbejde i Danmark</span>\r\n</p>\r\n<p>Som ankenævnet har opfattet dine oplysninger i skema af 5. maj 2012, var du ikke på tidspunktet for din ansøgning i maj 2012 arbejdstager i Danmark. Du har derfor ikke ret til SU på baggrund af SU-bekendtgørelsens § 67, stk. 1.</p>\r\n<p>Du har oplyst, at du har arbejdet to år i Danmark. På baggrund af reglerne om to års arbejde er det imidlertid kun muligt at opnå ret til SU til uddannelse <span class=\"Italic\">i Danmark</span>, jf. SU-bekendtgørelsens § 66, stk. 1, nr. 6. Ankenævnet bemærker endvidere, at arbejdet skal have været udført umiddelbart forud for påbegyndelsen af uddannelsen.</p>\r\n<p>\r\n   <span class=\"Italic\">Ægtefælle til en EU-statsborger</span>\r\n</p>\r\n<p>Ankenævnet bemærker, at du har oplyst at være separeret fra din danske ægtefælle (navnet udeladt). Ifølge ankenævnets oplysninger består ægteskabet stadig på tidspunktet for din ansøgning i maj 2012.</p>\r\n<p>For at du kan opnå ret til SU på den baggrund, skal din danske ægtefælle imidlertid have benyttet retten til fri bevægelighed sammen med dig som ægtefælle og være arbejdstager i Danmark. I indgik ægteskab den 2. august 1995. Det fremgår af cpr-registreret, at (navnet udeladt) var bosat i Rumænien i perioden 15. december 1995 til 30. september 1996 og igen i perioden 2. maj 1997 til 6. april 1998. Du indrejste fra Rumænien den 1. oktober 1998.</p>\r\n<p>Rumænien blev imidlertid først en del af Den Europæiske Union i 2007. Din danske ægtefælle (navnet udeladt) kan derfor ikke anses for at have benyttet retten til fri bevægelighed på baggrund af perioderne som bosiddende i Rumænien.</p>\r\n<p>Du har derfor ikke ret til SU på baggrund af SU-bekendtgørelsens § 67, stk. 2.</p>\r\n<p>\r\n   <span class=\"Italic\">Forælder til en EU-statsborger</span>\r\n</p>\r\n<p>Du har oplyst at have 2 børn med en dansk statsborger, og at børnene bor hos dig. Ankenævnet skal bemærke, at nævnet ud fra de foreliggende oplysninger finder at kunne udelukke, at bestemmelsen i SU-bekendtgørelsens § 67, stk. 4, kan finde anvendelse.</p>\r\n<p>\r\n   <span class=\"Italic\">5 års ophold i Danmark</span>\r\n</p>\r\n<p>Du har forud for din uddannelse haft et sammenhængende ophold i Danmark i 5 år, jf. SU-bekendtgørelsens § 67, stk. 5, jf. SU-lovens § 2 a, stk. 3.</p>\r\n<p>Ankenævnet lægger herefter til grund, at du efter dette sammenhængende ophold udrejste til Rumænien den 7. oktober 2009, og at du på tidspunktet for din ansøgning om SU i maj 2012 ikke var bosiddende i Danmark (Ankenævnet er bekendt med, at du nu igen er bosat i Danmark). Du har således efter dit sammenhængende ophold på 5 år ikke boet i Danmark i en periode på mere end to år.</p>\r\n<p>Du har derfor ikke ret til SU på baggrund af SU-bekendtgørelsens § 67, stk. 5, jf. SU-lovens § 2 a, stk. 3, 2. pkt.</p>\r\n<p>Reglen i SU-lovens § 2 a, stk. 3, 2. pkt. medfører i praksis, at man kun kan opnå ret til SU til én uddannelse i udlandet, i dette tilfælde din bacheloruddannelse. Du kan således ikke på baggrund af dit tidligere ophold i Danmark opnå ret til SU til også en kandidatuddannelse, medmindre du igen tager ophold i Danmark i 5 år eller opfylder en af de øvrige betingelser for at opnå ret til SU i Danmark eller udlandet.</p>\r\n<p>Da du heller ikke opfylder en af de øvrige betingelser for at kunne modtage SU til en uddannelse i udlandet, har du ikke ret til SU til den uddannelse, du har søgt til i maj 2012.</p>\r\n<p>Ankenævnet har derfor ikke grundlag for at tilsidesætte styrelsens afgørelse af 16. maj 2012.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>Det fremgår af oplysningsskema til udenlandske statsborgere, der søger SU til uddannelse i udlandet, dateret 5. maj 2012, at du ikke har arbejde i Danmark (men har haft det), og at du har svaret nej til spørgsmålet, om du er stoppet med at arbejde inden du begyndte på din uddannelse. Det fremgår endvidere, at du har sat streg i det afsnit af skemaet, hvor der spørges, om du er ægtefælle eller forælder til en EU- eller EØS-statsborger, der er arbejdstager i Danmark. Det fremgår endvidere, at du har svaret nej på spørgsmålet, om du er forælder til en EU- eller EØS-statsborger, der er arbejdstager i Danmark.</p>\r\n<p>Du har til skemaet vedlagt en skrivelse, hvori du anfører, at du får SU i udlandet, men at du før har haft arbejde i Danmark, og at du vedlagde dokumentation for dit arbejde, men ikke kan fremskaffe dokumentationen igen på nuværende tidspunkt.</p>\r\n<p>Styrelsen har ved brev af 16. maj 2012 meddelt dig afslag på tildeling af SU. Styrelsen har henvist til, at der efter en udrejse af Danmark på mere end to år først opnås ret til SU efter forløbet af et derpå følgende fem års sammenhængende ophold i Danmark.</p>\r\n<p>Du har i brev af 29. maj 2012 klaget til Ankenævnet for Statens Uddannelsesstøtteordninger og bl.a. anført, at man ifølge reglerne om SU har ret til op til 70 klip, og at du har brugt 31 måneders SU til din bacheloruddannelse. Du har anført, at Bolognasystemets regler betyder, at man efter 3 års bacheloruddannelse skal fortsætte med en masteruddannelse for at have fuldført en uddannelse. Du har endvidere anført, at du har boet i Danmark i 11 år, og at du har haft arbejde i Danmark i mindst to år. Du har oplyst, at du har været gift med en dansk statsborger fra 1995 til 2004, og at I har 2 børn sammen, som bor hos dig. Du har endvidere spurgt, hvordan det kan kræves, at man bliver i Danmark for at bevare sin ret til SU, når man får SU til en uddannelse i udlandet.</p>\r\n<p>Styrelsen har i brev af 28. august 2012 videresendt sagen sammen med en udtalelse til ankenævnet. Styrelsen henviser til, at du udrejste til Rumænien i oktober 2009, at du har været udrejst af Danmark i mere end 2 år, og at du derfor først kan opnå ret til SU efter et derpå følgende fem års ophold i Danmark.</p>\r\n<p>Ankenævnet har ved brev af 5. september 2012 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/08/2013"
        },
        {
            "displayName": "Accession",
            "displayValue": "W20130942925"
        },
        {
            "displayName": "Entydig dokumentidentifikation",
            "displayValue": "BR000305"
        },
        {
            "displayName": "Dato for indlæggelse",
            "displayValue": "27/08/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9429"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "12/06/2013"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "12/045082"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}