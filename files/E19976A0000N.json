{
    "id": 120035,
    "title": "A-SKAT OG AM-BIDRAG 1997   AFSNIT N - LØNINDEHOLDELSE AF RESTANCER TIL DET OFFENTLIGE ",
    "documentTypeId": "1490",
    "isSagsforlobPeriodValid": true,
    "shortName": "STV nr 20064 af 01/01/1997",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P>N - Lønindeholdelse af restancer til det offentlige </P>  \r\n\r\n<P><A HREF=\"#AN.1\">N.1 Lovhjemlen </A> </P>  \r\n\r\n<P><A HREF=\"#AN.2\">N.2 Iværksættelse af lønindeholdelse </A> </P>  \r\n\r\n<UL>  \r\n\r\n<LI><A HREF=\"#AN.2.1\">N.2.1 Krav, der kan lønindeholdes for </A> <BR>  \r\n\r\n<LI><A HREF=\"#AN.2.2\">N.2.2 Hvornår kan lønindeholdelse foretages </A> <BR>  \r\n\r\n<LI><A HREF=\"#AN.2.3\">N.2.3 Lønindeholdelse hos en skyldner under  \r\n\r\n gældssanering </A> <BR>  \r\n\r\n<LI><A HREF=\"#AN.2.4\">N.2.4 Lønindeholdelse hos en skyldner under  \r\n\r\n betalingsstandsning </A> <BR>  \r\n\r\n<LI><A HREF=\"#AN.2.5\">N.2.5 Lønindeholdelse hos en skyldner under konkurs  \r\n\r\n</A> <BR>  \r\n\r\n<LI><A HREF=\"#AN.2.6\">N.2.6 Lønindeholdelse hos en skyldner under akkord </A>  \r\n\r\n<BR>  \r\n\r\n</UL>  \r\n\r\n<P><A HREF=\"#AN.3\">N.3 Ydelser, der kan foretages lønindeholdelse i </A> </P>  \r\n\r\n<UL>  \r\n\r\n<LI><A HREF=\"#AN.3.1\">N.3.1 KSL § 73, stk. 1 Arbejdsvederlag </A> <BR>  \r\n\r\n<LI><A HREF=\"#AN.3.2\">N.3.2 Lønmodtagere aflønnet med drikkepenge </A> <BR>  \r\n\r\n<LI><A HREF=\"#AN.3.3\">N.3.3 KSL § 73, stk. 4 Ventepenge, pensioner mv. </A>  \r\n\r\n<BR>  \r\n\r\n</UL>  \r\n\r\n<P><A HREF=\"#AN.4\">N.4 Forholdet til forældelse </A> </P>  \r\n\r\n<P><A HREF=\"#AN.5\">N.5 Lønindeholdelsesprocenten </A> </P>  \r\n\r\n<UL>  \r\n\r\n<LI><A HREF=\"#AN.5.1\">N.5.1 Indeholdelse med optil 15 % </A> <BR>  \r\n\r\n<LI><A HREF=\"#AN.5.2\">N.5.2 Indeholdelse med mere end 15 % </A> <BR>  \r\n\r\n</UL>  \r\n\r\n<P><A HREF=\"#AN.6\">N.6 Betaling </A> </P>  \r\n\r\n<UL>  \r\n\r\n<LI><A HREF=\"#AN.6.1\">N.6.1 Restancemyndigheden </A> <BR>  \r\n\r\n<LI><A HREF=\"#AN.6.2\">N.6.2 Indbetalingsfrist </A> <BR>  \r\n\r\n</UL>  \r\n\r\n<P><A HREF=\"#AN.7\">N.7 Arbejdsgivers underretnings- og opbevaringspligt </A>  \r\n\r\n</P>  \r\n\r\n<UL>  \r\n\r\n<LI><A HREF=\"#AN.7.1\">N.7.1 Hvem er arbejdsgiver </A> <BR>  \r\n\r\n<LI><A HREF=\"#AN.7.2\">N.7.2 Arbejdsgivers pligter </A> <BR>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Afsnit N - Lønindeholdelse af restancer til det  \r\n\r\n offentlige </H1>  \r\n\r\n<P></P>  \r\n\r\n<BR>  \r\n\r\n<P>Ved lønindeholdelse forstås, at Told Skat skriftligt pålægger en skyldners  \r\n\r\n arbejdsgiver at indeholde en del af skyldners løn, samt at afregne det  \r\n\r\n indeholdte beløb til Told Skat. </P>  \r\n\r\n<P>Ved lov nr. 1203 af 27. december 1996 er der vedtaget regler om et fælles  \r\n\r\n lønindeholdelsesregister. I lovens § 2, nr. 4 er det blandt andet bestemt, at  \r\n\r\n</P>  \r\n\r\n<P>Hypotekbanken skal modtage indbetalinger fra den indeholdelsespligtige  \r\n\r\n samt fordele og afregne indbetalingerne til myndighederne. </P>  \r\n\r\n<P>Det fremgår af lovens § 8, at Finansministeren fastsætter det nærmere  \r\n\r\n tidspunkt for lovens ikræfttræden. </P>  \r\n\r\n<P>Kommunerne er bemyndiget til at træffe afgørelse i 1. instans efter KSL §  \r\n\r\n 73, stk. 1, 1. pkt. og stk. 6, 1. pkt. (jf. lovbek. nr. 519 af 22. juni 1995  \r\n\r\n med senere ændringer), jf. bek. nr. 527 af 17. juni 1996  \r\n\r\n (udlægningsbekendtgørelsen), § 3, stk. 1, nr. 8. <BR>  \r\n\r\n</P>  \r\n\r\n<A NAME=\"AN.1\"></A>\r\n\r\n<DIV CLASS=REFPUNKT ID=\"AN.1\">  \r\n\r\n<P>N.1 Lovhjemlen <BR>  \r\n\r\n</P>  \r\n\r\n<P>Lønindeholdelse kan kun iværksættes, når der er udtrykkelig lovhjemmel til  \r\n\r\n det. </P>  \r\n\r\n<P>Hjemlen til at foretage lønindeholdelse findes i KSL § 73, stk. 1, som  \r\n\r\n ændret ved § 9 i lov nr. 1219 af 27. dec. 1996. Bestemmelsen finder  \r\n\r\n anvendelse på inddrivelse af skatter. Derudover er der i en række særlove  \r\n\r\n henvist til, at krav i henhold til loven kan inddrives efter samme regler,  \r\n\r\n som gælder for inddrivelse af personlige skatter, herunder ved  \r\n\r\n lønindeholdelse efter reglen i KSL § 73, stk. 1. <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.2\"></A>\r\n\r\n<DIV CLASS=REFPUNKT ID=\"AN.2\">  \r\n\r\n<P>N.2 Iværksættelse af lønindeholdelse <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.2.1\"></A>\r\n\r\n<DIV CLASS=REFPUNKT ID=\"AN.2.1\">  \r\n\r\n<P>N.2.1 Krav, der kan lønindeholdes for <BR>  \r\n\r\n</P>  \r\n\r\n<P>Lønindeholdelse kan som nævnt kun iværksættes for krav, hvor det i  \r\n\r\n lovgivningen positivt er nævnt, at inddrivelse kan ske på denne måde. KSL §  \r\n\r\n 73, stk. 1, som ændret ved § 9 i lov nr. 1219 af 27. dec. 1996, hjemler  \r\n\r\n lønindeholdelse for indkomstskat til staten, folkepensionsbidrag,  \r\n\r\n amtskommunal - og kommunal indkomstskat samt kirkeskatter. </P>  \r\n\r\n<P>Lønindeholdelsesadgangen omfatter ligeledes påløbne renter, gebyrer og  \r\n\r\n tillæg. KSL § 73, stk. 2, hjemler indeholdelse for A-skat samt beløb, som er  \r\n\r\n pålagt indeholdt, men hvor indbetaling ikke er sket. Sidstnævnte har  \r\n\r\n betydning i tilfælde, hvor en person er arbejdsgiver og lønmodtager på en  \r\n\r\n gang. </P>  \r\n\r\n<P>Endvidere kan lønindeholdelse ske for AM-bidrag efter AMFL § 15, stk. 6,  \r\n\r\n som ændret ved § 1 i lov nr. 988 af 22. nov. 1996, for toldkrav efter § 37,  \r\n\r\n stk. 4 i toldloven, for momskrav efter § 59, stk. 3 og 4 i momsloven samt for  \r\n\r\n lønsumsafgift efter § 13 a i lov om afgift af lønsum mv. </P>  \r\n\r\n<P>Der er nu mulighed for lønindeholdelse for bøder efter § 20 i SKL, efter §  \r\n\r\n 79A i KSL og efter straffelovens § 52. </P>  \r\n\r\n<P>I særlovgivingen er der blandt andet givet hjemmel til indeholdelse af  \r\n\r\n forfaldne, men ikke betalte afdrag på gæld til Statens Uddannelsesstøtte og  \r\n\r\n ejendomsskat, og i lov om dødsbo- og gaveafgift, § 39, stk. 2 og 3, er der  \r\n\r\n givet hjemmel til lønindeholdelse for bo- og gaveafgift. <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.2.2\"></A>\r\n\r\n<DIV CLASS=REFPUNKT ID=\"AN.2.2\">  \r\n\r\n<P>N.2.2 Hvornår kan lønindeholdelse foretages <BR>  \r\n\r\n</P>  \r\n\r\n<P>Af KSL § 73, stk. 1, som ændret ved § 9 i lov nr. 1219 af 27. dec. 1996  \r\n\r\n fremgår, at lønindeholdelse kan foretages på det tidspunkt, hvor udlæg kan  \r\n\r\n begæres. Efter retsplejelovens regler kan udlæg begæres, når der foreligger  \r\n\r\n en restance, det vil sige, ved udløbet af sidste rettidige betalingsdag.  \r\n\r\n Lønindeholdelse </P>  \r\n\r\n<P>skal derfor ikke afvente den i inddrivelseslovens § 9 foreskrevne  \r\n\r\n forkyndelse eller bekendtgørelse. </P>  \r\n\r\n<P>Er sidste rettidige betalingsdag overskredet, kan lønindeholdelse  \r\n\r\n iværksættes indtil fordringen er forældet. </P>  \r\n\r\n<P>Lønindeholdelse kræver ikke, at udlæg først har været forsøgt, ligesom et  \r\n\r\n foretaget udlæg ikke er til hinder for, at der samtidig iværksættes  \r\n\r\n lønindeholdelse. <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.2.3\"></A>\r\n\r\n<DIV CLASS=REFPUNKT ID=\"AN.2.3\">  \r\n\r\n<P>N.2.3 Lønindeholdelse hos en skyldner under gældssanering <BR>  \r\n\r\n</P>  \r\n\r\n<P>Højesteret har ved kendelse af 14. august 1987, jf. UfR 1987.755  \r\n\r\n fastslået, at skattemyndighedernes pålæg om lønindeholdelse under  \r\n\r\n behandlingen af en gældssaneringssag ikke kunne omstødes efter konkurslovens  \r\n\r\n §§ 72 og 74, da lønindeholdelse ikke er omfattet af disse regler. </P>  \r\n\r\n<P>Højesterets kendelse betyder, at lønindeholdelse begæret inden  \r\n\r\n gældssaneringssagens indledning kan fortsættes, ligesom der kan iværksættes  \r\n\r\n indeholdelse efter sagens indledning. Den anmeldte restance skal reduceres  \r\n\r\n med de beløb, som inddrives ved lønindeholdelse. </P>  \r\n\r\n<P>Efter gældssaneringskendelsens afsigelse, kan der kun foretages  \r\n\r\n lønindeholdelse for krav, som ikke er omfattet af kendelsen og for forfaldne,  \r\n\r\n men ikke-betalte afdrag i følge kendelsen. <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.2.4\"></A>\r\n\r\n<DIV CLASS=REFPUNKT ID=\"AN.2.4\">  \r\n\r\n<P>N.2.4 Lønindeholdelse hos en skyldner under betalingsstandsning <BR>  \r\n\r\n</P>  \r\n\r\n<P>Uanset om der er anmeldt betalingsstandsning til skifteretten, kan der ske  \r\n\r\n lønindeholdelse. Det gælder både for en påbegyndt lønindeholdelse og for  \r\n\r\n iværksættelse af en ny lønindeholdelse. <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.2.5\"></A>\r\n\r\n<DIV CLASS=REFPUNKT ID=\"AN.2.5\">  \r\n\r\n<P>N.2.5 Lønindeholdelse hos en skyldner under konkurs <BR>  \r\n\r\n</P>  \r\n\r\n<P>Er der afsagt konkursdekret for en skyldner, omfatter konkursboet  \r\n\r\n skyldners formue på tidspunktet for konkursdekretets afsigelse, og hvad der  \r\n\r\n under konkursen tilfalder ham, jf. konkurslovens § 32. </P>  \r\n\r\n<P>Skyldners indtægter ved egen virksomhed, og hvad der træder i stedet for,  \r\n\r\n er dog ikke omfattet af konkursen, jf. konkurslovens § 33. </P>  \r\n\r\n<P>Selv om konkursdekret er afsagt, kan en påbegyndt lønindeholdelse  \r\n\r\n fortsættes, og der kan iværksættes en ny indeholdelse. Den anmeldte restance  \r\n\r\n skal nedskrives med det beløb, som inddrives via lønindeholdelse. </P>  \r\n\r\n<P>Konkursen frigør ikke skyldner for den ufyldestgjorte gæld.  \r\n\r\n Lønindeholdelse kan derfor efter konkursens afslutning foretages for den  \r\n\r\n ufyldestgjorte del af fordringen. <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.2.6\"></A>\r\n\r\n<DIV CLASS=REFPUNKT ID=\"AN.2.6\">  \r\n\r\n<P>N.2.6 Lønindeholdelse hos en skyldner under akkord <BR>  \r\n\r\n</P>  \r\n\r\n<P>Konkurslovens § 171, stk. 1 forbyder foretagelse af udlæg og arrest efter  \r\n\r\n åbning af akkordforhandlinger. Bestemmelsen nævner ikke lønindeholdelse. </P>  \r\n\r\n<P>Østre Landsret undlod ved kendelse af 17. november 1982, jf. UfR 1983.  \r\n\r\n 252, at underkende en foretagen lønindeholdelse. </P>  \r\n\r\n<P>Efter akkordens åbning kan en påbegyndt lønindeholdelse derfor fortsættes,  \r\n\r\n og en ny indeholdelse kan iværksættes. Lønindeholdelse kan ske både for krav,  \r\n\r\n som er omfattet af akkorden og for krav, som ikke er omfattet af akkorden.  \r\n\r\n</P>  \r\n\r\n<P>Foretages lønindeholdelse for krav omfattet af akkorden, skal den anmeldte  \r\n\r\n fordring nedskrives med det indeholdte beløb. </P>  \r\n\r\n<P>Efter stadfæstelse af akkorden kan indeholdelse kun ske for krav, som ikke  \r\n\r\n er omfattet af akkorden. Misligholder skyldner akkorden, uden at denne  \r\n\r\n ophæves, kan forfaldne - men ikke betalte afdrag - ligeledes inddrives ved  \r\n\r\n lønindeholdelse. <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.3\"></A>\r\n\r\n<DIV CLASS=REFPUNKT ID=\"AN.3\">  \r\n\r\n<P>N.3 Ydelser, der kan foretages lønindeholdelse i <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.3.1\"></A>\r\n\r\n<DIV CLASS=REFPUNKT ID=\"AN.3.1\">  \r\n\r\n<P>N.3.1 KSL § 73, stk. 1 Arbejdsvederlag <BR>  \r\n\r\n</P>  \r\n\r\n<P>KSL § 73, stk. 1 og 4, som ændret ved § 9 i lov nr. 1219 af 27. dec. 1996,  \r\n\r\n opregner de ydelser, hvori lønindeholdelse kan ske. </P>  \r\n\r\n<P>Det drejer sig efter KSL § 73, stk. 1 om løn, provision eller andet  \r\n\r\n arbejdsvederlag samt forskudsvis udbetaling heraf, og endelig A-indkomst, der  \r\n\r\n hidrører fra partsfiskeri. </P>  \r\n\r\n<P>Er der tale om arbejdsvederlag, kan ydelsen gøres til genstand for  \r\n\r\n lønindeholdelse, uanset om vederlaget er B-indkomst. </P>  \r\n\r\n<P>Lønindeholdelse kan også foretages i feriegodtgørelse. Udbetaler  \r\n\r\n arbejdsgiver løn under ferien, foretages lønindeholdelsen heri. Indeholdelsen  \r\n\r\n skal foretages ved godskrivning af feriegodtgørelsen. Denne sker hver måned,  \r\n\r\n jf. KSLbek. nr. 768 af 19. sept. 1995, § 22, stk. 2, som ændret ved bek. nr.  \r\n\r\n 1012 af 2. dec. 1996. </P>  \r\n\r\n<P>Grundlaget for lønindeholdelse er skyldners bruttoindkomst. Grundlaget for  \r\n\r\n lønindeholdelse er således det udbetalte eller godskrevne arbejdsvederlag  \r\n\r\n efter fradrag af lønmodtagerbidrag, A-skat, ATP-bidrag samt efter fradrag af  \r\n\r\n arbejdsgiverens pensionsindbetaling, hvis den er omfattet af PBL § 19. </P>  \r\n\r\n<P>Der kan således indeholdes i visse løntillæg, for eksempel tantieme,  \r\n\r\n gratiale samt overarbejdsbetaling. </P>  \r\n\r\n<P>Skatteværdien af fri kost og logi kan derimod ikke længere gøres til  \r\n\r\n genstand for lønindeholdelse. </P>  \r\n\r\n<P>I beregningsgrundlaget skal heller ikke medtages beløb, der ved  \r\n\r\n lønforskrivning efter tjenstemandslovens § 57 indeholdes i løn til dækning af  \r\n\r\n tjenestemandslån, jf. UfR 91.49 (ØLD). </P>  \r\n\r\n<P>Beløb der ikke udbetales til lønmodtager, men som i stedet betales af  \r\n\r\n arbejdsgiveren til tredjemand på den pågældende lønmodtagers vegne, indgår i  \r\n\r\n grundlaget for lønindeholdelse. Det gælder arbejdsgiverens betaling af  \r\n\r\n lønmodtagerens private udgifter, og f.eks. pensionsindbetalinger, der ikke er  \r\n\r\n omfattet af PBL § 19. Tilsvarende gælder for arbejdsgivers indbetalinger til  \r\n\r\n en kapitalpensionsordning, medmindre ordningen er omfattet af PBL § 19. </P>  \r\n\r\n<P>Godtgørelse for slid og merudgifter, for eksempel værktøjspenge, skurpenge  \r\n\r\n eller befordringsgodtgørelse mv., kan derimod ikke gøres til genstand for  \r\n\r\n lønindeholdelse. </P>  \r\n\r\n<P>Det afgørende kriterium for, hvilke tillæg der kan foretages  \r\n\r\n lønindeholdelse i, er om ydelsen er et vederlag for udgifter, der er  \r\n\r\n forbundet med tjenesten, eller om ydelsen ikke udbetales eller godskrives  \r\n\r\n lønmodtageren. I bekræftende fald kan beløbet ikke gøres til genstand for  \r\n\r\n lønindeholdelse. <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.3.2\"></A>\r\n\r\n<DIV CLASS=REFPUNKT ID=\"AN.3.2\">  \r\n\r\n<P>N.3.2 Lønmodtagere aflønnet med drikkepenge <BR>  \r\n\r\n</P>  \r\n\r\n<P>I ansættelsesforhold, hvor arbejdstager lønnes med drikkepenge, der  \r\n\r\n ansættes til en bestemt brøkdel af det beløb, som arbejdstager indtjener på  \r\n\r\n arbejdsgivers vegne, gælder reglen i KSL § 73, stk. 6. </P>  \r\n\r\n<P>Lønindeholdelse foretages i disse tilfælde ved, at arbejdsgiveren  \r\n\r\n skriftligt pålægges ved hver afregning med arbejdstager at afkræve det beløb,  \r\n\r\n som skal dække lønindeholdelsen. </P>  \r\n\r\n<P>Reglen i KSL § 73, stk. 3 skal respekteres også ved indeholdelse i  \r\n\r\n drikkepenge. Hvor meget, der kan indeholdes, beregnes ud fra det beløb,  \r\n\r\n hvormed drikkepengene medregnes ved opgørelsen af den skattepligtige  \r\n\r\n indkomst. </P>  \r\n\r\n<P>Hvis lønmodtageren vægrer sig ved at indbetale det beløb, som hans  \r\n\r\n arbejdsgiver er pålagt at indeholde, kan han uanset gældende opsigelsesvarsel  \r\n\r\n afskediges med øjeblikkeligt varsel, jf. KSL § 73, stk. 6. </P>  \r\n\r\n<P>Lønmodtageren underrettes skriftligt om lønindeholdelsen og om muligheden  \r\n\r\n for afskedigelse i tilfælde af manglende afregning. <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.3.3\"></A>\r\n\r\n<DIV CLASS=REFPUNKT ID=\"AN.3.3\">  \r\n\r\n<P>N.3.3 KSL § 73, stk. 4 Ventepenge, pensioner mv. <BR>  \r\n\r\n</P>  \r\n\r\n<P>Efter KSL § 73, stk. 4 kan der foretages lønindeholdelse i ventepenge,  \r\n\r\n pension og ligende understøttelser, der udredes af statskassen, kommunale  \r\n\r\n kasser og andre offentlige eller private kasser. Forinden lønindeholdelse  \r\n\r\n iværksættes i disse ydelser skal skattemyndigheden vurdere, om der er særlige  \r\n\r\n hensyn, der taler imod en sådan lønindeholdelse. KSL § 73, stk. 4 omfatter  \r\n\r\n endvidere blandt andet folkepension, førtidspension, </P>  \r\n\r\n<P>efterløn, arbejdsløshedsdagpenge, sygedagpenge, invalidepension og  \r\n\r\n tjenestemandspensioner. </P>  \r\n\r\n<P>Det kan være vanskeligt at afgrænse de ydelser, der efter KSL § 73, stk. 4  \r\n\r\n kan foretages lønindeholdelse i. </P>  \r\n\r\n<P>Der kan ikke foretages lønindeholdelse i forsikringsydelser, der udbetales  \r\n\r\n fra forsikringsselskaber, jf. SD-cirk. 1985-11. </P>  \r\n\r\n<P>Derimod kan lønindeholdelse foretages i ægtefællepension, jf. UfR 1988.756  \r\n\r\n ØLD, som anerkendte lønindeholdelse i en ægtefællepension, idet retten fandt,  \r\n\r\n at kapitalgrundlaget for ydelserne var tilvejebragt på den for pensioner  \r\n\r\n sædvanlige måde. </P>  \r\n\r\n<P>Ved SD-cirk. 1979-3 samt TSS-cirk. 1994-3 om kontanthjælp efter  \r\n\r\n bistandslovens §§ 37a, 43 og 47a, samt SD-cirk. 1984-5 om stipendier fra  \r\n\r\n Statens </P>  \r\n\r\n<P>Uddannelsesstøtte (SU) er det bestemt, at indeholdelse ikke skal ske i  \r\n\r\n sådanne ydelser, selv om de efter deres art er omfattet af KSL § 73, stk. 4.  \r\n\r\n Stipendier fra SU overgik den 1. januar 1992 til at være A-indkomst. Der  \r\n\r\n foretages på trods heraf ikke lønindeholdelse i disse beløb. Baggrunden  \r\n\r\n herfor er formålet med og størrelsen af disse beløb samt det forhold, at der  \r\n\r\n ud over indeholdelse af A-skat også indeholdes restskat i SU-ydelsen. </P>  \r\n\r\n<P>Lønindeholdelse kan ikke ske i ydelser, der tilkommer skyldners ægtefælle.  \r\n\r\n</P>  \r\n\r\n<P>Inddrivelse af restancen hos ægtefællen må derfor ske efter regler i KSL §  \r\n\r\n 72, stk. 2 om subsidiært udlæg. <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.4\"></A>\r\n\r\n<DIV CLASS=REFPUNKT ID=\"AN.4\">  \r\n\r\n<P>N.4 Forholdet til forældelse <BR>  \r\n\r\n</P>  \r\n\r\n<P>Som tidligere nævnt kan begæring om lønindeholdelse tidligst fremsættes  \r\n\r\n ved udløbet af sidste rettidige betalingsdag. </P>  \r\n\r\n<P>Retten til at begære lønindeholdelse for et krav bevares så længe selve  \r\n\r\n kravet ikke er forældet. </P>  \r\n\r\n<P>Statslige og kommunale skatte- og afgiftskrav forældes efter 1908-lovens §  \r\n\r\n 1, nr. 4 på 5 år. Forældelsesfristen regnes fra forfaldsdagen og indtræder,  \r\n\r\n med mindre skyldner inden fristens udløb erkender at skylde beløbet, eller  \r\n\r\n kreditor foretager retslige skridt mod skyldner. </P>  \r\n\r\n<P>Fremsendelse af en begæring om lønindeholdelse er som hovedregel ikke et  \r\n\r\n retsskridt, der afbryder forældelsen. Baggrunden herfor er, at der ikke i  \r\n\r\n forbindelse med lønindeholdelsesbegæringer sker en formel tilsigelse af  \r\n\r\n skyldner som ved udlæg, ligesom skyldner ikke har samme mulighed for at  \r\n\r\n indbringe lønindholdelsen for fogedretten. </P>  \r\n\r\n<P>Regionerne skal derfor i tilfælde, hvor forældelsesfristen er ved at  \r\n\r\n springe, sørge for at der tillige foretages udlæg for kravet. <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.5\"></A>\r\n\r\n<DIV CLASS=REFPUNKT ID=\"AN.5\">  \r\n\r\n<P>N.5 Lønindeholdelsesprocenten <BR>  \r\n\r\n</P>  \r\n\r\n<P>Af KSL § 73, stk. 3 fremgår, at lønindeholdelsen højst kan udgøre 20 % af  \r\n\r\n lønudbetalingen efter fradrag af den i KSL § 46 og § 49 indeholdte skat. I  \r\n\r\n praksis er grundlaget for lønindeholdelsen bruttoindkomsten efter fradrag af  \r\n\r\n lønmodtagerbidrag, A-skat, ATP-bidrag samt arbejdsgiverens  \r\n\r\n pensionsindbetaling, hvis den er omfattet af PBL § 19, jf. ovenfor under  \r\n\r\n N.3.1. Der skal ikke foretages andre fradrag, før indeholdelsesbeløbet  \r\n\r\n beregnes. </P>  \r\n\r\n<P>Procentsatsen kan ikke forhøjes i tilfælde, hvor der ikke indeholdes  \r\n\r\n A-skat, for eksempel fordi skyldner har frikort eller udelukkende optjener  \r\n\r\n B-indkomst. I disse tilfælde er beregningsgrundlaget bruttolønnen. </P>  \r\n\r\n<P>At der &quot;højst&quot; kan indeholdes 20 % giver mulighed for at  \r\n\r\n indeholde med en lavere procentsats, idet der skal overlades skyldneren det  \r\n\r\n nødvendige til eget og familiens underhold. </P>  \r\n\r\n<P>Ved fastsættelsen af lønindeholdelsesprocenten skal der således foretages  \r\n\r\n en vurdering svarende til den i retsplejelovens § 509 vedrørende  \r\n\r\n trangsbeneficiet. </P>  \r\n\r\n<P>Som udgangspunkt anvendes de samme indkomstkriterier som ved  \r\n\r\n gældssanering. <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.5.1\"></A>\r\n\r\n<DIV CLASS=REFPUNKT ID=\"AN.5.1\">  \r\n\r\n<P>N.5.1 Indeholdelse med optil 15 % <BR>  \r\n\r\n</P>  \r\n\r\n<P>For så vidt angår indeholdelse efter KSL § 73, stk. 1 (løn m.v.), som  \r\n\r\n ændret ved § 9 i lov nr. 1219 af 27. dec. 1996, er der ved fastsættelsen af  \r\n\r\n en lønindeholdelsesprocent på 15%, som udgangspunkt taget hensyn til, at  \r\n\r\n skyldner ikke må fratages sit eksistensgrundlag. Konsekvensen heraf er, at  \r\n\r\n indeholdelse generelt kan foretages med 15 %, men at der efter en konkret  \r\n\r\n vurdering kan indeholdes med en lavere procentsats. </P>  \r\n\r\n<P>I sager, hvor lønindeholdelse sker med op til 15 %, må regionen ud fra de  \r\n\r\n foreliggende oplysninger om skyldners og hans husstands indkomst-, bolig- og  \r\n\r\n formueforhold vurdere, hvor meget der skal overlades skyldner til eget og  \r\n\r\n familiens underhold. </P>  \r\n\r\n<P>Af KSL § 73, stk. 1 fremgår, at vedkommende skattemyndighed skriftligt kan  \r\n\r\n pålægge skatteyderens arbejdsgiver at indeholde i skatteyderens lønning,  \r\n\r\n provision mv. </P>  \r\n\r\n<P>Ønsker regionen at foretage lønindeholdelse efter reglen i KSL § 73, stk.  \r\n\r\n 4 må der ikke være særlige hensyn, som taler imod det. Kommune eller region  \r\n\r\n skal derfor foretage en vurdering af skyldners betalingsevne og herudfra  \r\n\r\n vurdere, hvor meget der kan fratages ved lønindeholdelse. <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.5.2\"></A>\r\n\r\n<DIV CLASS=REFPUNKT ID=\"AN.5.2\">  \r\n\r\n<P>N.5.2 Indeholdelse med mere end 15 % <BR>  \r\n\r\n</P>  \r\n\r\n<P>Ved lov nr. 391 af 6. juni 1991 er den maksimale lønindeholdelsesprocent  \r\n\r\n forhøjet fra 15 til 20 %, jf. KSL § 73, stk. 3. </P>  \r\n\r\n<P>Foretages lønindeholdelse med en procentsats mellem 15 og 20 %, skal  \r\n\r\n myndigheden i hvert enkelt tilfælde foretage en nærmere vurdering af, at der  \r\n\r\n overlades skyldner de nødvendige midler. Til brug for denne vurdering skal  \r\n\r\n myndigheden have aktuelle oplysninger, som entydigt peger på, at en sådan  \r\n\r\n lønindeholdelse vil være forsvarlig. Oplysningerne kan for eksempel indhentes  \r\n\r\n fra skyldner selv. <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.6\"></A>\r\n\r\n<DIV CLASS=REFPUNKT ID=\"AN.6\">  \r\n\r\n<P>N.6 Betaling <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.6.1\"></A>\r\n\r\n<DIV CLASS=REFPUNKT ID=\"AN.6.1\">  \r\n\r\n<P>N.6.1 Restancemyndigheden <BR>  \r\n\r\n</P>  \r\n\r\n<P>Ved lov nr. 1203 af 27. december 1996 er der vedtaget regler om et fælles  \r\n\r\n lønindeholdelsesregister. I lovens § 2, nr. 4 er det bestemt, at  \r\n\r\n Hypotekbanken skal modtage indbetalinger fra den indeholdelsespligtige samt  \r\n\r\n fordele og afregne indbetalingerne til myndighederne. I lovens § 8 er det  \r\n\r\n bestemt, at </P>  \r\n\r\n<P>Finansministeren fastsætter tidspunktet for lovens ikræfttræden. Loven vil  \r\n\r\n træde i kraft senere på året. Indtil lovens ikræfttræden skal indbetaling ske  \r\n\r\n til den kommune eller den told- og skatteregion, der forestår  \r\n\r\n restanceinddrivelsen. <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.6.2\"></A>\r\n\r\n<DIV CLASS=REFPUNKT ID=\"AN.6.2\">  \r\n\r\n<P>N.6.2 Indbetalingsfrist <BR>  \r\n\r\n</P>  \r\n\r\n<P>Beløb, der indeholdes i løn mv., forfalder til betaling den 1. i den  \r\n\r\n kalendermåned, der følger efter tidspunktet for indeholdelsen, og skal  \r\n\r\n betales senest den 15. i forfaldsmåneden, jf. § 34, stk. 3 i KSLbek. nr. 768  \r\n\r\n af 19. sept. 1995. </P>  \r\n\r\n<P>Hvis sidste rettidige betalingsdag er en søgne- helligdag forlænges  \r\n\r\n fristen til næstfølgende hverdag. Som eksempel kan nævnes, at beløb, som  \r\n\r\n indeholdes i januar, forfalder til betaling den 1. februar, og skal afregnes  \r\n\r\n til regionen senest den 15. februar. </P>  \r\n\r\n<P>Arbejdsgiveren kan ikke forlange, at regionen selv skal afhente beløbet.  \r\n\r\n</P>  \r\n\r\n<P>Indbetaling skal ske til den region, som har givet arbejdsgiveren pålæg om  \r\n\r\n lønindeholdelse, jf. samme bek. § 34, stk. 1. Flytter skyldner, kan regionen  \r\n\r\n pålægge arbejdsgiveren at indbetale indeholdte beløb til den region, hvor  \r\n\r\n skyldner nu har bopæl. <BR>  \r\n\r\n</P>  \r\n\r\n<P>N.6.2.1 Morarente <BR>  \r\n\r\n</P>  \r\n\r\n<P>Ved for sen betaling skal der betales morarenter, som er på 1,3 pct. pr.  \r\n\r\n påbegyndt måned fra forfaldsdagen, jf. KSL § 63, stk. 2. <BR>  \r\n\r\n</P>  \r\n\r\n<P>N.6.2.2 Straffebestemmelser <BR>  \r\n\r\n</P>  \r\n\r\n<P>Af KSL § 73, stk. 10 fremgår, at den indeholdelsespligtige kan pålægges  \r\n\r\n ansvar for en række forhold. <BR>  \r\n\r\n</P>  \r\n\r\n<P>N.6.2.2.1 KSL § 69 Hæftelse <BR>  \r\n\r\n</P>  \r\n\r\n<P>Arbejdsgiveren hæfter direkte overfor det offentlige for såvel indeholdte,  \r\n\r\n men ikke afregnede beløb, som for beløb der burde være indeholdt. </P>  \r\n\r\n<P>Sådanne beløb kan derfor inddrives efter reglerne i lov nr. 278 af 25. maj  \r\n\r\n 1976 om fremgangsmåden ved inddrivelse af skatter og afgifter mv., jf. KSL §  \r\n\r\n 72. Udlægsadgangen gælder også for renter, gebyrer mv. </P>  \r\n\r\n<P>Hæftelse for undladelse af at efterkomme et pålæg om lønindeholdelse eller  \r\n\r\n indeholdelse af et for lille beløb forudsætter, jf. KSL § 69, at den  \r\n\r\n indeholdelsespligtige har udvist forsømmelighed. Det er den  \r\n\r\n indeholdelsespligtige, som har bevisbyrden for, at han ikke har udvist  \r\n\r\n forsømmelighed (dvs. omvendt bevisbyrde). I praksis har det vist sig, at  \r\n\r\n bevisbyrden er pålagt skattemyndighederne. <BR>  \r\n\r\n</P>  \r\n\r\n<P>N.6.2.2.2 Strafansvar efter KSL § 74 <BR>  \r\n\r\n</P>  \r\n\r\n<P>Undladelse af at efterkomme et pålæg om lønindeholdelse kan straffes med  \r\n\r\n en bøde, som udgør 25 % af det ikke indeholdte beløb, dog minimum 300 kr.,  \r\n\r\n jf. KSL § 74, stk. 1, nr. 1. </P>  \r\n\r\n<P>Afregnes et indeholdt beløb ikke rettidigt, kan der pålægges en bøde  \r\n\r\n beregnet efter samme principper, som gælder for manglende afregning af  \r\n\r\n A-skatter, jf. KSL § 74, stk. 1, nr. 2. </P>  \r\n\r\n<P>For samtlige nævnte strafbestemmelser gælder, at der kun kan gøres ansvar  \r\n\r\n gældende, hvis den indeholdelsespligtige har handlet forsætligt eller udvist  \r\n\r\n grov uagtsomhed. </P>  \r\n\r\n<P>Straffesager rejses i praksis primært i forbindelse med manglende  \r\n\r\n overholdelse af reglerne om A-skat. Det vil dog kunne forekomme, at der  \r\n\r\n rejses tiltale for overtrædelse af reglerne om lønindeholdelse. <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.7\"></A>\r\n\r\n<DIV CLASS=REFPUNKT ID=\"AN.7\">  \r\n\r\n<P>N.7 Arbejdsgivers underretnings- og opbevaringspligt <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.7.1\"></A>\r\n\r\n<DIV CLASS=REFPUNKT ID=\"AN.7.1\">  \r\n\r\n<P>N.7.1 Hvem er arbejdsgiver <BR>  \r\n\r\n</P>  \r\n\r\n<P>Det er skyldners arbejdsgiver, som med hjemmel i KSL § 73, stk. 1, som  \r\n\r\n ændret ved § 9 i lov nr. 1219 af 27. dec. 1996, kan pålægges at foretage  \r\n\r\n lønindeholdelse, og som skal indeholde A-skat. </P>  \r\n\r\n<P>Det er af betydning, om arbejdsforholdet har været af en vis varighed,  \r\n\r\n eller om der kun er tale om levering af enkeltstående tjenesteydelser. </P>  \r\n\r\n<P>I tilfælde, hvor arbejdet udføres som led i skyldners selvstændige  \r\n\r\n virksomhed, er lønindeholdelse udelukket. </P>  \r\n\r\n<P>Det kan have vejledende betydning, om der skal indeholdes A-skat af beløb,  \r\n\r\n som udbetales til skyldner. </P>  \r\n\r\n<P>For at foretage lønindeholdelse, skal arbejdsgiveren have hjemting her i  \r\n\r\n landet, eller han skal lade lønudbetaling ske via en befuldmægtiget, som har  \r\n\r\n hjemting her i landet. Om hjemting se retsplejeloven §§ 235-240 og afsnit  \r\n\r\n C.1.1.1. Lønindeholdelse kan således ikke ske ved fremmede landes  \r\n\r\n diplomatiske repræsentationer i Danmark. </P>  \r\n\r\n<P>Derimod er det uden betydning, om skyldner har hjemting i Danmark, eller  \r\n\r\n om han er skattepligtig af indtægten i Danmark, når blot udbetalingen  \r\n\r\n foretages af en person, som har hjemting her, og som på grund af status som  \r\n\r\n arbejdsgiver kan pålægges indeholdelsespligt. </P>  \r\n\r\n<P>Ved en udlægsforretning har skyldner pligt til at give regionen oplysning  \r\n\r\n om, hvem hans arbejdsgiver er, jf. retsplejeloven § 497, stk. 1. Nægtelse  \r\n\r\n straffes med bøde. <BR>  \r\n\r\n</P>  \r\n\r\n</DIV>  \r\n\r\n<A NAME=\"AN.7.2\"></A>\r\n\r\n<DIV CLASS=REFPUNKT ID=\"AN.7.2\">  \r\n\r\n<P>N.7.2 Arbejdsgivers pligter <BR>  \r\n\r\n</P>  \r\n\r\n<P>Den indeholdelsespligtiges pligter i forbindelse med lønindeholdelse er  \r\n\r\n reguleret i KSL § 73, stk. 8 og i KSLbek. nr. 768 af 19. sept. 1995. </P>  \r\n\r\n<P>Hvis en arbejdsgiver modtager begæring om indeholdelse for en person, som  \r\n\r\n ikke er beskæftiget hos ham, skal dette meddeles regionen inden 5 dage. </P>  \r\n\r\n<P>Ophør af arbejdsforhold skal ligeledes meddeles regionen inden 5 dage  \r\n\r\n efter ophøret, hvis der er begæret lønindeholdelse for en restance, som ikke  \r\n\r\n er fuldt afviklet. </P>  \r\n\r\n<P>Regionen og lønmodtageren skal endvidere fra arbejdsgiveren have oplysning  \r\n\r\n om størrelsen af det indeholdte beløb, jf. KSLbek. nr. 768 af 19. sept. 1995,  \r\n\r\n § 34, stk. 4. </P>  \r\n\r\n<P>Arbejdsgiveren kan ikke kræve vederlag for administrationen af en begæring  \r\n\r\n om lønindeholdelse. Direkte udgifter, for eksempel porto kan dog kræves  \r\n\r\n dækket hos skyldner. </P>  \r\n\r\n<P>Endelig skal en indeholdelsespligtig besvare skriftlige henvendelser fra  \r\n\r\n regionen af betydning for indeholdelsen, jf. KSLbek. nr. 768 af 19. sept.  \r\n\r\n 1995, § 35. Regnskabsmateriale vedrørende indeholdelsen skal opbevares i 5 år  \r\n\r\n efter udløbet af det kalenderår, hvor indeholdelsen er foretaget, jf. samme  \r\n\r\n bek. § 36. </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19976A0000N"
        },
        {
            "displayName": "Entydig dokumentidentifikation",
            "displayValue": "AN008993"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1997"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}