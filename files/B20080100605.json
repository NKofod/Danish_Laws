{
    "id": 121231,
    "title": "Bekendtgørelse om synsfri sammenkobling af lastbil og påhængskøretøj med en tilladt totalvægt på over 3.500 kg",
    "documentTypeId": "60",
    "isSagsforlobPeriodValid": true,
    "shortName": "BEK nr 1006 af 09/10/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om synsfri sammenkobling af lastbil og påhængskøretøj med en tilladt totalvægt på over 3.500 kg</p>\r\n      <p class=\"Indledning2\">I medfør af § 68, stk. 1, § 70, stk. 3, § 73, stk. 1, og § 118, stk. 8, i færdselsloven, jf. lovbekendtgørelse nr. 1276 af 24. oktober 2007, som ændret ved lov nr. 309 af 19. april 2006, fastsættes:</p>\r\n      <p class=\"Paragraf\"><span class=\"ParagrafNr\">§ 1.</span> Ved synsfri sammenkobling forstås sammenkobling af bil og påhængskøretøj uden forudgående syn og godkendelse ved en synsvirksomhed af vogntoget.</p>\r\n      <p class=\"Paragraf\"><span class=\"ParagrafNr\">§ 2.</span> Køretøjer, der skal benyttes til synsfri sammenkobling, skal opfylde de særlige krav til indretning og udstyr, der er fastsat for køretøjer til synsfri sammenkobling i bekendtgørelse om detailforskrifter for køretøjers indretning og udstyr.</p>\r\n      <p class=\"ParagrafGruppeOverskrift\">Sættevogne/påhængsredskaber på sættevognschassis</p>\r\n      <p class=\"Paragraf\"><span class=\"ParagrafNr\">§ 3.</span> Lastbil, hvis tilladte totalvægt overstiger 3.500 kg, kan registreres til synsfri sammenkobling med danske sættevogne/påhængsredskaber på sættevognschassis og udenlandske sættevogne.</p>\r\n      <p class=\"Stk2\"><span class=\"StkNr\">Stk. 2.</span> Sættevogn, hvis tilladte totalvægt overstiger 3.500 kg, kan registreres til synsfri sammenkobling med lastbil.</p>\r\n      <p class=\"Stk2\"><span class=\"StkNr\">Stk. 3.</span> Registreringspligtigt påhængsredskab, hvis tilladte totalvægt overstiger 3.500 kg, og som er opbygget på et typegodkendt sættevognschassis, kan registreres til synsfri sammenkobling med lastbil.</p>\r\n      <p class=\"Stk2\"><span class=\"StkNr\">Stk. 4.</span> Køretøjerne skal inden anmeldelse til registrering:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> være synet og godkendt til synsfri sammenkobling af en synsvirksomhed, eller</p>\r\n          <p class=\"Liste1\"><span class=\"Liste1Nr\">2)</span> være godkendt til synsfri sammenkobling af Færdselsstyrelsen i forbindelse med udstedelse af standardtypegodkendelse eller anmeldt EF-typegodkendelse.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 4.</span> Lastbil og dansk sættevogn/påhængsredskab på sættevognschassis må kun sammenkobles synsfrit, såfremt</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> begge køretøjer er registreret til synsfri sammenkobling,</p>\r\n          <p class=\"Liste1\"><span class=\"Liste1Nr\">2)</span> sættevognens/påhængsredskabets faktiske hovedbolttryk og samlede faktiske akseltryk ikke overstiger de værdier for henholdsvis tilladt skammelbelastning og samlet tilladt akseltryk, der er anført i lastbilens registreringsattest,</p>\r\n          <p class=\"Liste1\"><span class=\"Liste1Nr\">3)</span> vogntogets dimensioner opfylder kravene i bekendtgørelse om køretøjers største bredde, længde, højde, vægt og akseltryk, og</p>\r\n          <p class=\"Liste1\"><span class=\"Liste1Nr\">4)</span> afstanden mellem bilens bageste aksel og sættevognens/påhængsredskabets forreste aksel er mindst</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> 2,5 m i vogntog med 5 eller flere aksler, dog</p>\r\n              <p class=\"Liste2\"><span class=\"Liste2Nr\">b)</span> 3,0 m, hvis sættevognen/påhængsredskabet har 3 aksler, hvor nogen indbyrdes afstand er mindre end 1,1 m, eller</p>\r\n              <p class=\"Liste2\"><span class=\"Liste2Nr\">c)</span> 4,0 m i vogntog med en faktisk totalvægt på mere end 44.000 kg.</p>\r\n            </div>\r\n          </p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Lastbilens registreringsattest eller kopi heraf skal medbringes under kørslen og på forlangende forevises til politiet.</p>\r\n      <p class=\"Stk2\"><span class=\"StkNr\">Stk. 3.</span> Hvis der for lastbilen er udfærdiget koblingsattest, skal denne eller kopi heraf medbringes og benyttes i stedet for registreringsattesten.</p>\r\n      <p class=\"Paragraf\"><span class=\"ParagrafNr\">§ 5.</span> Lastbil og udenlandsk sættevogn må kun sammenkobles synsfrit, hvis lastbilen er registreret til synsfri sammenkobling, og den udenlandske sættevogn</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> er forsynet med 2 tommer hovedbolt,</p>\r\n          <p class=\"Liste1\"><span class=\"Liste1Nr\">2)</span> på alle hjul er forsynet med trykluftbremser, som kan tilsluttes lastbilens driftsbremse,</p>\r\n          <p class=\"Liste1\"><span class=\"Liste1Nr\">3)</span> er forsynet med ABS (blokeringsfri bremser), der kan tilsluttes lastbilen, eller er forsynet med ALB (automatisk lastafhængig bremsekraftregulering), og</p>\r\n          <p class=\"Liste1\"><span class=\"Liste1Nr\">4)</span> sættevognens el-anlæg skal kunne tilsluttes lastbilens el-anlæg.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> § 4, stk. 1, nr. 2-5, finder tilsvarende anvendelse for udenlandske sættevogne. Den udenlandske sættevogns faktiske hovedbolttryk, samlede faktiske akseltryk og faktiske totalvægt må dog aldrig overstige, hvad sættevognen er registreret eller godkendt til i sit hjemland.</p>\r\n      <p class=\"Stk2\"><span class=\"StkNr\">Stk. 3.</span> Den udenlandske sættevogn skal være registreret i hjemlandet eller, såfremt sættevogne ikke registreres i vedkommende land, godkendt til kørsel i hjemlandet.</p>\r\n      <p class=\"Stk2\"><span class=\"StkNr\">Stk. 4.</span> Lastbilens og den udenlandske sættevogns registreringsattest eller kopi heraf skal medbringes under kørslen og på forlangende forevises til politiet. Såfremt sættevogne ikke registreres i vedkommende land, skal i stedet medbringes bevis for sættevognens godkendelse til kørsel i hjemlandet.</p>\r\n      <p class=\"Stk2\"><span class=\"StkNr\">Stk. 5.</span> Hvis der for lastbilen er udfærdiget koblingsattest, skal denne eller kopi heraf medbringes og benyttes i stedet for registreringsattesten.</p>\r\n      <p class=\"Stk2\"><span class=\"StkNr\">Stk. 6.</span> Den udenlandske sættevogn skal være forsynet med den i hjemlandet udleverede nummerplade, såfremt sættevogne forsynes med egen nummerplade i vedkommende land.</p>\r\n      <p class=\"Stk2\"><span class=\"StkNr\">Stk. 7.</span> Den udenlandske sættevogn skal bagpå være forsynet med hjemlandets nationalitetsmærke.</p>\r\n      <p class=\"ParagrafGruppeOverskrift\">Påhængsvogne/påhængsredskaber på påhængsvognschassis</p>\r\n      <p class=\"Paragraf\"><span class=\"ParagrafNr\">§ 6.</span> Lastbil, hvis tilladte totalvægt overstiger 3.500 kg, kan registreres til synsfri sammenkobling med påhængsvogne/påhængsredskaber på påhængsvognschassis.</p>\r\n      <p class=\"Stk2\"><span class=\"StkNr\">Stk. 2.</span> Påhængsvogn, hvis tilladte totalvægt overstiger 3.500 kg, kan registreres til synsfri sammenkobling med lastbil.</p>\r\n      <p class=\"Stk2\"><span class=\"StkNr\">Stk. 3.</span> Registreringspligtigt påhængsredskab, hvis tilladte totalvægt overstiger 3.500 kg, og som er opbygget på et typegodkendt påhængsvognschassis, kan registreres til synsfri sammenkobling.</p>\r\n      <p class=\"Stk2\"><span class=\"StkNr\">Stk. 4.</span> Køretøjerne skal inden anmeldelse til registrering:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> være synet og godkendt til synsfri sammenkobling af en synsvirksomhed, eller</p>\r\n          <p class=\"Liste1\"><span class=\"Liste1Nr\">2)</span> være godkendt til synsfri sammenkobling af Færdselsstyrelsen i forbindelse med udstedelse af standardtypegodkendelse eller anmeldt EF-typegodkendelse.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 7.</span> Lastbil og påhængsvogn/påhængsredskab på på­hængs­vognschassis må kun sammenkobles synsfrit, såfremt</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> begge køretøjer er registreret til synsfri sammenkobling,</p>\r\n          <p class=\"Liste1\"><span class=\"Liste1Nr\">2)</span> påhængvognens/påhængsredskabets faktiske totalvægt ikke overstiger den værdi for største totalvægt, som er anført i lastbilens registreringsattest, og såfremt der er tale om et påhængskøretøj af kærretypen, tillige at kærrens V-værdi ikke overskrider den V-værdi, der er anført i lastbilens registreringsattest,</p>\r\n          <p class=\"Liste1\"><span class=\"Liste1Nr\">3)</span> vogntogets dimensioner opfylder kravene i bekendtgørelse om køretøjers største bredde, længde, højde, vægt og akseltryk, og</p>\r\n          <p class=\"Liste1\"><span class=\"Liste1Nr\">4)</span> vogntoget på plan vej kan foretage en vending på 180<span class=\"Superscript\">0</span> med fuldt styreudslag, uden at køretøjerne støder mod hinanden.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Lastbilens og påhængsvognens/påhængsredskabets registreringsattest eller kopi heraf skal medbringes under kørslen og på forlangende forevises til politiet.</p>\r\n      <p class=\"Stk2\"><span class=\"StkNr\">Stk. 3.</span> Hvis der for lastbilen er udfærdiget koblingsattest, skal denne eller kopi heraf medbringes og benyttes i stedet for registreringsattesten.</p>\r\n      <p class=\"ParagrafGruppeOverskrift\">Særlige regler for visse vogntog</p>\r\n      <p class=\"Paragraf\"><span class=\"ParagrafNr\">§ 8.</span> Lastbil registreret til synsfri sammenkobling med påhængskøretøj med mindst 3 aksler må alene sammenkobles med et sådant påhængskøretøj.</p>\r\n      <p class=\"Paragraf\"><span class=\"ParagrafNr\">§ 9.</span> Lastbil og udenlandsk påhængsvogn eller påhængsredskab på påhængsvognchassis må kun sammenkobles synsfrit, hvis lastbilen er registreret til synsfri sammenkobling og den udenlandske påhængsvogn/påhængsredskab</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> er forsynet enten med 40 mm, 50 mm eller 57 mm påhængsvognskobling placeret i en højde af 425 +/- 75 mm, 650 +/- 75 mm eller 900 +/- 100 mm,</p>\r\n          <p class=\"Liste1\"><span class=\"Liste1Nr\">2)</span> på alle hjul er forsynet med trykluftbremser, som kan tilsluttes lastbilens driftsbremse,</p>\r\n          <p class=\"Liste1\"><span class=\"Liste1Nr\">3)</span> er forsynet med ABS (blokeringsfrie bremser), der kan tilsluttes lastbilen, eller er forsynet med ALB (automatisk lastafhængig bremsekraftregulering), og</p>\r\n          <p class=\"Liste1\"><span class=\"Liste1Nr\">4)</span> påhængsvognens el-anlæg skal kunne tilsluttes lastbilens el-anlæg.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> § 7, stk. 1, nr. 2-6 finder tilsvarende anvendelse for udenlandske påhængsvogne. Den udenlandske påhængsvogns faktiske totalvægt og akseltryk må dog aldrig overstige, hvad påhængsvognen er registreret til i sit hjemland.</p>\r\n      <p class=\"Stk2\"><span class=\"StkNr\">Stk. 3.</span> Den udenlandske påhængsvogn skal være registreret i hjemlandet.</p>\r\n      <p class=\"Stk2\"><span class=\"StkNr\">Stk. 4.</span> Lastbilens og den udenlandske påhængsvogns registreringsattester eller kopier heraf skal medbringes under kørslen og på given foranledning forevises til politiet.</p>\r\n      <p class=\"Stk2\"><span class=\"StkNr\">Stk. 5.</span> Hvis der for lastbilen er udfærdiget koblingsattest, skal denne eller en kopi heraf medbringes og benyttes i stedet for registreringsattesten.</p>\r\n      <p class=\"Stk2\"><span class=\"StkNr\">Stk. 6.</span> Den udenlandske påhængsvogn skal være forsynet med den i hjemlandet udleverede nummerplade.</p>\r\n      <p class=\"ParagrafGruppeOverskrift\">Straf</p>\r\n      <p class=\"Paragraf\"><span class=\"ParagrafNr\">§ 10.</span> Overtrædelse af §§ 2, 4, 5, §§ 7-9 straffes med bøde.</p>\r\n      <p class=\"ParagrafGruppeOverskrift\">Ikrafttrædelsesbestemmelser</p>\r\n      <p class=\"Paragraf\"><span class=\"ParagrafNr\">§ 11.</span> Bekendtgørelsen træder i kraft den 1. november 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 145 af 19. marts 1996 om synsfri sammenkobling af lastbil og påhængskøretøj med en tilladt totalvægt på over 3.500 kg.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Færdselsstyrelsen, den 9. oktober 2008</I></P><P CLASS=SIGN1 ALIGN=\"CENTER\">Henning Christiansen</P><P CLASS=SIGN2 ALIGN=\"RIGHT\">/ Ib Rasmussen</P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/10/2008"
        },
        {
            "displayName": "Accession",
            "displayValue": "B20080100605"
        },
        {
            "displayName": "Entydig dokumentidentifikation",
            "displayValue": "BL000099"
        },
        {
            "displayName": "Dato for førstegangsindlæggelse",
            "displayValue": "16/10/2008"
        },
        {
            "displayName": "Dato for indlæggelse",
            "displayValue": "16/10/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1006"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "09/10/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Færdselsstyrelsen"
        },
        {
            "displayName": "Ressortministeriets journalnummer",
            "displayValue": "Transportmin.,<br />Færdselsstyrelsen, j.nr. FS360-9"
        },
        {
            "displayName": "Stikord",
            "displayValue": "Lastbil og anhænger, Lastbil og trailer"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}