{
    "id": 120459,
    "title": "Bekendtgørelse om sporbarheds- og oprindelsesmærkning m.v. af oksekød",
    "documentTypeId": "60",
    "isSagsforlobPeriodValid": true,
    "shortName": "BEK nr 649 af 26/06/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om sporbarheds- og oprindelsesmærkning m.v. af oksekød <a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n      <p class=\"Indledning2\">I medfør af § 16, §§ 49-50 og § 60, stk. 3 i lov nr. 526 af 24. juni 2005 om fødevarer (fødevareloven) fastsættes:</p>\r\n      <p class=\"ParagrafGruppeOverskrift\">Obligatorisk mærkning af oksekød</p>\r\n      <p class=\"Paragraf\"><span class=\"ParagrafNr\">§ 1.</span> Oksekød skal mærkes med de obligatoriske oplysninger, der fremgår af artiklerne 13-15 i Europa-Parlamentets og Rådets forordning (EF) nr. 1760/2000 af 17. juli 2000 om indførelse af en ordning for identifikation og registrering af kvæg og om mærkning af oksekød og oksekødsprodukter og om ophævelse af Rådets forordning (EF) nr. 820/97 samt af artiklerne 5a-5c i Kommissionens forordning (EF) nr. 1825/2000 af 25. august 2000 om gennemførelsesbestemmelser til Europa-Parlamentets og Rådets forordning (EF) nr. 1760/2000 for så vidt angår mærkning af oksekød og oksekødsprodukter, som ændret ved Kommissionens forordning (EF) nr. 275/2007.</p>\r\n      <p class=\"ParagrafGruppeOverskrift\">Supplerende obligatoriske bestemmelser om mærkning m.v. af kød fra kvæg på højst tolv måneder</p>\r\n      <p class=\"Paragraf\"><span class=\"ParagrafNr\">§ 2.</span> Omsætning af kød fra kvæg, som er højst tolv måneder gammelt, skal ske i overensstemmelse med artikel 113b i Rådets forordning (EF) nr. 1234/2007 af 22. oktober 2007 om en fælles markedsordning for landbrugsprodukter og om særlige bestemmelser for visse landbrugsprodukter (fusionsmarkedsordningen), som ændret ved Rådets forordning (EF) nr. 361/2008, samt i overensstemmelse med artiklerne 4-5 i Kommissionens forordning (EF) nr. 566/2008 af 18. juni 2008 om gennemførelsesbestemmelser til Rådets forordning (EF) nr. 1234/2007, for så vidt angår afsætning af kød fra kvæg, som er højst 12 måneder gammelt.</p>\r\n      <p class=\"Paragraf\"><span class=\"ParagrafNr\">§ 3.</span> For uemballeret kød fra kvæg, som er højst tolv måneder gammelt, og som udstilles med henblik på salg til den endelige forbruger, angives varebetegnelse og slagtealder som</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> ”lyst kalvekød” og ”slagtealder: højst 8 måneder/mdr.”, for kød fra kvæg på højst otte måneder, eller</p>\r\n          <p class=\"Liste1\"><span class=\"Liste1Nr\">2)</span> ”kalv/kalvekød” og ”slagtealder: 8-12 måneder/mdr.”, for kød fra kvæg på over otte måneder, men højst tolv måneder.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Oplysning om slagtealder og varebetegnelse, jf. stk. 1, kan meddeles forbrugeren mundtligt på forespørgsel.</p>\r\n      <p class=\"ParagrafGruppeOverskrift\">Frivillig mærkning af oksekød</p>\r\n      <p class=\"Paragraf\"><span class=\"ParagrafNr\">§ 4.</span> Mærkning af oksekød med oplysninger om visse karakteristika eller produktionsforhold vedrørende det mærkede kød eller det dyr, som kødet stammer fra, skal ske i overensstemmelse med artiklerne 16-18 i Europa-Parlamentets og Rådets forordning (EF) nr. 1760/2000 af 17. juli 2000 om indførelse af en ordning for identifikation og registrering af kvæg og om mærkning af oksekød og oksekødsprodukter og om ophævelse af Rådets forordning (EF) nr. 820/97.</p>\r\n      <p class=\"Paragraf\"><span class=\"ParagrafNr\">§ 5.</span> Før frivillig mærkning anvendes, skal specifikation heraf indsendes til og godkendes af fødevareregionen.</p>\r\n      <p class=\"Stk2\"><span class=\"StkNr\">Stk. 2.</span> Specifikationen skal indeholde</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> oplysning om ansøgeren og de omsætningsled, som ønskes omfattet af specifikationen,</p>\r\n          <p class=\"Liste1\"><span class=\"Liste1Nr\">2)</span> oplysning om den ønskede mærkning samt definition heraf,</p>\r\n          <p class=\"Liste1\"><span class=\"Liste1Nr\">3)</span> oplysning om leverandør, såfremt mærkningen videreføres fra tidligere omsætningsled, samt dokumentation for, at leverandøren er godkendt til den frivillige mærkning, og</p>\r\n          <p class=\"Liste1\"><span class=\"Liste1Nr\">4)</span> oplysning om det uvildige kontrolorgan eller den offentlige myndighed, som er ansvarlig for kontrollen i hvert af de omfattede omsætningsled.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> En virksomhed kan benytte en allerede godkendt specifikation, såfremt denne omfatter virksomhedens omsætningsled. Dette skal anmeldes til fødevareregionen.</p>\r\n      <p class=\"Stk2\"><span class=\"StkNr\">Stk. 4.</span> Omsætning af kød, der er færdigpakket og mærket efter en godkendt specifikation i et tidligere led, kræver ingen godkendelse eller anmeldelse.</p>\r\n      <p class=\"Paragraf\"><span class=\"ParagrafNr\">§ 6.</span> Fødevarestyrelsen kan fastsætte offentlige specifikationer.</p>\r\n      <p class=\"Paragraf\"><span class=\"ParagrafNr\">§ 7.</span> Uvildige kontrolorganer skal kunne dokumentere opfyldelse af kriterierne i den europæiske standard EN 45011. Dette kan ske ved</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> akkreditering eller</p>\r\n          <p class=\"Liste1\"><span class=\"Liste1Nr\">2)</span> bedømmelse foretaget af Dansk Akkreditering (DANAK) efter retningslinier fastsat af Fødevarestyrelsen.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 8.</span> Konstaterer et uvildigt kontrolorgan, at en virksomhed ikke overholder en specifikation, skal kontrolorganet straks foretage indberetning til den fødevareregion, som har godkendt specifikationen.</p>\r\n      <p class=\"Paragraf\"><span class=\"ParagrafNr\">§ 9.</span> Et uvildigt kontrolorgan kan fratages retten til at udføre kontrol af specifikationer, såfremt kontrolorganet ikke opfylder</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> kriterierne i den europæiske standard EN 45011, jf. § 7,</p>\r\n          <p class=\"Liste1\"><span class=\"Liste1Nr\">2)</span> forpligtelser i henhold til den i § 4 nævnte forordning,</p>\r\n          <p class=\"Liste1\"><span class=\"Liste1Nr\">3)</span> forpligtelser i henhold til gennemførelsesbestemmelserne til den i § 4 nævnte forordning eller</p>\r\n          <p class=\"Liste1\"><span class=\"Liste1Nr\">4)</span> bestemmelserne i denne bekendtgørelse.</p>\r\n        </div>\r\n      </p>\r\n      <p class=\"ParagrafGruppeOverskrift\">Straf, ikrafttrædelse m.v.</p>\r\n      <p class=\"Paragraf\"><span class=\"ParagrafNr\">§ 10.</span> Med bøde straffes den, der overtræder §§ 1-2, § 3, stk. 1, § 4 og § 5, stk. 1 og 3.</p>\r\n      <p class=\"Stk2\"><span class=\"StkNr\">Stk. 2.</span> Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> forvoldt skade på sundheden eller fremkaldt fare herfor eller</p>\r\n          <p class=\"Liste1\"><span class=\"Liste1Nr\">2)</span> opnået eller tilsigtet opnået en økonomisk fordel for den pågældende selv eller andre.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\"><span class=\"ParagrafNr\">§ 11.</span> Bekendtgørelsen træder i kraft den 1. juli 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 1060 af 3. september 2007 om sporbarheds- og oprindelsesmærkning m.v. af oksekød.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Fødevarestyrelsen, den 26. juni 2008</I></P><P CLASS=SIGN1 ALIGN=\"CENTER\">P.S.V.<BR>Annelise Fenger</P><P CLASS=SIGN2 ALIGN=\"RIGHT\">/ Charlotte Knudsen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, som er nødvendige for anvendelsen af Europa-Parlamentets og Rådets forordning (EF) nr. 1760/2000 af 17. juli 2000 om indførelse af en ordning for identifikation og registrering af kvæg og om mærkning af oksekød og oksekødsprodukter og om ophævelse af Rådets forordning (EF) nr. 820/97, Kommissionens forordning (EF) nr. 1825/2000 af 25. august 2000 om gennemførelsesbestemmelser til Europa-Parlamentets og Rådets forordning (EF) nr. 1760/2000 for så vidt angår mærkning af oksekød og oksekødsprodukter, som ændret ved Kommissionens forordning (EF) nr. 275/2007, Rådets forordning (EF) nr. 1234/2007 af 22. oktober 2007 om en fælles markedsordning for landbrugsprodukter og om særlige bestemmelser for visse landbrugsprodukter (fusionsmarkedsordningen), som ændret ved Rådets forordning (EF) nr. 361/2008, samt Kommissionens forordning (EF) nr. 566/2008 af 18. juni 2008 om gennemførelsesbestemmelser til Rådets forordning (EF) nr. 1234/2007, for så vidt angår afsætning af kød fra kvæg, som er højst 12 måneder gammelt. I bekendtgørelsen er medtaget visse bestemmelser fra forordning (EF) nr. 1760/2000. Ifølge art. 249 i EF-traktaten gælder en forordning umiddelbart i hver medlemsstat. Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke den nævnte forordnings umiddelbare gyldighed i Danmark.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/06/2008"
        },
        {
            "displayName": "Accession",
            "displayValue": "B20080064905"
        },
        {
            "displayName": "Entydig dokumentidentifikation",
            "displayValue": "AH002966"
        },
        {
            "displayName": "Dato for førstegangsindlæggelse",
            "displayValue": "28/06/2008"
        },
        {
            "displayName": "Dato for indlæggelse",
            "displayValue": "28/06/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "649"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "26/06/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen, j.nr. 2008-20-23-02462"
        },
        {
            "displayName": "Stikord",
            "displayValue": "kalvekød, mærkning, oksekød, oprindelsesmærkning, slagtealder, sporbarhedsmærkning, varebetegnelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}