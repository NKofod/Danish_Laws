{
    "id": 231514,
    "title": "Betænkning over Forslag til folketingsbeslutning om igangsættelse af en uvildig undersøgelse af det familieretlige system",
    "documentTypeId": "500",
    "isSagsforlobPeriodValid": true,
    "shortName": "2021/1 BTB 143",
    "documentHtml": "<div class=\"bjelke\">Den fulde tekst</div><p class=\"DokumentHoved\">Betænkning afgivet af Social- og Ældreudvalget den 2. juni 2022</p>\r\n<p class=\"TitelPrefiks1\">Betænkning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til folketingsbeslutning om igangsættelse af en uvildig undersøgelse af det familieretlige system</p>\r\n<p class=\"Fremsaetter\">[af Mette Thiesen (NB) m.fl.]:</p>\r\n<p class=\"BetaenkningsTekst1\">1. Indstillinger</p>\r\n<p class=\"TekstGenerel\">Et <span class=\"Italic\">flertal</span> i udvalget (S, SF, RV, EL, LA og ALT) indstiller beslutningsforslaget til <span class=\"Italic\">forkastelse</span> ved 2. (sidste) behandling.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Et <span class=\"Italic\">mindretal</span> i udvalget (V, KF, DF, NB, Karina Adsbøl (UFG), Liselott Blixt (UFG) og Marie Krarup (UFG)) indstiller beslutningsforslaget til <span class=\"Italic\">vedtagelse uændret</span>.</p>\r\n<p class=\"TekstGenerel\">Frie Grønne, Kristendemokraterne, Moderaterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.</p>\r\n<p class=\"TekstGenerel\">En oversigt over Folketingets sammensætning er optrykt i betænkningen.</p>\r\n<p class=\"BetaenkningsTekst1\">2. Politiske bemærkninger</p>\r\n<p class=\"BetaenkningsTekst2\">Venstre og Det Konservative Folkeparti</p>\r\n<p class=\"TekstGenerel\">Venstres og Det Konservative Folkepartis medlemmer af udvalget støtter beslutningsforslaget om igangsættelse af en uvildig undersøgelse af det familieretlige system, herunder en undersøgelse af, hvordan retsmidlerne bliver anvendt. Partierne noterer sig, at det med reformen om ét samlet familieretligt system blev besluttet, at der skulle foreligge en evaluering af reformen i 2023. På baggrund af kendte udfordringer med lange sagsbehandlingstider, samarbejdschikane og manglende statistik på området finder partierne det formålstjenligt at fremrykke den i reformen aftalte evaluering til udgangen af 2022. Med fremrykningen af evalueringen af reformen om ét samlet familieretligt system opfordrer partierne regeringen til at indkalde forligspartierne til forhandling om mere langsigtede tiltag for at forbedre sagsgangen i Familieretshuset.</p>\r\n<p class=\"BetaenkningsTekst2\">Radikale Venstre</p>\r\n<p class=\"TekstGenerel\">Radikale Venstres medlemmer af udvalget kan ikke støtte beslutningsforslaget, idet Radikale Venstre lægger vægt på, at der har været lavet en status på sagsbehandlingstiderne ultimo 2021, som viser, at sagsbehandlingstiden er reduceret væsentligt med den store merbevilling, som blev tilført systemet i 2021. Radikale Venstre har en begrundet forventning om, at dette øger kvaliteten i Familieretshusets arbejde. Derudover er der lagt vægt på, at der bliver lavet en evaluering i 2023.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Radikale Venstre lægger endvidere vægt på vigtigheden af børns kontakt til begge deres forældre, og at det familieretlige system understøtter dette.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Børns Vilkår og flere advokater anbefalede under Social- og Ældreudvalgets høring om det familieretlige system den 28. oktober 2021, at Familieretshuset skal øge hyppigheden og kvaliteten af de børnefaglige undersøgelser og skal have pligt til at lave en opfølgning på, hvordan børnene fungerer i de løsninger, som der er truffet afgørelse om, og at Familieretshuset skal etablere overvåget samvær og give pålæg om at træffe afgørelse om ændring af barnets bopæl, så bopælsforælderen løber en risiko, hvis denne modsætter sig samvær. Endvidere bør Familieretshuset få pligt til at undersøge begge forældres forældrekompetenceevne og anvende autoriserede psykologer med ekspertise i børnepsykologi. Det er forslag, som vil styrke børnenes mulighed for kontakt til begge deres forældre.</p>\r\n<p class=\"BetaenkningsTekst2\">Dansk Folkeparti</p>\r\n<p class=\"TekstGenerel\">Dansk Folkepartis medlem af udvalget deler forslagsstillernes holdning om, at det familieretlige system trænger til en grundig og uvildig undersøgelse af, hvorvidt der er tilstrækkelig effektive retsmidler til rådighed i samværssager. Dansk Folkeparti noterer sig, at Familieretshuset i meget ringe grad fører særskilt statistik over afgørelser. Dansk Folkeparti noterer sig endvidere, at Folketingets Ombudsmand har påpeget, at sagsbehandlingstiden i sager om overvåget samvær efter dom og sager om midlertidigt samvær er alt for lang (»Familieretshusets sagsbehandlingstid i to typer sager – Familieretshusets sagsnummer 2020-81588«, Folketingets Ombudsmand, den 4. maj 2021), og at der i retssikkerhedsbarometerundersøgelsen fra 2021 peges på helt grundlæggende problemer med retssikkerheden i det familieretlige system i form af lange sagsbehandlingstider og vilkårlig sagsbehandling (»Retssikkerhedsbarometer – undersøgelse 2021«, Advokatsamfundet, december 2021). Dansk Folkeparti kan på den baggrund støtte forslaget.</p>\r\n<p class=\"BetaenkningsTekst2\">Karina Adsbøl (UFG), Liselott Blixt (UFG) og Marie Krarup (UFG)</p>\r\n<p class=\"TekstGenerel\">Karina Adsbøl (UFG), Liselott Blixt (UFG) og Marie Krarup (UFG) mener, at der er store retssikkerhedsmæssige problemer i det familieretlige system. Et af problemerne er, at systemet ikke selv er klar over, hvor ofte der foreligger samværschikane i sagerne ved Familieretshuset. Det siger sig selv, at det er svært at komme samværschikane til livs, hvis man ikke har et overblik over problemets omfang. Derudover hører man ofte om forældre, der på den ene eller anden måde forsøger eller lykkes med at omgå reglerne på området, f.eks. ved at udlevere barnet til samvær én enkelt gang efter at være blevet dømt til at udlevere barnet for derefter så igen at nægte at udlevere til samvær. Det kan de slippe af sted med i lange perioder. Der er derfor behov for et eftersyn af den måde, systemet fungerer på i dag, og medlemmerne støtter derfor op om forslaget.</p>\r\n<p class=\"BetaenkningsTekst1\">3. Udvalgsarbejdet</p>\r\n<p class=\"TekstGenerel\">Beslutningsforslaget blev fremsat den 1. marts 2022 og var til 1. behandling den 10. maj 2022. Beslutningsforslaget blev efter 1. behandling henvist til behandling i Social- og Ældreudvalget.</p>\r\n<p class=\"BetaenkningsTekst2\">Oversigt over beslutningsforslagets sagsforløb og dokumenter</p>\r\n<p class=\"TekstGenerel\">Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet beslutningsforslaget i 2 møder.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 15 bilag på beslutningsforslaget.</p>\r\n<p class=\"BetaenkningsTekst2\">Skriftlige henvendelser</p>\r\n<p class=\"TekstGenerel\">Udvalget har under udvalgsarbejdet modtaget 10 skriftlige henvendelser om beslutningsforslaget.</p>\r\n<p class=\"BetaenkningsTekst2\">Spørgsmål</p>\r\n<p class=\"TekstGenerel\">Udvalget har under udvalgsarbejdet stillet 6 spørgsmål til social- og ældreministeren til skriftlig besvarelse, hvoraf ministeren har besvaret 4. De resterende spørgsmål forventes besvaret inden 2. behandling.</p>\r\n<p class=\"UdvalgsSammensaetning\">Birgitte Vind (S) Bjørn Brandenborg (S) Camilla Fabricius (S) Orla Hav (S) Daniel Toft Jakobsen (S) Malte Larsen (S) Jan Johansen (S) Maria Gudme (S) Trine Torp (SF) Charlotte Broman Mølbæk (SF) Kirsten Normann Andersen (SF) <span class=\"MedlemsTitel\">fmd.</span> Christina Thorholm (RV) Susan Kronborg (RV) Pernille Skipper (EL) Jakob Sølvhøj (EL) Torsten Gejl (ALT) Pia Kjærsgaard (DF) Anni Matthiesen (V) Stén Knuth (V) Marlene Ambo-Rasmussen (V) Hans Andersen (V) Jane Heitmann (V) Karina Adsbøl (UFG) <span class=\"MedlemsTitel\">nfmd.</span> Liselott Blixt (UFG) Marie Krarup (UFG) Brigitte Klintskov Jerkel (KF) Mette Abildgaard (KF) Mette Thiesen (NB) Ole Birk Olesen (LA) </p>\r\n<p class=\"IkkeMedlemmer2\">Frie Grønne, Kristendemokraterne, Moderaterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.</p>\r\n<table>\r\n   <caption class=\"FolketingetsSammensaetning\">\r\n   </caption>\r\n   <tr>\r\n      <td class=\"PartiNavn\">Socialdemokratiet (S)</td>\r\n      <td class=\"PartiMandater\">49</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Venstre, Danmarks Liberale Parti (V)</td>\r\n      <td class=\"PartiMandater\">39</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Socialistisk Folkeparti (SF)</td>\r\n      <td class=\"PartiMandater\">15</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Radikale Venstre (RV)</td>\r\n      <td class=\"PartiMandater\">14</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Enhedslisten (EL)</td>\r\n      <td class=\"PartiMandater\">13</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Det Konservative Folkeparti (KF)</td>\r\n      <td class=\"PartiMandater\">13</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Dansk Folkeparti (DF)</td>\r\n      <td class=\"PartiMandater\">10</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Nye Borgerlige (NB)</td>\r\n      <td class=\"PartiMandater\">4</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Liberal Alliance (LA)</td>\r\n      <td class=\"PartiMandater\">3</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Frie Grønne, Danmarks Nye Venstrefløjsparti (FG)</td>\r\n      <td class=\"PartiMandater\">3</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Alternativet (ALT)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Kristendemokraterne (KD)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Moderaterne (M)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Inuit Ataqatigiit (IA)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Siumut (SIU)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Sambandsflokkurin (SP)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Javnaðarflokkurin (JF)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Uden for folketingsgrupperne (UFG)</td>\r\n      <td class=\"PartiMandater\">9</td>\r\n      <td class=\"PartiNote\">\r\n      </td>\r\n   </tr>\r\n</table><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 143",
            "stateLabel": "Forkastet",
            "references": [
                {
                    "shortName": "2021/1 BSF 143",
                    "title": "Forslag til folketingsbeslutning om igangsættelse af en uvildig undersøgelse af det familieretlige system",
                    "presentationName": "Beslutningsforslag som fremsat",
                    "documentTypeId": 480,
                    "documentId": 229577,
                    "eliUri": "/eli/ft/20211BB00143",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b143/index.htm"
                },
                {
                    "shortName": "2021/1 BTB 143",
                    "title": "Betænkning over Forslag til folketingsbeslutning om igangsættelse af en uvildig undersøgelse af det familieretlige system",
                    "presentationName": "Betænkning over beslutningsforslag",
                    "documentTypeId": 500,
                    "documentId": 231514,
                    "eliUri": "/eli/ft/20211DB01012",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/06/2022"
        },
        {
            "displayName": "Accession",
            "displayValue": "20211DB01012"
        },
        {
            "displayName": "Entydig dokumentidentifikation",
            "displayValue": "AX027906"
        },
        {
            "displayName": "Dato for førstegangsindlæggelse",
            "displayValue": "04/06/2022"
        },
        {
            "displayName": "Dato for indlæggelse",
            "displayValue": "04/06/2022"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "143"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}