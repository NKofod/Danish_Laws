{
    "id": 62247,
    "title": "Cirkulære om ændring af pensionsbeskatningsloven ",
    "documentTypeId": "170",
    "isSagsforlobPeriodValid": false,
    "shortName": "CIR nr 216 af 23/12/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulære om ændring af pensionsbeskatningsloven  \r\n\r\n</H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P> <I>A. Indledende bemærkninger </I></P>  \r\n\r\n<P>  <B>1.</B> Ved lov nr. 826 af 19. december 1989 om ændring af lov om  \r\n\r\n beskatningen af pensionsordninger mv. og lov om påligningen af indkomst- og  \r\n\r\n formueskat til staten (Sociale fonde), lov nr. 313 af 16. maj 1990 om ændring  \r\n\r\n af lov om beskatningen af pensionsordninger mv. (Rateforsikring som  \r\n\r\n risikoforsikring, fordeling af pensionsafgift mellem Færøerne og Danmark,  \r\n\r\n bonus mv.) og lov nr. 255 af 24. april 1991 om ændring af lov om beskatningen  \r\n\r\n af pensionsordninger mv. (Ophævelse af pensionsordninger i utide) er der  \r\n\r\n gennemført en række ændringer af pensionsbeskatningsloven. </P>  \r\n\r\n<P>Pensionsbeskatningsloven er senest optrykt som lovbekendtgørelse nr. 580  \r\n\r\n af 7. august 1991. </P>  \r\n\r\n<P> <B>2.</B> Cirkulæret indeholder følgende afsnit. </P>  \r\n\r\n<P>A. Indledende bemærkninger (pkt. 1 - 2). </P>  \r\n\r\n<P>B. Adgang til oprettelse af rateforsikring som risikoforsikring (pkt. 3 -  \r\n\r\n 6). </P>  \r\n\r\n<P>C. Tilbagebetaling af forudbetalt arbejdsgiverpensionsbidrag (pkt. 7 -  \r\n\r\n 10). </P>  \r\n\r\n<P>D. Pensionsbeskatningslovens § 18 A (pkt. 11 - 12). </P>  \r\n\r\n<P>E. Bagatelgrænsen på 2.000 kr. i pensionsbeskatningslovens § 18 A (pkt. 13  \r\n\r\n - 14). </P>  \r\n\r\n<P>F. Ophævelse af en pensionsordning efter pensionsbeskatningslovens § 18 A  \r\n\r\n (pkt. 15). </P>  \r\n\r\n<P>G. Tilbagebetaling af indbetalt beløb til en kapitalpension (pkt. 16 -  \r\n\r\n 20). </P>  \r\n\r\n<P>H. Fordeling af pensionsafgift mellem Færøerne og Danmark (pkt. 21 - 23).  \r\n\r\n</P>  \r\n\r\n<P>I. Ændring af beskatning af samlede bonusudbetalinger (pkt. 24 - 25). </P>  \r\n\r\n<P>J. Sumudbetaling fra gruppelivsforsikring som følge af invaliditet (pkt.  \r\n\r\n 26). </P>  \r\n\r\n<P>K. Ligningslovens § 14 F og pensionsbeskatningslovens § 52 (Sociale fonde)  \r\n\r\n (pkt. 27 - 30). </P>  \r\n\r\n<P>L. Ændring af beskatningen ved ophævelse i utide af pensionsordninger med  \r\n\r\n løbende udbetalinger (pkt. 31 - 33). </P>  \r\n\r\n<P>M. Konvertering af små løbende ydelser til en engangsudbetaling (pkt. 34 -  \r\n\r\n 35). </P>  \r\n\r\n<P>N. Supplerende engangsydelser fra pensionskasser (pkt. 36 - 38). </P>  \r\n\r\n<P>O. Overgangsreglerne i pensionsbeskatningslovens § 33 A og § 34 (pkt. 39 -  \r\n\r\n 40). </P>  \r\n\r\n<P>Hvor intet andet er anført, er paragrafhenvisningerne til  \r\n\r\n pensionsbeskatningsloven. </P>  \r\n\r\n<P> <I>B. Adgang til oprettelse af en rateforsikring som risikoforsikring  \r\n\r\n</I></P>  \r\n\r\n<P>  <B>3.</B> Rateopsparing i pensionsøjemed blev indført ved lov nr. 148 af  \r\n\r\n 19. marts 1986 om ændring af pensionsbeskatningsloven mv. som et modstykke  \r\n\r\n til rateforsikring i pensionsøjemed, jf. § 11 A. Ordningen går ud på  \r\n\r\n opsparing af en kapital, der ved pensionsbegivenhedens indtræden skal  \r\n\r\n udbetales i rater over mindst 10 år. </P>  \r\n\r\n<P>En rateopsparing i et pengeinstitut indeholder ikke noget  \r\n\r\n forsikringselement i modsætning til en rateforsikring i et  \r\n\r\n forsikringsselskab. Bliver kontohaveren invalid eller dør i  \r\n\r\n opsparingsperioden, afbrydes opsparingen. Størrelsen af rateudbetalingerne  \r\n\r\n vil derfor afhænge af, hvor stort et beløb der faktisk er opsparet ved  \r\n\r\n begivenhedens indtræden, medens dette ikke er afgørende ved rateforsikringer.  \r\n\r\n</P>  \r\n\r\n<P> <B>4.</B> Med henblik på udligning af denne forskel er der indført  \r\n\r\n mulighed for at oprette en rateforsikring som risikoforsikring i tilknytning  \r\n\r\n til en rateopsparing, jf. § 8, nr. 3, 4. pkt. </P>  \r\n\r\n<P>En rateforsikring som risikoforsikring er en ren risikoforsikring. Det vil  \r\n\r\n sige, at en rateforsikring som risikoforsikring i modsætning til de  \r\n\r\n eksisterende rateforsikringer kun vil komme til udbetaling, hvis den  \r\n\r\n forsikrede bliver invalid eller dør før det aftalte tidspunkt for  \r\n\r\n forsikringens udløb. Sker dette ikke, bortfalder forsikringen. </P>  \r\n\r\n<P>Eventuel udbetaling af bonus er omfattet af pensionsbeskatningslovens §  \r\n\r\n 46. </P>  \r\n\r\n<P> <B>5.</B> Adgangen til at oprette en rateforsikring som risikoforsikring  \r\n\r\n gælder generelt. Rateforsikring som risikoforsikring behøver ikke at være  \r\n\r\n oprettet i tilknytning til en rateopsparing. Der er således en selvstændig  \r\n\r\n adgang til at oprette en sådan ordning med skattemæssig virkning som  \r\n\r\n rateforsikring i pensionsøjemed. </P>  \r\n\r\n<P> <B>6.</B> Rateforsikringer som risikoforsikring skal opfylde de  \r\n\r\n almindelige betingelser i lovens § 8 vedrørende oprettelsestidspunkt,  \r\n\r\n udbetaling, indsættelse af begunstigede mv. </P>  \r\n\r\n<P>Rateforsikringer som risikoforsikring må således ikke give ret til  \r\n\r\n udbetaling, såfremt den forsikrede bliver invalid eller dør senere end første  \r\n\r\n policedag efter det fyldte 70 år. Det hænger sammen med, at  \r\n\r\n udbetalingsperioden skal være mindst 10 år, og at der efter lovens § 8 ikke  \r\n\r\n må aftales senere forfaldstidspunkt for sidste rate end første policedag  \r\n\r\n efter forsikredes fyldte 80. år. Ved policedag forstås årsdagen for policens  \r\n\r\n oprettelse. </P>  \r\n\r\n<P>Adgangen til oprettelse af rateforsikringer som risikoforsikringer med  \r\n\r\n skattemæssig status som rateforsikring i pensionsøjemed har virkning for  \r\n\r\n forsikringer oprettet fra den 1. januar 1990. </P>  \r\n\r\n<P> <I>C. Tilbagebetaling af forudbetalt arbejdsgiverpensionsbidrag </I></P>  \r\n\r\n<P>  <B>7.</B> Efter pensionsbeskatningsloven skal en pensionsordning i et  \r\n\r\n ansættelsesforhold oprettes med en arbejdstager som ejer af ordningen. Alle  \r\n\r\n indbetalinger, der foretages i overensstemmelse med pensionsaftalen, tilhører  \r\n\r\n arbejdstageren fra indbetalingstidspunktet og er omfattet af de skattemæssige  \r\n\r\n regler for pensionsordninger, herunder reglerne om afgift ved udbetaling i  \r\n\r\n utide. </P>  \r\n\r\n<P> <B>8.</B> Efter pensionsbeskatningslovens § 17 kan en arbejdsgiver tage  \r\n\r\n forbehold om, at værdien af forsikringen eller opsparingen helt eller delvis  \r\n\r\n skal tilfalde arbejdsgiveren i tilfælde af, at ansættelsesforholdet ophører  \r\n\r\n før arbejdstagerens fyldte 30. år og før udløbet af en periode på indtil 5 år  \r\n\r\n efter ordningens oprettelse. Det er dog en betingelse, at  \r\n\r\n ansættelsesforholdet ikke ophører på grund af arbejdstagerens død eller  \r\n\r\n erhvervsudygtighed. </P>  \r\n\r\n<P>Efter den hidtidige bestemmelse havde en arbejdsgiver, der af praktiske  \r\n\r\n grunde forudbetalte pensionsbidrag for et helt eller halvt år ad gangen, ikke  \r\n\r\n herudover mulighed for at få en del af det forudbetalte bidrag tilbagebetalt  \r\n\r\n ved en arbejdstagers eventuelle fratræden i optjeningsperioden, uden at det  \r\n\r\n fik afgiftsmæssige konsekvenser for arbejdstageren, da denne er ejer af  \r\n\r\n ordningen. </P>  \r\n\r\n<P> <B>9.</B> Efter den nye affattelse af lovens § 17 er der adgang til  \r\n\r\n tilbagebetaling af forudbetalt arbejdsgiverbidrag excl. rente, bonus mv. i  \r\n\r\n tilfælde, hvor arbejdstageren fratræder sin stilling inden det forudbetalte  \r\n\r\n bidrag er optjent. </P>  \r\n\r\n<P>En arbejdsgiver kan således uden skattemæssige konsekvenser for  \r\n\r\n arbejdstageren tage forbehold om tilbagebetaling af den del af eventuelle  \r\n\r\n forudbetalte bidrag, som vedrører tiden efter arbejdstagerens fratræden. </P>  \r\n\r\n<P>Forbeholdet skal fremgå af aftalen mellem arbejdstager og arbejdsgiver.  \r\n\r\n</P>  \r\n\r\n<P>Beløb, der tilfalder en arbejdsgiver i medfør af dette forbehold, skal  \r\n\r\n medregnes ved opgørelse af arbejdsgiverens skattepligtige indkomst, i det  \r\n\r\n omfang de tidligere er bragt til fradrag. </P>  \r\n\r\n<P> <B>10.</B> Af den nye affattelse af § 17 fremgår det, at forbeholdet  \r\n\r\n gælder pensionsbidrag, der er forudbetalt for hele indkomståret eller for en  \r\n\r\n del af dette. </P>  \r\n\r\n<P>Den nye affattelse finder også anvendelse på tilfælde, hvor en  \r\n\r\n arbejdsgiver betaler præmien til en arbejdsgiverordning for et år ad gangen,  \r\n\r\n men hvor forfaldstidspunktet for præmien er forskudt i forhold til  \r\n\r\n indkomståret. Følgende eksempel kan nærmere belyse ovennævnte situation. </P>  \r\n\r\n<P>Præmien til en pensionsordning i et ansættelsesforhold forfalder den 1.  \r\n\r\n juli 1990 for perioden 1. juli 1990 til 1. juli 1991. Medarbejderen fratræder  \r\n\r\n sin stilling den 1. december 1990. Dette vil være omfattet af bestemmelsen.  \r\n\r\n Der vil kunne ske tilbagebetaling af præmier for perioden 1. december 1990  \r\n\r\n til 1. juli 1991. </P>  \r\n\r\n<P> <I>D. Pensionsbeskatningslovens § 18 A </I></P>  \r\n\r\n<P>  <B>11.</B> Efter pensionsbeskatningslovens § 18 A skal der ske omregning  \r\n\r\n og efterbeskatning i tilfælde, hvor indbetalingerne til en rateordning eller  \r\n\r\n en pensionsordning med løbende udbetalinger nedsættes eller ophører, inden  \r\n\r\n der er forløbet 10 år efter ordningens oprettelse. </P>  \r\n\r\n<P>Omregning skal ikke ske i tilfælde, hvor præmierne nedsættes eller ophører  \r\n\r\n på grund af invaliditet eller død, og dette efter policens udbetalingsvilkår  \r\n\r\n berettiger til påbegyndelse af udbetalingerne. </P>  \r\n\r\n<P> <B>12.</B> Efter den ændrede affattelse af lovens § 18 A, stk. 1, skal  \r\n\r\n der, hvor præmien nedsættes eller ophører, heller ikke ske omregning og  \r\n\r\n efterbeskatning efter § 18 A ved indtruffen invaliditet eller død, når det  \r\n\r\n efter forsikringsvilkårene eller vilkårene i aftalen med pengeinstituttet  \r\n\r\n fremgår, at indehaveren i disse situationer kan opnå præmiefritagelse eller  \r\n\r\n opsat pension. </P>  \r\n\r\n<P>Det skal således fremgå af forsikringsvilkårene eller vilkårene i aftalen  \r\n\r\n med pengeinstituttet, at den forsikrede eller kontohaveren er berettiget til  \r\n\r\n præmiefritagelse, opsat udbetaling eller påbegyndelse af udbetalingerne, for  \r\n\r\n at lovens § 18 A ikke skal anvendes. </P>  \r\n\r\n<P>Bestemmelser om bidragsfritagelse mv. efter pensionskassers  \r\n\r\n pensionsregulativer ligestilles med nævnte forsikringsvilkår i  \r\n\r\n forsikringsordninger ved anvendelse af § 18 A, stk. 1, 3. pkt. </P>  \r\n\r\n<P> <I>E. Bagatelgrænsen på 2.000 kr. i pensionsbeskatningslovens § 18 A  \r\n\r\n</I></P>  \r\n\r\n<P>  <B>13.</B> Lovens § 18 A, stk. 1, indeholder regler om efterbeskatning i  \r\n\r\n tilfælde, hvor indbetalingerne til en pensionsordning med løbende  \r\n\r\n udbetalinger eller en ratepension nedsættes eller standses, jf. pkt. 15-18 i  \r\n\r\n Departementets cirkulære nr. 24 af 16. december 1986 om  \r\n\r\n pensionsbeskatningsloven. </P>  \r\n\r\n<P>Ved efterbeskatning sker der først en omregning, således at de faktiske  \r\n\r\n indbetalte præmier eller bidrag fordeles over 10 år. Efterbeskatningen går  \r\n\r\n herefter ud på, at den skattepligtiges personlige indkomst for de pågældende  \r\n\r\n år forhøjes med de for meget fratrukne beløb med tillæg af 6 pct. pr. år  \r\n\r\n siden fradragsåret. </P>  \r\n\r\n<P>Der skal dog ikke ske omregning, når den årlige indbetaling kan fratrækkes  \r\n\r\n under opfyldningsfradraget, som er 28.400 kr. (1991). </P>  \r\n\r\n<P>Det har i praksis vist sig at have uhensigtsmæssige følger, når  \r\n\r\n opfyldningsfradraget er brugt til anden side, idet det betyder, at selv små  \r\n\r\n udsving i indbetalingerne til ordningerne medfører efterbeskatning af  \r\n\r\n pensionsindehaveren. </P>  \r\n\r\n<P> <B>14.</B> Den nye affattelse af § 18 A, stk. 1, medfører, at mindre  \r\n\r\n nedsættelser af præmierne er undtaget fra efterbeskatning. Med grænsen på  \r\n\r\n 2.000 kr. er der etableret en årlig bagatelgrænse for den skattepligtige. Der  \r\n\r\n skal ikke ske omregning i tilfælde, hvor indbetalingerne nedsættes med indtil  \r\n\r\n 2.000 kr. eller den indbetaling, der ophører, udgør 2.000 kr. eller derunder.  \r\n\r\n Er nedsættelsen eller den indbetaling, der ophører, større end 2.000 kr.  \r\n\r\n årligt for den skattepligtige, skal der derimod ske omregning. </P>  \r\n\r\n<P>Beløbsgrænsen på 2.000 kr. reguleres <I>ikke</I> efter personskattelovens  \r\n\r\n § 20. </P>  \r\n\r\n<P> <I>F. Ophævelse af en pensionsordning efter pensionsbeskatningslovens §  \r\n\r\n 18 A </I></P>  \r\n\r\n<P>  <B>15.</B> Ophævelsesreglen i § 18 A, stk. 2, er ikke ændret. Reglerne  \r\n\r\n om tilbageholdelse af 70 pct. til sikring af skattekravet var tidligere  \r\n\r\n fastsat i bekendtgørelse nr. 732 af 17. oktober 1986, kapitel 5. Efter disse  \r\n\r\n regler skulle pensionsinstituttet tilbageholde de 70 pct. og først udbetale  \r\n\r\n det eventuelt overskydende beløb, når der forelå meddelelse fra Told- og  \r\n\r\n Skattestyrelsen om den andel af pensionsordningen, som svarede til skatten.  \r\n\r\n</P>  \r\n\r\n<P>Ændringen af lovens § 18 A, stk. 2, og det nye stk. 3 i § 18 A, har  \r\n\r\n baggrund i reglerne i lovens §§ 48 og 48 A om betaling af indkomstskat eller  \r\n\r\n tillægsafgift ved ophævelse af en ordning i utide mv. Efter §§ 48 og 48 A  \r\n\r\n skal vedkommende forsikringsselskab, pensionskasse eller pengeinstitut mv.  \r\n\r\n tilbageholde 70 pct. af ordningens værdi til sikring af skattekravet eller  \r\n\r\n tillægsafgiften. Dette beløb skal indbetales til den centrale told- og  \r\n\r\n skatteforvaltning. Efter § 18 A, stk. 2-3, skal der gælde tilsvarende regler,  \r\n\r\n når en ordning ophæves efter lovens § 18 A til sikring af skattekrav fra  \r\n\r\n forhøjelse af tidligere års indkomstansættelser. </P>  \r\n\r\n<P> <I>G. Tilbagebetaling af indbetalt beløb til en kapitalpension </I></P>  \r\n\r\n<P>  <B>16.</B> Efter lovens § 21 A kan der ske afgiftsfri tilbagebetaling af  \r\n\r\n bidrag til en kapitalpension i to tilfælde, hvor fradragsretten ikke har  \r\n\r\n kunnet udnyttes. </P>  \r\n\r\n<P>Der kan enten ske tilbagebetaling, fordi fradraget har oversteget den  \r\n\r\n personlige indkomst for det pågældende indkomstår, men ligget inden for  \r\n\r\n 25.000 kr.'s grænsen (reguleret), eller alene fordi 25.000 kr.'s grænsen er  \r\n\r\n overskredet. </P>  \r\n\r\n<P> <B>17.</B> I de tilfælde, hvor bidraget har ligget inden for 25.000 kr.'s  \r\n\r\n grænsen, men hvor fradraget ikke har kunnet rummes i den personlige indkomst,  \r\n\r\n har ejeren ret til at få det overskydende beløb tilbagebetalt uden  \r\n\r\n afgiftsmæsssige konsekvenser efter lovens § 21 A, stk. 1. </P>  \r\n\r\n<P> <B>18.</B> Har indbetalingerne i et indkomstår derimod oversteget 25.000  \r\n\r\n kr.'s beløbsgrænsen efter lovens § 16, stk. 1, kan de overskydende  \r\n\r\n indbetalinger kun tilbagebetales eller udbetales afgiftsfrit efter ansøgning,  \r\n\r\n når særlige omstændigheder taler herfor. Sådanne særlige omstændigheder  \r\n\r\n foreligger, hvor der er tale om undskyldelige overskridelser af 25.000 kr.'s  \r\n\r\n grænsen. </P>  \r\n\r\n<P> <B>19.</B> Efter den hidtil gældende regel kunne kun det indbetalte beløb  \r\n\r\n tilbagebetales afgiftsfrit. De påløbne renter tilbagebetaltes kun mod  \r\n\r\n erlæggelse af afgift mv., hvilket har givet anledning til uhensigtsmæssige  \r\n\r\n resultater i praksis i de tilfælde, hvor tilbagebetalingen indebærer, at hele  \r\n\r\n pensionsordningen blev ophævet. </P>  \r\n\r\n<P>Med den nye affattelse af bestemmelsen i § 21 A, stk. 3, tilbagebetales de  \r\n\r\n påløbne renter i begge situationer afgiftsfrit sammen med det indbetalte  \r\n\r\n beløb i de tilfælde, hvor tilbagebetalingen af det indbetalte beløb  \r\n\r\n tilligemed påløbne renter indebærer, at hele ordningen derved ophæves. </P>  \r\n\r\n<P> <B>20.</B> Der kan højst udbetales et rentebeløb på 500 kr. afgiftsfrit  \r\n\r\n efter denne bestemmelse. De påløbne renter, der tilbagebetales, er  \r\n\r\n realrenteafgiftspligtige efter realrenteafgiftslovens almindelige regler.  \r\n\r\n Påløbne renter ud over 500 kr., der udbetales i forbindelse med ophævelsen,  \r\n\r\n afgiftsberigtiges mv. efter de almindelige regler i pensionsbeskatningslovens  \r\n\r\n §§ 28, 48 og 48 A. </P>  \r\n\r\n<P>I cirkulære nr. 24 af 16. december 1986, pkt. 95-99, er der nærmere  \r\n\r\n redegjort for tilbagebetaling efter lovens § 21 A. </P>  \r\n\r\n<P> <I>H. Fordeling af pensionsafgift mellem Færøerne og Danmark </I></P>  \r\n\r\n<P>  <B>21.</B> Efter den nye bestemmelse i § 40 A skal den danske  \r\n\r\n pensionsafgift deles mellem Færøerne og Danmark, når en person, der er fuldt  \r\n\r\n skattepligtig på Færøerne, ophæver sin danske pensionsordning eller får den  \r\n\r\n udbetalt. Fordelingen omfatter afgift ved udbetaling af kapitalforsikring og  \r\n\r\n opsparing i pensionsøjemed. Fordelingen omfatter endvidere afgift og  \r\n\r\n tillægsafgift ved ophævelse før tiden af pensionsordninger, der er omfattet  \r\n\r\n af pensionsbeskatningsloven. Den afgiftspligtige betaler fortsat dansk  \r\n\r\n afgift, men den danske stat udbetaler en nærmere fastsat del af afgiften til  \r\n\r\n Færøerne. </P>  \r\n\r\n<P> <B>22.</B> I henhold til den danske pensionsbeskatningslov skal der  \r\n\r\n betales afgift, uanset om ejeren af pensionsordningen er fuldt skattepligtig  \r\n\r\n til Danmark eller ej. </P>  \r\n\r\n<P>Efter den nye § 40 A gælder, at hvis der indtræder afgiftspligt efter  \r\n\r\n lovens §§ 25-29 eller § 30, stk. 1, og hvis den afgiftspligtige er fuldt  \r\n\r\n skattepligtig til Færøerne på det tidspunkt, hvor afgiftspligten indtræder,  \r\n\r\n skal afgiften fordeles mellem Danmark og Færøerne i forhold til den eller de  \r\n\r\n perioder, hvor den afgiftspligtige har været fuldt skattepligtig til  \r\n\r\n henholdsvis Danmark og Færøerne. </P>  \r\n\r\n<P> <B>23.</B> Opgørelsen og overførsel af afgiften til Færøerne sker efter  \r\n\r\n nærmere fastsatte retningslinier mellem de færøske og de danske  \r\n\r\n skattemyndigheder, Told- og Skattestyrelsen. </P>  \r\n\r\n<P>Bestemmelsen om fordeling af afgift efter pensionsbeskatningsloven mellem  \r\n\r\n Færøerne og Danmark har virkning for pensionsordninger, der udbetales eller  \r\n\r\n ophæves den 1. januar 1990 eller senere. </P>  \r\n\r\n<P> <I>I. Ændring af beskatning af samlede bonusudbetalinger </I></P>  \r\n\r\n<P>  <B>24.</B> Efter den hidtil gældende § 46, stk. 2, var bonusudbetalinger  \r\n\r\n afgiftspligtige, hvis udbetalingen skete samlet, når forsikringen blev  \r\n\r\n virksom, blev ophævet eller bortfaldt i overensstemmelse med  \r\n\r\n forsikringsaftalen. Løbende bonusudbetalinger blev derimod medregnet til den  \r\n\r\n skattepligtige indkomst. </P>  \r\n\r\n<P>Med ændringen er den hidtidige bestemmelse i lovens § 46, stk. 2, ophævet.  \r\n\r\n Efter ændringen fremgår beskatningen af lovens § 46, stk. 1. Efter denne  \r\n\r\n bestemmelse skal reglerne i kapitel 2-3 om indkomstskat eller afgift af  \r\n\r\n udbetalinger mv. også gælde for bonus. </P>  \r\n\r\n<P> <B>25.</B> Den skattemæssige behandling af samlede bonusudbetalinger skal  \r\n\r\n herefter følge de almindelige regler om indkomstskat og afgift. Ændringen  \r\n\r\n sikrer, at bonusudbetalinger beskattes på fuldstændig samme måde som de  \r\n\r\n øvrige udbetalinger fra pensionsforsikringer. For pensionsforsikringer med  \r\n\r\n løbende udbetalinger samt rateforsikringer i pensionsøjemed skal  \r\n\r\n bonusudbetalinger herefter i alle tilfælde medregnes ved opgørelsen af den  \r\n\r\n skattepligtige indkomst. </P>  \r\n\r\n<P>Ved normal udbetaling omfattet af pensionsbeskatningslovens § 25 fra en  \r\n\r\n kapitalforsikring skal der dog fortsat kun betales afgift af bonusudbetaling.  \r\n\r\n</P>  \r\n\r\n<P>Den nye bestemmelse om den skattemæssige behandling af bonusudbetalinger  \r\n\r\n har ikke virkning for forsikringer, hvori der er aftalt samlet  \r\n\r\n bonusudbetaling, når aftalen herom er indgået før den 1. januar 1990. </P>  \r\n\r\n<P> <I>J. Sumudbetaling fra gruppelivsforsikring som følge af invaliditet  \r\n\r\n</I></P>  \r\n\r\n<P>  <B>26.</B> Med ændringen af § 56, stk. 4, 2. pkt., er det præciseret, at  \r\n\r\n sumudbetalinger fra fagforeningers gruppelivsforsikringer som følge af  \r\n\r\n invaliditet er skatte- og afgiftsfri. </P>  \r\n\r\n<P>Forsikringssummer, der udbetales ved et medlems død, er skatte- og  \r\n\r\n afgiftsfri. I praksis er forsikringssummer, der udbetales ved invaliditet,  \r\n\r\n blevet sidestillet med udbetaling af forsikringssummer ved død. Ændringen er  \r\n\r\n således en kodifikation af gældende ret. </P>  \r\n\r\n<P> <I>K. Ligningslovens § 14 F og pensionsbeskatningslovens § 52 (Sociale  \r\n\r\n fonde) </I></P>  \r\n\r\n<P>  <B>27.</B> En arbejdsgiver kan fradrage bidrag til hjælpe- og  \r\n\r\n understøttelsesfonde, der er oprettet til fordel for de ansatte. </P>  \r\n\r\n<P>Fradragsretten efter pensionsbeskatningslovens § 52 omfatter bidrag til  \r\n\r\n fonde, der alene har til formål at yde understøttelse til personer, der  \r\n\r\n tidligere har været ansat i arbejdsgivernes virksomhed, eller sådanne  \r\n\r\n arbejdstageres efterladte ægtefælle, herunder fraskilt ægtefælle, eller  \r\n\r\n efterlevende børn, herunder stedbørn, under 24 år. Det vil sige fonde, der  \r\n\r\n udelukkende har til formål at udbetale ydelser af pensionslignende karakter,  \r\n\r\n idet tilsagn om støtte dog ikke må gives for mere end et år ad gangen. </P>  \r\n\r\n<P>Endvidere omfatter fradragsretten efter ligningslovens § 14 F bidrag til  \r\n\r\n fonde, der har til formål at betrygge eller forbedre kårene for personer, der  \r\n\r\n er eller har været ansat i arbejdsgiverens virksomhed, eller deres pårørende,  \r\n\r\n idet fonden dog ikke må udbetale ydelser af pensionslignende karakter. Det  \r\n\r\n vil sige fonde, der har andre sociale formål end pensionslignende formål som  \r\n\r\n f.eks. at yde hjælp til uddannelse, sygehjælp, ferieophold eller sport, idet  \r\n\r\n tilsagn om støtte dog ikke må gives for mere end et år ad gangen. </P>  \r\n\r\n<P>For fonde efter ligningslovens § 14 F er fradragsretten betinget af, at et  \r\n\r\n flertal af fondsbestyrelsens medlemmer vælges af og blandt de ansatte, der  \r\n\r\n kan nyde godt af fondens virke, mens det for fonde efter  \r\n\r\n pensionsbeskatningslovens § 52 er en betingelse, at mindst et af  \r\n\r\n fondsbestyrelsens medlemmer vælges af og blandt de ansatte, der kan nyde godt  \r\n\r\n af fondens virke. </P>  \r\n\r\n<P>For fonde efter pensionsbeskatningslovens § 52 er fradragsretten  \r\n\r\n yderligere betinget af, at fondens midler er anbragt i overensstemmelse med  \r\n\r\n reglerne i kapitel 6 i lov nr. 326 af 24. maj 1989 om tilsyn med  \r\n\r\n firmapensionskasser. </P>  \r\n\r\n<P> <B>28.</B> Med virkning fra og med indkomståret 1990 kan der under de i  \r\n\r\n ligningslovens § 14 F eller de i pensionsbeskatningslovens § 52 anførte  \r\n\r\n betingelser opnås fradragsret for bidrag til en fond, der er fælles for flere  \r\n\r\n selskaber inden for samme koncern eller for sambeskattede virksomheder. </P>  \r\n\r\n<P> <B>29.</B> Reglen om, at vedtægter og vedtægtsændringer skal være  \r\n\r\n godkendt af skattemyndighederne som betingelse for, at der kan opnås  \r\n\r\n fradragsret for bidrag til hjælpe- og understøttelsesfonde for de ansatte, er  \r\n\r\n ophævet med virkning fra og med indkomståret 1990. Tilsvarende gælder  \r\n\r\n betingelsen om, at de samlede fondskapitaler for sociale fonde med  \r\n\r\n tilknytning til virksomheden ikke må overstige 50 pct. (i visse tilfælde 75  \r\n\r\n pct.) af lønudgifterne i seneste regnskabsår samt det særlige krav i relation  \r\n\r\n til fonde efter ligningslovens § 14 F om, at virksomhedens aktiver skal  \r\n\r\n overstige passiverne med mindst 20 pct. i den senest opgjorte skattepligtige  \r\n\r\n formue. </P>  \r\n\r\n<P>Det hidtidige krav om, at fondens driftsregnskab og status samt en  \r\n\r\n fortegnelse over udbetalte understøttelser skal indsendes til  \r\n\r\n skattemyndighederne, jf. §§ 9 og 17 i bekendtgørelse nr. 135 af 20. april  \r\n\r\n 1972 om skattemæssig godkendelse af sociale fonds, er ligeledes bortfaldet  \r\n\r\n med virkning fra og med indkomståret 1990. Den pågældende bekendtgørelse er  \r\n\r\n faldet bort som følge af lov nr. 826 af 19. december 1989 om ændring af  \r\n\r\n pensionsbeskatningsloven og ligningsloven (Sociale fonde).  \r\n\r\n Skattemyndighedernes godkendelse af vedtægter og vedtægtsændringer er  \r\n\r\n afskaffet med virkning fra og med 1. januar 1990. En konsekvens heraf er, at  \r\n\r\n fondene fremover alene er undergivet reglerne i det almindelige lignings- og  \r\n\r\n kontrolsystem, herunder adgangen til at indhente bindende forhåndsbesked.  \r\n\r\n Fondene er dog fortsat underlagt de krav, der stilles i fondsloven. </P>  \r\n\r\n<P> <B>30.</B> Der er ikke fradragsret for bidrag til fonde, som er godkendt  \r\n\r\n efter renteforsikringslovens § 21, eller til fonde, hvortil bidrag har kunnet  \r\n\r\n ydes med fradragsret efter tidligere regler i ligningslovens § 14, stk. 2.  \r\n\r\n Der er dog fradragsret, hvis fondene iøvrigt opfylder betingelserne for  \r\n\r\n fradragsret i enten ligningslovens § 14 F eller pensionsbeskatningslovens §  \r\n\r\n 52. </P>  \r\n\r\n<P>Endvidere er praksis for disse tidligere godkendte fonde ændret, idet den  \r\n\r\n hidtidige pligt til at indsende regnskaber og fortegnelser over udbetalte  \r\n\r\n understøttelser samt forslag til vedtægtsændringer og beslutninger om  \r\n\r\n opløsning er afskaffet med virkning fra og med indkomståret 1990 henholdsvis  \r\n\r\n 1. januar 1990. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Ændring af beskatningen ved ophævelse i utide af  \r\n\r\n pensionsordninger med løbende udbetalinger </P>  \r\n\r\n<P>  <B>31.</B> Efter pensionsbeskatningslovens § 29, stk. 1, skal der ved  \r\n\r\n ophævelse i utide af en pensionsordning med løbende udbetalinger betales en  \r\n\r\n afgift på 40 pct. </P>  \r\n\r\n<P>Ved ophævelse af en pensions <I>forsikring</I> med løbende udbetalinger  \r\n\r\n skal der yderligere betales indkomstskat efter reglerne i lovens § 48 eller  \r\n\r\n tillægsafgift efter reglerne i lovens § 48 A. </P>  \r\n\r\n<P>Reglerne i § 48 gælder for fuldt skattepligtige personer. De indebærer, at  \r\n\r\n der ud over en afgift på 40 pct. eller 35 pct. skal betales indkomstskat af  \r\n\r\n det afgiftspligtige beløb. Afgiften på 40 eller 35 pct. fradrages i den  \r\n\r\n afgiftspligtiges slutskat. </P>  \r\n\r\n<P>Reglerne i § 48 A gælder for ikke fuldt skattepligtige personer. Reglerne  \r\n\r\n indebærer, at der betales 20 pct. i tillægsafgift af det beløb, hvoraf der  \r\n\r\n skal beregnes en afgift med 40 pct. og 25 pct. af beløb, hvoraf der skal  \r\n\r\n betales en afgift på 35 pct. </P>  \r\n\r\n<P>Efter de hidtidige regler i bekendtgørelse nr. 75 af 16. marts 1972,  \r\n\r\n udstedt i medfør af lovens § 48, var visse tilbagekøb af  \r\n\r\n arbejdsgiveradministrerede pensions <I>forsikringer</I> med løbende  \r\n\r\n udbetalinger dog fritaget for indkomstskat dvs. at der kun betaltes 40 pct. i  \r\n\r\n afgift. </P>  \r\n\r\n<P>For pensionsordninger i <I>pensionskasser</I> har de hidtil gældende  \r\n\r\n regler indebåret, at der af alle udbetalinger, som ikke havde karakter af  \r\n\r\n løbende pensionsydelser, alene har skullet betales en afgift på 40 pct. </P>  \r\n\r\n<P> <B>32.</B> Efter den ændrede affattelse af lovens § 29, stk. 1, skal der  \r\n\r\n ved ophævelse i utide af pensionsordninger i pensionskasser udover 40 pct.'s  \r\n\r\n afgift betales enten indkomstskat efter reglerne i lovens § 48 eller  \r\n\r\n tillægsafgift efter reglerne i § 48 A. </P>  \r\n\r\n<P>Endvidere er adgangen til at opnå fritagelse for betaling af indkomstskat  \r\n\r\n ved ophævelse i utide af en arbejdsgiveradministreret pensionsforsikring med  \r\n\r\n løbende udbetaling ophævet. </P>  \r\n\r\n<P>Reglerne for beskatning af indeksordninger, rateordninger og  \r\n\r\n kapitalpensionsordninger, der ophæves i utide, er uændrede. </P>  \r\n\r\n<P>De nye regler for beskatning af pensionskasseordninger og  \r\n\r\n arbejdsgiveradministrerede pensionsforsikringer med løbende udbetalinger har  \r\n\r\n virkning for ordninger, der ophæves den 27. december 1990 eller senere. </P>  \r\n\r\n<P>Den ny pligt for pensionskasser til efter reglerne i lovens § 48 og § 48 A  \r\n\r\n at tilbageholde 70 pct. ved ophævelse i utide har virkning for ordninger, der  \r\n\r\n ophæves i utide den 1. juni 1991 eller senere. </P>  \r\n\r\n<P>En ordning, der er ophævet i tiden 27. december 1990 - 31. maj 1991, er  \r\n\r\n omfattet af reglerne i § 48 eller § 48 A, selv om pensionskassen kun har  \r\n\r\n tilbageholdt 40 pct. </P>  \r\n\r\n<P> <B>33.</B> I tilknytning til den gennemførte stramning af beskatningen  \r\n\r\n ved ophævelse i utide af henholdsvis pensionskasseordningerne og de  \r\n\r\n arbejdsgiveradministrerede pensionsforsikringer med løbende udbetalinger er  \r\n\r\n der gennemført en overgangsregel. </P>  \r\n\r\n<P>Efter overgangsreglen skal de hidtidige regler, dvs. alene en afgift på 40  \r\n\r\n pct., fortsat finde anvendelse i følgende situationer. Det er en betingelse,  \r\n\r\n at reglerne i bekendtgørelse nr. 75 af 16. marts 1972 om fritagelse for  \r\n\r\n tillægsskat efter pensionsbeskatningsloven om tilbagekøb af en forsikring  \r\n\r\n omfattet af lovens §§ 2, 5 eller 7, er overholdt: </P>  \r\n\r\n<UL PLAIN>\r\n\r\n<LI>a) Den skattepligtige har inden den 27. december 1990 skriftligt anmodet  \r\n\r\n om at få pensionsordningen udbetalt <I>og</I> udbetalingen sker <I>senest</I>  \r\n\r\n den 31. december 1991. </LI>  \r\n\r\n<LI>b) Den skattepligtige er fratrådt den pensionsberettigede stilling inden  \r\n\r\n for tidsrummet 1. september 1989 til og med 26. december 1990 <I>og</I>  \r\n\r\n betingelserne i pensionsaftalen for at få opsparingen udbetalt er opfyldt  \r\n\r\n<I>og</I> udbetalingen sker <I>senest</I> den 31. december 1991. </LI>  \r\n\r\n</UL>  \r\n\r\n<P> <I>M. Konvertering af små løbende ydelser til en engangsudbetaling  \r\n\r\n</I></P>  \r\n\r\n<P>  <B>34.</B> Pensionskasserne har adgang til i deres vedtægter eller  \r\n\r\n regulativer at fastsætte regler om, at pensionsordningen i visse tilfælde kan  \r\n\r\n konverteres til en engangsudbetaling. </P>  \r\n\r\n<P>Disse engangsudbetalinger har hidtil været anset for omfattet af  \r\n\r\n pensionsbeskatningslovens § 29, stk. 1, og dermed alene været beskattet med  \r\n\r\n en afgift på 40 pct. </P>  \r\n\r\n<P>Efter de hidtidige regler i bekendtgørelse nr. 75 af 16. marts 1972 var  \r\n\r\n tilbagekøb af pensionsforsikringer med løbende udbetalinger fritaget for  \r\n\r\n indkomstskat, såfremt de løbende ydelser, der ville tilkomme forsikringens  \r\n\r\n ejer ved forsikringens omskrivning til fripolice på tilbagekøbstidspunktet,  \r\n\r\n ikke kunne overstige 1.200 kr. årligt. </P>  \r\n\r\n<P> <B>35.</B> Med de nye regler i pensionsbeskatningslovens § 29, stk. 3 og  \r\n\r\n 4, sker der en videreførelse af denne mulighed for engangsudbetalinger mod en  \r\n\r\n afgift på 40 pct. </P>  \r\n\r\n<P>Efter lovens § 29, stk. 3 og 4, skal der alene betales en afgift på 40  \r\n\r\n pct. af engangsudbetalinger fra pensionsordninger med løbende udbetalinger,  \r\n\r\n når baggrunden for engangsudbetalingen er en konvertering af små årlige  \r\n\r\n pensionsydelser. </P>  \r\n\r\n<P>Reglen omfatter kun pensionsordninger, der er oprettet som led i et  \r\n\r\n ansættelsesforhold og kun engangsudbetalinger, der sker efter det fyldte 60.  \r\n\r\n år eller indtruffen invaliditet, og som er en følge af, at hele ordningen  \r\n\r\n ændres til en engangsudbetaling. </P>  \r\n\r\n<P>Det er endvidere en forudsætning for reglens anvendelse, at den samlede,  \r\n\r\n løbende årlige pensionsydelse, der konverteres, ikke overstiger et grundbeløb  \r\n\r\n på 5.300 kr. (incl. bonus). Grundbeløbet reguleres efter personskatteloven §  \r\n\r\n 20 og udgør for 1991 6.100 kr. </P>  \r\n\r\n<P> <I>N. Supplerende engangsydelser fra pensionskasser </I></P>  \r\n\r\n<P>  <B>36.</B> Supplerende engangsydelser fra pensionskasser, som udbetales  \r\n\r\n i forbindelse med pensionering eller død, har efter praksis været betragtet  \r\n\r\n som en delvis ophævelse af ordningen, som faldt ind under  \r\n\r\n pensionsbeskatningslovens § 29, stk. 1. Det vil sige, at der efter den  \r\n\r\n hidtidige praksis alene har skullet betales en afgift på 40 pct. af disse  \r\n\r\n engangsydelser. </P>  \r\n\r\n<P>Den pågældende praksis har hvilet på den forudsætning, at kapitalværdien  \r\n\r\n af engangsydelserne for hvert medlem ikke kunne overstige 10 pct. af  \r\n\r\n kapitalværdien af pensionstilsagnet. </P>  \r\n\r\n<P> <B>37.</B> Med den nye § 29 A i pensionsbeskatningsloven lovfæstes denne  \r\n\r\n praksis. Det er fortsat en betingelse for reglen om, at der alene skal  \r\n\r\n betales en afgift på 40 pct., at kapitalværdien af engangsydelserne for hvert  \r\n\r\n medlem ikke kan overstige 10 pct. af kapitalværdien af medlemmets samlede  \r\n\r\n pensionstilsagn. </P>  \r\n\r\n<P> <B>38.</B> Der er dog samtidig med lovens § 29 A, stk. 2, indført en ny  \r\n\r\n regel om, at den del af det årlige pensionsbidrag for et medlem, som anvendes  \r\n\r\n til finansiering af de supplerende engangsydelser, skal medregnes under  \r\n\r\n beløbsgrænsen for indbetalinger til kapitalpensionsordninger. Det vil sige,  \r\n\r\n at der under 25.000 kr.'s grænsen for kapitalpensionsbidrag skal medregnes  \r\n\r\n den del af det årlige bidrag, som ud fra en forudsætning om maksimal  \r\n\r\n udnyttelse af muligheden for at få udbetalt supplerende engangsydelser medgår  \r\n\r\n til finansiering heraf. Det årlige beløb (bidragsandelen) skal medregnes,  \r\n\r\n uanset om medlemmet har mulighed for senere at fravælge sin engangsydelse  \r\n\r\n eller få den helt eller delvist konverteret til løbende ydelser. </P>  \r\n\r\n<P>Reglen i lovens § 29 A, stk. 2, finder anvendelse både i de tilfælde, hvor  \r\n\r\n engangsydelserne indgår som en fast del af pensionstilsagnet, og i de  \r\n\r\n tilfælde, hvor der er adgang til i forbindelse med pensioneringen at vælge en  \r\n\r\n engangsydelse mod en reduktion af den løbende pension. </P>  \r\n\r\n<P>Reglen finder ikke anvendelse for bidragsdele, som medgår til finansiering  \r\n\r\n af engangsydelser i form af dødsfaldsydelser. </P>  \r\n\r\n<P>Reglen i lovens § 29 A, stk. 2, har virkning for bidrag, der indbetales  \r\n\r\n den 1. januar 1993 eller senere. </P>  \r\n\r\n<P>Det er hensigten i en bekendtgørelse at fastsætte regler om pligt for  \r\n\r\n pensionskasserne til årligt at indberette størrelsen af det beløb, som for  \r\n\r\n hvert medlem skal medregnes under 25.000 kr.'s grænsen. </P>  \r\n\r\n<P> <I>O. Overgangsreglerne i pensionsbeskatningslovens § 33 A og § 34  \r\n\r\n</I></P>  \r\n\r\n<P>  <B>39.</B> Udgangspunktet er, at der ved ophævelse i utide af en  \r\n\r\n pensionsordning med løbende udbetalinger skal betales en afgift på 40 pct. og  \r\n\r\n efter den nye affattelse af pensionsbeskatningslovens § 29, stk. 1,  \r\n\r\n indkomstskat eller tillægsafgift. </P>  \r\n\r\n<P>Overgangsreglerne i pensionsbeskatningslovens § 33 A og § 34 indebærer  \r\n\r\n dog, at der i visse tilfælde kan blive tale om, at der af dele af  \r\n\r\n udbetalingen skal betales enten 35 pct. eller 25 pct. i afgift. </P>  \r\n\r\n<P> <B>40.</B> Overgangsreglerne i lovens § 33 A og § 34 finder også  \r\n\r\n anvendelse, hvor der er tale om engangsudbetalinger efter lovens § 29, stk. 3  \r\n\r\n og 4, og udbetaling af supplerende engangsydelser efter lovens § 29 A. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Skatteministeriet, den 23. december 1991  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Jens Rosman </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/ Carsten Vesterø Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/01/1992"
        },
        {
            "displayName": "Accession",
            "displayValue": "C19910021609"
        },
        {
            "displayName": "Entydig dokumentidentifikation",
            "displayValue": "CM021234"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "12/05/1999"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "216"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "23/12/1991"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 591-1006-364"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}