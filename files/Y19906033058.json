{
    "id": 38469,
    "title": "Omfanget af anmeldelsespligten for aftaler og vedtagelser inden for det offentlige område (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 60330 af 09/11/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Konkurrenceloven omfatter - i modsætning til den nu ophævede  \r\n\r\n monopollov - al offentlig og offentligt reguleret erhvervsvirksomhed (* 2).  \r\n\r\n Hermed er pligten til at anmelde aftaler og vedtagelser, der kan eller vil  \r\n\r\n kunne have en dominerende indflydelse på et markedsområde (konkurrencelovens  \r\n\r\n § 5) udvidet til også at gælde det offentlige område. På baggrund af mange  \r\n\r\n forespørgsler har Konkurrencerådet foretaget en samlet vurdering af omfanget  \r\n\r\n af anmeldelsespligten på området, navnlig for så vidt angår vedtagelser. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Omfanget af anmeldelsespligten for aftaler og  \r\n\r\n vedtagelser inden for det offentlige område (* 1) </H1>  \r\n\r\n<P></P>  \r\n\r\n<P>&#187;Ved skrivelse af 21. maj 1990 orienterede Konkurrencerådet om  \r\n\r\n anmeldelsespligten for aftaler og vedtagelser i henhold til konkurrencelovens  \r\n\r\n § 5. Denne orientering har givet anledning til en række henvendelser  \r\n\r\n vedrørende fortolkningen af anmeldelsespligten. I den anledning skal  \r\n\r\n Konkurrencerådet hermed meddele følgende yderligere retningslinier for  \r\n\r\n fortolkningen af anmeldelsespligten i henhold til konkurrencelovens § 5. </P>  \r\n\r\n<P>Kun aftaler og vedtagelser, der udøver eller vil kunne udøve en  \r\n\r\n dominerende indflydelse på et markedsområde, er anmeldelsespligtige. Ved  \r\n\r\n aftaler forstås en aftale mellem to i princippet uafhængige parter, medens  \r\n\r\n der ved vedtagelser typisk forståes vedtagelser inden for brancheforeninger  \r\n\r\n og lign. </P>  \r\n\r\n<P>Vedtagelser i form af love, bekendtgørelser og regulativer m.v. samt  \r\n\r\n afgørelser truffet i medfør heraf, betragtes ikke som vedtagelser i  \r\n\r\n konkurrencelovens forstand og anses derfor ikke for anmeldelsespligtige. </P>  \r\n\r\n<P>Vedtagelser truffet af amtsråd og kommunalbestyrelser vedrørende egne  \r\n\r\n virksomheder betragtes som interne virksomhedsbeslutninger og er derfor ikke  \r\n\r\n omfattet af anmeldelsespligten. D.v.s. at vedtagelser vedrørende takster m.v.  \r\n\r\n i det offentliges egne virksomheder/institutioner (f.eks børnehaver,  \r\n\r\n vandværker, renovationsvirksomhed m.v.) ikke er anmeldelsespligtige. </P>  \r\n\r\n<P>Vedtagelser truffet af amtsråd og kommunalbestyrelser vedrørende formelt  \r\n\r\n set private virksomheder/institutioner, hvis erhvervsøkonomiske handlefrihed  \r\n\r\n er så stærkt begrænset gennem driftsoverenskomster, godkendelser m.v. af det  \r\n\r\n offentlige, at de ikke kan handle erhvervsøkonomisk selvstændigt, betragtes  \r\n\r\n på lige fod med vedtagelser vedrørende det offentliges egne virksomheder.  \r\n\r\n Vedtagelser vedrørende sådanne virksomheder/institutioner (f.eks. private  \r\n\r\n børnehaver, skoler, plejehjem, vandværker m.v.) anses ikke for  \r\n\r\n anmeldelsespligtige. Det bemærkes at vurderingen af, hvornår en privat  \r\n\r\n virksomhed/institution kan ligestilles med det offentliges egne virksomheder,  \r\n\r\n i de enkelte tilfælde bør ske i samarbejde med Konkurrencerådet. </P>  \r\n\r\n<P>Vedtagelser truffet i tværgående organisationer (eksempelvis Kommunernes  \r\n\r\n Landsforening, og Amtsrådsforeningen), der har eller vil kunne have en  \r\n\r\n dominerende indflydelse på et markedsområde anses for anmeldelsespligtige.  \r\n\r\n</P>  \r\n\r\n<P>Aftaler mellem to parter, der har eller vil kunne have den anførte  \r\n\r\n dominerende indflydelse, er som tidligere nævnt umiddelbart  \r\n\r\n anmeldelsespligtige. </P>  \r\n\r\n<P>Aftaler, der for en kortere periode giver en virksomhed eneret på en  \r\n\r\n erhvervsudøvelse, anses ikke for anmeldelsespligtige, når aftalen er  \r\n\r\n etableret ved licitation eller ved licitationslignende forhold med passende  \r\n\r\n mellemrum udfra saglige, objektive, rimelige og konsekvent gennemførte  \r\n\r\n kriterier, samt hvis EF-direktiverne 77/62 og 88/295 vedrørende offentlige  \r\n\r\n indkøb iøvrigt er overholdt. Dette betyder, at koncessionsaftaler vedrørende  \r\n\r\n f.eks. busdrift, renovation m.v. baseret på ovennævnte kriterier, ikke er  \r\n\r\n anmeldelsespligtige. Vurderingen i de enkelte tilfælde af, hvornår disse  \r\n\r\n kriterier er opfyldt, bør ske i samarbejde med Konkurrencerådet. Andre  \r\n\r\n aftaler og aftaler, der ikke opfylder disse kriterier - ved f.eks. at  \r\n\r\n begunstige lokale udbydere - i strid med intentionerne bag konkurrenceloven  \r\n\r\n er derimod umiddelbart anmeldelsespligtige. </P>  \r\n\r\n<P>Det bemærkes, at anmeldelsespligten i konkurrenceloves § 5 ikke er  \r\n\r\n gældende for de forhold, der ifølge el- og varmeforsyningsloven er fastsat  \r\n\r\n særlige anmeldelsesbestemmelser for. </P>  \r\n\r\n<P>Iøvrigt bemærkes at konkurrencelovens øvrige bestemmelser (for offentlig  \r\n\r\n og offentligt reguleret erhvervsvirksomhed dog ikke §§ 11-14) efter  \r\n\r\n omstændighederne til enhver tid vil kunne bringes i anvendelse også overfor  \r\n\r\n aftaler og vedtagelser, der udfra ovennævnte kriterier ikke findes  \r\n\r\n anmeldelsespligtige. </P>  \r\n\r\n<P>Såfremt der måtte være behov for yderligere vejledning, bedes De kontakte  \r\n\r\n Konkurrencerådet.&#171; </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Konkurrencerådet: </P>  \r\n\r\n<P>Dokumentation 1990-4, s. 217-218 </P>  \r\n\r\n<P>(* 2) Konkurrencerådet: </P>  \r\n\r\n<P>Konkurrencenyt 7-1990 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19906033058"
        },
        {
            "displayName": "Entydig dokumentidentifikation",
            "displayValue": "CA006404"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "60330"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "09/11/1990"
        },
        {
            "displayName": "Administrerende myndighed",
            "displayValue": "Konkurrencerådet"
        },
        {
            "displayName": "Ressortministeriets journalnummer",
            "displayValue": "1:2-597"
        },
        {
            "displayName": "Stikord",
            "displayValue": "KONKURRENCEBEGRÆNSNING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}