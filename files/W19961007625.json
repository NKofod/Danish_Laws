{
    "id": 41493,
    "title": "Varemærket SILHOUETTE Yoplait (figurmærke) fundet forvekseligt med tidligere registrerede varemærke SILHOUET",
    "documentTypeId": "240",
    "isSagsforlobPeriodValid": false,
    "shortName": "KEN nr 10076 af 08/01/1996",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Patentankenævnet omstødte Patentdirektoratets afgørelse - efter  \r\n\r\n indsigelse - om, at registreringen af mærket SILHOUETTE Yoplait kunne  \r\n\r\n opretholdes for varearterne mælk og youghurt i klasse 29. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Varemærket SILHOUETTE Yoplait (figurmærke)  \r\n\r\n fundet forvekseligt med tidligere registrerede varemærke SILHOUET </H1>  \r\n\r\n<P></P>  \r\n\r\n<BR>  \r\n\r\n<P>År 1996, 8. januar afsagde Patentankenævnet </P>  \r\n\r\n<P>(Grønning-Nielsen, Hans Chr. Thomsen, Finn Mikkelsen) </P>  \r\n\r\n<P>følgende </P>  \r\n\r\n<PRE>  \r\n\r\n                                       KENDELSE  \r\n\r\n i sagen j.nr. V 58/93:                Klage fra  \r\n\r\n                                       MD Foods Amba  \r\n\r\n                                       v/Advokaterne Plesner &amp; Lunøe  \r\n\r\n                                            over  \r\n\r\n                                       Patentdirektoratets afgørelse  \r\n\r\n                                       af 21. oktober 1993  \r\n\r\n                                       om gyldigheden af varemærke-  \r\n\r\n                                       registrering nr. VR 9050 1992  \r\n\r\n                                       for mærkeindehaver  \r\n\r\n                                       Societe de Developpements et  \r\n\r\n                                       D'Innovations des Marches  \r\n\r\n                                       Agricoles et Alimentaires-  \r\n\r\n                                       SODIMA-Union de Cooperatives  \r\n\r\n                                       Agricoles,  \r\n\r\n                                       Frankrig,  \r\n\r\n                                       v/Patentbureau  \r\n\r\n                                       Hofman-Bang &amp; Boutard A/S.  \r\n\r\n</PRE>  \r\n\r\n<P>Den 16. april 1991 indleverede Societe de Developpements et D'Innovations  \r\n\r\n des Marches Agricoles et Alimentaires-SODIMA-Union de Cooperatives Agricoles,  \r\n\r\n Frankrig v/Patentbureau Hofman-Bang &amp; Boutard A/S en ansøgning om  \r\n\r\n registrering af varemærket SILHOUETTE Yoplait (figurmærke) for klasse 29:  \r\n\r\n Mælk, hvid ost, yoghurt, smør og andre mejeriprodukter (dog ikke ost). </P>  \r\n\r\n<P>Varemærket blev registreret den 2. oktober 1992 for klasse 29: Mælk,  \r\n\r\n yoghurt, smør og andre mejeriprodukter (dog ikke ost). </P>  \r\n\r\n<P>Den 4. november 1992 blev registreringen offentliggjort i Dansk  \r\n\r\n Varemærketidende. </P>  \r\n\r\n<P>Ved skrivelse af 23. december 1992 nedlagde MD Foods amba på vegne  \r\n\r\n Mejeriselskabet Danmark A.m.b.a., Viby J, i medfør af varemærkelovens § 23  \r\n\r\n indsigelse mod registreringens gyldighed. </P>  \r\n\r\n<P>Som begrundelse for indsigelsen anførtes: </P>  \r\n\r\n<P>&#187;Indsigelsen nedlægges på basis af VR 2366-1973 SILHOUET, som  \r\n\r\n omfatter &#187;ost&#171; i klasse 29. </P>  \r\n\r\n<P>Det netop registrerede varemærke indeholder som dominerende ordmæssigt  \r\n\r\n element ordet SILHOUETTE, som er næsten identisk med ordmærket SILHOUET,  \r\n\r\n hvorfor vi mener, at mærkeligheden mellem de to varemærker er indlysende.  \r\n\r\n</P>  \r\n\r\n<P>Endvidere foreligger der efter vor opfattelse vareartslighed mellem  \r\n\r\n &#187;mælk, yoghurt, smør og andre mejeriprodukter&#171; på den ene side og  \r\n\r\n varearten &#187;ost&#171; på den anden, idet samtlige produkter henhører  \r\n\r\n under overbegrebet &#187;mejeriprodukter&#171;, hvilket også stemmer overens  \r\n\r\n med Direktoratets hidtidige praksis på området. </P>  \r\n\r\n<P>På grundlag af et anførte skal vi derfor henstille, at den offentliggjorte  \r\n\r\n varemærkeregistrering bliver ophævet i dens helhed....' </P>  \r\n\r\n<P>I skrivelse af 2. marts 1993 bestred mærkeindehaver, at de to mærker er  \r\n\r\n forvekslelige og udtalte: </P>  \r\n\r\n<P>&#187;....Vi vil ikke bestride at varerne der er omfattede af de to mærker  \r\n\r\n er ligeartede, men der er ikke varesammenfald. Desuden er det klart angivet  \r\n\r\n at beskyttelsesomfanget ikke dækker ost. </P>  \r\n\r\n<P>Indsigermærket består af ordmærket <B>SILHOUET</B> , medens ansøgerne  \r\n\r\n mærke er et figurmærke der består af to ord, nemlig <B>SILHOUETTE</B> og det  \r\n\r\n ligeledes særprægede ord <B>YOPLAIT</B> , som er ansøgernes gennemgående  \r\n\r\n mærke i deres produktserie - og som har været brugt i henved 20 år - jfr.  \r\n\r\n således at de ligeledes er indehavere af varemærkerne VR 2832-1970  \r\n\r\n<B>YOPLAIT</B> , 6259-1990 </P>  \r\n\r\n<P> <B>YOPLAIT</B> og VA 2683 1991 <B>DOLCE VITA YOPLAIT.</B>  </P>  \r\n\r\n<P>Mærkerne skal altså sammenlignes i deres helhed, nemlig som <B>SILHOUET  \r\n\r\n ordmærke</B> på den ene side, og <B>SILHOUETTE YOPLAIT figm.</B> på den anden  \r\n\r\n side. </P>  \r\n\r\n<P>Så uanset at ordene <B>SILHOUET</B> og <B>SILHOUETTE</B> må anses for  \r\n\r\n forvekslelige, er mærkerne det ikke i deres helhed, eftersom disse er klart  \r\n\r\n forskellige i deres udførelsesform. </P>  \r\n\r\n<P>Vi skal således henstille at indsigelsen tilbagevises.&#171; </P>  \r\n\r\n<P>Patentdirektoratet skrev den 25. maj 1993 til mærkeindehaver bl.a. som  \r\n\r\n følger: </P>  \r\n\r\n<P>&#187;....Det er direktoratets opfattelse, at der foreligger mærkelighed.  \r\n\r\n Ordet SILHOUETTE i det nu registrerede varemærke fremtræder som et  \r\n\r\n selvstændigt element i mærket, og dette er klart forveksleligt med ordet  \r\n\r\n SILHOUET. Direktoratet fandt da også det nu registrerede varemærke  \r\n\r\n forveksleligt med indsigernes mærke under sagens behandling. </P>  \r\n\r\n<P>Da varearten ost direkte er undtaget i varefortegnelsen til Deres  \r\n\r\n registrering, er der ikke direkte varesammenfald, men direktoratet mener, at  \r\n\r\n der kan være vareartslighed mellem andre mejeriprodukter og varearten ost.  \r\n\r\n</P>  \r\n\r\n<P>Forinden der træffes endelig afgørelse i indsigelsen, må Deres  \r\n\r\n registrering derfor begrænses til at angå sådanne bestemt angivne varer, der  \r\n\r\n ikke kolliderer med eller er ligeartede med ost....&#171; </P>  \r\n\r\n<P>Den 21. juni 1993 forespurgte mærkeindehaver derefter Patentdirektoratet,  \r\n\r\n om direktoratet ville lade registreringen være gyldig, såfremt  \r\n\r\n varefortegnelsen begrænsedes til klasse 29: Mælk, yoghurt og smør. </P>  \r\n\r\n<P>Til en tilsendt kopi af denne skrivelse bemærkede indsigeren i skrivelse  \r\n\r\n af 29. juni 1993 følgende: </P>  \r\n\r\n<P>&#187;Vi henviser til Direktoratets skrivelse af 24. ds. med kopi af  \r\n\r\n skrivelse af 21. ds., hvoraf det fremgår, at indehaveren af VR 9050-1992 er  \r\n\r\n indstillet på at begrænse varefortegnelsen til &#187;mælk, yoghurt og  \r\n\r\n smør&#171; i klasse 29. </P>  \r\n\r\n<P>I den anledning skal vi udtale, at der efter vor opfattelse stadig  \r\n\r\n foreligger vareartslighed mellem vor registrering VR 2366-1973 SILHOUET og VR  \r\n\r\n 9050-1992, idet såvel ost som mælk, yoghurt og smør udelukkende fremstilles  \r\n\r\n af mejerivirksomheder, og idet samtlige nævnte varer henhører under begrebet  \r\n\r\n &#187;mejeriprodukter&#171;. </P>  \r\n\r\n<P>Det synes da også hidtil at have været fast praksis i Patentdirektoratet  \r\n\r\n at anse forskellige former for mejeriprodukter som værende ligeartede. </P>  \r\n\r\n<P>Da VR 9050-1992 udelukkende er søgt beskyttet for produkter, som kan  \r\n\r\n henføres under betegnelsen &#187;mejeriprodukter&#171; nemlig for &#187;mælk,  \r\n\r\n yoghurt, smør og andre mejeriprodukter&#171;, synes det efter vor opfattelse  \r\n\r\n umuligt at begrænse registreringen til varer, som ikke kolliderer med  \r\n\r\n varearten ost. </P>  \r\n\r\n<P>På grundlag af det anførte skal vi derfor henstille, at den  \r\n\r\n offentliggjorte varemærkeregistrering bliver ophævet i dens helhed.' </P>  \r\n\r\n<P>Mærkeindehaver udtalte herefter i skrivelse af 13. juli 1993: </P>  \r\n\r\n<P>&#187;Allerførst vil vi gerne understrege, at vor skrivelse af 21.06.93  \r\n\r\n var formuleret som en forespørgsel til direktoratet - og dette kun pr. brev  \r\n\r\n fordi det ikke lykkedes undertegnede at træffe fr. Inge Sander pr. telefon  \r\n\r\n den pågældende dag, og vore klienter havde bedt os om en hurtig  \r\n\r\n tilbagemelding. Det var ikke et egentligt indlæg i indsigelsessagen, og vi  \r\n\r\n havde derfor ikke forestillet os det ville blive forelagt indsigerne. </P>  \r\n\r\n<P>Disse har jo allerede i indsigelsesskrivelsen henstillet at ovennævnte  \r\n\r\n registrering ophæves i dens helhed. Det var vor opfattelse, at direktoratet  \r\n\r\n alene skulle tage stilling til en begrænsning i varefortegnelsen. </P>  \r\n\r\n<P>Direktoratet skriver selv at der ikke er direkte varesammenfald eftersom  \r\n\r\n varearten &#187;ost&#171; er direkte undtaget, men mener at der kan være  \r\n\r\n vareartslighed mellem andre mejeriprodukter og ost. Registreringen må derfor  \r\n\r\n begrænses til at angå sådanne varer, der ikke kolliderer med eller er  \r\n\r\n ligeartede med ost, forinden der kan træffes endelig afgørelse i indsigelsen.  \r\n\r\n</P>  \r\n\r\n<P>Det må således være direktoratets opfattelse at mærkerne bør kunne  \r\n\r\n sameksistere, såfremt den fornødne begrænsning finder sted. Vi skal også  \r\n\r\n henvise til, at ansøgningen under behandlingen i direktoratet blev accepteret  \r\n\r\n til registrering og bekendtgørelse efter at varearten ost specifikt var  \r\n\r\n undtaget. </P>  \r\n\r\n<P>Registreringen kan begrænses til: </P>  \r\n\r\n<P> <B> Klasse 29:</B> Mælk, yogurt og smør. </P>  \r\n\r\n<P>Denne begrænsning bør være tilstrækkelig til at der kan bortses fra  \r\n\r\n indsigelsen. Indsigerne gør gældende at såvel ost, som mælk yogurt og smør  \r\n\r\n fremstilles af mejerivirksomheder, hvorfor der stadig foreligger  \r\n\r\n vareartslighed. Vi finder ikke, at man kan konkludere at samtlige produkter  \r\n\r\n fra en mejerivirksomhed er sammenfaldende eller ligeartede. </P>  \r\n\r\n<P>Vi skal fortsat understrege, at mærkerne ikke er identiske. De er vidt  \r\n\r\n forskellige i deres udførelsesform. Vi henviser til en tidligere afgørelse i  \r\n\r\n en indsigelsessag, <B>JUNGLE GARDENIA</B> (bl.a. omfattende parfume,  \r\n\r\n kosmetiske lotioner og olier, æteriske olier) forskellig fra  <B>GARDENA</B>  \r\n\r\n (omfattende sæber), hvori det udtales at &#187;den omstændighed at sæber kan  \r\n\r\n indeholde visse æteriske olier, ikke tilstrækkelig til at statuere  \r\n\r\n vareartslighed. Mærkerne ikke identiske&#171;. </P>  \r\n\r\n<P>Under henvisning til den nu foretagne begrænsning i varefortegnelsen skal  \r\n\r\n vi således henstille, at indsigelsen tilbagevises, og nærværende registrering  \r\n\r\n fortsat erklæres gyldig.' </P>  \r\n\r\n<P>Ved skrivelse af 4. august 1993 begrænsede mærkeindehaver yderligere  \r\n\r\n registreringen til alene at angå mælk og yoghurt i klasse 29. </P>  \r\n\r\n<P>Indsiger fremkom i skrivelse af 17. august 1993 med følgende kommentarer i  \r\n\r\n anledning af mærkeindehavers skrivelser af henholdsvis 13. juli og 14. august  \r\n\r\n 1993: </P>  \r\n\r\n<P>&#187;....Indledningsvis bemærkes, at vi er enige i, at nærværende sag er  \r\n\r\n et spørgsmål om, hvorvidt der foreligger vareartslighed mellem varearten  \r\n\r\n &#187;ost&#171; og andre mejeriprodukter, i dette tilfælde &#187;mælk,  \r\n\r\n yoghurt og smør&#171;. </P>  \r\n\r\n<P>Mærkeindehaver anfører i skrivelse af 13. juli, at det må være  \r\n\r\n Direktoratets opfattelse, at mærkerne bør kunne sameksistere, efter at  \r\n\r\n varearten ost specifikt var undtaget. </P>  \r\n\r\n<P>Hertil må bemærkes, at vi også har erfaring med, at man i visse tilfælde  \r\n\r\n kan opnå frafaldelse af et modhold, såfremt en vareart udtrykkeligt undtages  \r\n\r\n i varefortegnelsen. </P>  \r\n\r\n<P>Denne fremgangsmåde bør dog kun accepteres, såfremt varefortegnelsen for  \r\n\r\n det ansøgte mærke efter begrænsningen ikke omfatter varer, som er identiske  \r\n\r\n eller ligeartede med varer omfattet af den modholdte registrering/ansøgning.  \r\n\r\n</P>  \r\n\r\n<P>Dette sidste er ikke tilfældet i nærværende sag, idet der må siges at  \r\n\r\n foreligge vareartslighed mellem på den ene side &#187;ost&#171; og på den  \r\n\r\n anden &#187;mælk, yoghurt og smør&#171;. </P>  \r\n\r\n<P>I den forbindelse kan for det første henvises til Rigmor Carlsen,  \r\n\r\n Varemærker Registreringspraksis, p. 52, hvor det udtales at der foreligger  \r\n\r\n varesammenfald, såfremt varerne er identiske eller indeholdt i et overbegreb  \r\n\r\n f.eks. smør overfor mejeriprodukter. Som eksempel på vareartslighed nævnes  \r\n\r\n samme sted smør overfor margarine - sidstnævnte er som bekendt ikke engang et  \r\n\r\n mejeriprodukt. </P>  \r\n\r\n<P>Så meget desto mere må det heraf kunne udledes, at der foreligger  \r\n\r\n vareartslighed mellem varer, som er indeholdt i samme overbegreb, i hvert  \r\n\r\n fald når der er tale om ost overfor mælk, yoghurt og smør. Dette stemmer  \r\n\r\n overens med Direktoratets hidtidige praksis. </P>  \r\n\r\n<P>For det andet fremstilles produkterne som tidligere nævnt af  \r\n\r\n mejerivirksomheder, hvilket også taler for at anse de nævnte varer som  \r\n\r\n værende ligeartede. </P>  \r\n\r\n<P>For det tredje er der er tale om dagligvarer, som præsenteres for den  \r\n\r\n almindelige forbruger side om side i detailhandlens køledisk. </P>  \r\n\r\n<P>I den situation vil mejeriprodukter med mærket SILHOUET eller SILHOUETTE  \r\n\r\n naturligt blive opfattet som hidrørende fra samme producent eller produceret  \r\n\r\n af en anden virksomhed efter indbyrdes aftale, jfr. også Direktoratets  \r\n\r\n udtalelse i skrivelse af 25. maj 1993 angående mærkelighed mellem de to  \r\n\r\n mærker. </P>  \r\n\r\n<P>For det fjerde foreligger der en indbyrdes sammenhæng mellem produkterne,  \r\n\r\n idet produkterne i den endelige anvendelsessituation ofte optræder samtidig  \r\n\r\n f.eks. på morgenbordet. </P>  \r\n\r\n<P>For så vidt angår indsigelsessagen JUNGLE GARDENIA overfor GARDENA ifølge  \r\n\r\n hvilken &#187;den omstændighed at sæber kan indeholde visse æteriske olier,  \r\n\r\n ikke er tilstrækkelig til at statuere vareartslighed&#171;, må bemærkes, at  \r\n\r\n den citerede passus angiveligt angår spørgsmålet om vareartslighed mellem en  \r\n\r\n ingrediens (æteriske olier) og et færdigt produkt (sæber). </P>  \r\n\r\n<P>I nærværende sag er samtlige produkter (ost, mælk, yoghurt og smør)  \r\n\r\n derimod færdigforarbejdede varer bestemt for den endelige forbruger, hvorfor  \r\n\r\n udtalelsen i nævnte indsigelsessag ikke synes at kunne overføres på den  \r\n\r\n aktuelle sag. </P>  \r\n\r\n<P>Vi håber, at Direktoratet på dette grundlag vil kunne træffe afgørelse i  \r\n\r\n sagen og skal henstille, at registreringen af VR 9050-1992 SILHOUETTE YOPLAIT  \r\n\r\n figur ophæves i sin helhed.' </P>  \r\n\r\n<P>Patentdirektoratet traf afgørelse i sagen den 21. oktober 1993 og afviste  \r\n\r\n indsigelsen med følgende begrundelse: </P>  \r\n\r\n<P>&#187;....Som anført i direktoratets brev af 25 maj 1993 er der  \r\n\r\n mærkelighed mellem det anfægtede registrerede varemærke og Deres varemærke VR  \r\n\r\n 2366 1973, idet ordet SILHOUETTE i det anfægtede varemærke fremtræder som et  \r\n\r\n selvstændigt element i mærket, og dette er klart forveksleligt med ordet  \r\n\r\n SILHOUET. Der er ikke direkte varesammenfald mellem de varearter, der er  \r\n\r\n omfattet af registrering VR 9050 1992, og varearten ost, idet &#187;ost&#171;  \r\n\r\n udtrykkeligt er undtaget, men det er direktoratets opfattelse, at der er en  \r\n\r\n vis ligeartethed mellem varearten &#187;ost&#171; og varearterne &#187;andre  \r\n\r\n mejeriprodukter&#171; og &#187;smør&#171;. </P>  \r\n\r\n<P>Direktoratet mener imidlertid ikke, at mærkerne i deres helhed er  \r\n\r\n forvekslelige, når det registrerede mærke begrænses til at omfatte mælk og  \r\n\r\n yoghurt i klasse 29, hvilket ansøgerne har erklæret sig indforstået med i  \r\n\r\n skrivelse af 04 aug 1993. Der er ved denne vurdering taget hensyn til, at  \r\n\r\n mærkerne ikke er identiske. </P>  \r\n\r\n<P>Indsigelsen tages derfor ikke til følge ud over den begrænsning af  \r\n\r\n varefortegnelsen, der er foretaget, og registreringen vil derfor blive  \r\n\r\n opretholdt for varearterne mælk og yoghurt i klasse 29.' </P>  \r\n\r\n<P>Denne afgørelse har klageren MD Foods Amba v/Advokaterne Plesner &amp;  \r\n\r\n Lunøe ved skrivelse af 21. december 1993 indbragt for Patentankenævnet med  \r\n\r\n påstand om, at varemærkeregistrering VR 9050 1992 ophæves i sin helhed. </P>  \r\n\r\n<P>I klageskriftet anføres bl.a. følgende: </P>  \r\n\r\n<P>&#187;....Klageren er uenig med Patentdirektoratet i vurderingen af  \r\n\r\n vareartslighed for såvidt angår varearten &#187;ost&#171; og varearterne  \r\n\r\n &#187;mælk og yoghurt&#171;. </P>  \r\n\r\n<P>Klageren må fastholde sin vurdering af, at der foreligger varesammenfald  \r\n\r\n imellem alle de nævnte grupper, og den omstændighed, at indklagede har ladet  \r\n\r\n varearten ... &#187;andre mejeriprodukter&#171; udgå af sin varefortegnelse,  \r\n\r\n kan på ingen måde berøve varearterne mælk og yoghurt deres karakter som  \r\n\r\n mejeriprodukter. </P>  \r\n\r\n<P>Den af direktoratet foretagne afgrænsning imellem smør og andre  \r\n\r\n mejeriprodukter (for hvilke vareartslighed med </P>  \r\n\r\n<P>klagerens varemærke blev accepteret) og varearterne mælk og yoghurt (for  \r\n\r\n hvilke vareartslighed blev afvist) synes ganske tilfældig og ubegrundet. </P>  \r\n\r\n<P>På baggrund af de ovenfor anførte omstændigheder gør klageren gældende  \r\n\r\n</P>  \r\n\r\n<P> at indklagedes varemærke VR 9050 1992 er forveksleligt med klagerens  \r\n\r\n varemærke VR 2366 1973, idet </P>  \r\n\r\n<P>a) der foreligger mærkelighed imellem mærkerne, således som det er blevet  \r\n\r\n erkendt af Patentdirektoratet i skrivelsen af 25. maj 1993, og </P>  \r\n\r\n<P>b) der foreligger vareartslighed for såvidt angår arterne ost, mælk og  \r\n\r\n yoghurt. </P>  \r\n\r\n<P>Det er klagerens opfattelse, at alle de nævnte produkter henhører til  \r\n\r\n overbegrebet &#187;mejeriprodukter&#171;, og at den af direktoratet  \r\n\r\n gennemførte sondring imellem varearterne smør og andre mejeriprodukter på den  \r\n\r\n ene side og mælk og yoghurt på den anden side synes at være yders subjektiv  \r\n\r\n og ubegrundet. Klageren må bestride, at der i gældende ret findes  \r\n\r\n fortolkningsbidrag, som støtter en sådan - vilkårlig - opdeling. </P>  \r\n\r\n<P>Som følge heraf er den af Patentdirektoratet foretagne registrering i  \r\n\r\n strid med klagerens varemærkerettigheder, jfr. Varemærkelovens § 1....' </P>  \r\n\r\n<P>Mærkeindehaver har ved skrivelse af 25. marts 1994 nedlagt påstand om  \r\n\r\n stadfæstelse og har bl.a. anført: </P>  \r\n\r\n<P>&#187;....Vi er helt uenige med klageren i, at den af Patentdirektoratet  \r\n\r\n trufne afgørelse i indsigelsessagen skulle være ukorrekt. </P>  \r\n\r\n<P>Vi er lidt uforstående overfor klagerens vurdering af, at det ikke skulle  \r\n\r\n være tilstrækkeligt at lade varearten &#187;andre mejeriprodukter&#171; udgå  \r\n\r\n af varefortegnelsen for vor klients registrering <B>SILHOUETTE YOPLAIT</B> og  \r\n\r\n erstatte dette overbegreb af varearterne mælk og yoghurt, da disse varearter  \r\n\r\n stadig må betragtes som mejeriprodukter. </P>  \r\n\r\n<P>Vi har svært ved at følge klagerens tankegang i denne sag, for  \r\n\r\n selvfølgelig er varearterne mælk og yoghurt at karakterisere som  \r\n\r\n mejeriprodukter, men det er jo ikke det, problemstillingen i nærværende sag  \r\n\r\n drejer sig om. Patentdirektoratet har afvist indsigelsen fra MD Foods  \r\n\r\n A.m.b.a. med den begrundelse, at mærkerne <B>SILHOUET</B> og <B>SILHOUETTE  \r\n\r\n YOPLAIT</B> i deres helhed ikke er forvekslelige, når det ene mærke omfatter  \r\n\r\n ost og det andet omfatter mælk og yoghurt. Patentdirektoratet anfører, at der  \r\n\r\n ved denne vurdering er taget hensyn til, at mærkerne ikke er identiske. </P>  \r\n\r\n<P>Vi er da enige med klageren i, at såvel ost som mælk og yoghurt henhører  \r\n\r\n under begrebet mejeriprodukter, idet disse produkter siden mejerierne opstod  \r\n\r\n har været fremstillet på mejerier, og derfor må anses for at være  \r\n\r\n mejeriprodukter. </P>  \r\n\r\n<P>Patentdirektoratet sondrer imidlertid ikke, sådan som klageren anfører  \r\n\r\n det, mellem smør og andre mejeriprodukter på den ene side og mælk og yoghurt  \r\n\r\n på den anden side. Nærværende afgørelse sondrer udelukkende mellem varearten  \r\n\r\n ost på den ene side og varearterne mælk og yoghurt på anden side, og dette er  \r\n\r\n en helt anden problemstilling. </P>  \r\n\r\n<P>Vi skal selvfølgelig ikke bestride, at varearten ost fremstilles af mælk,  \r\n\r\n ligesom varearten yoghurt ligeledes fremstilles af mælk, men dette forhold  \r\n\r\n gør vil ikke, at varearterne hverken kolliderer eller kan anses for  \r\n\r\n ligeartede. </P>  \r\n\r\n<P>I denne forbindelse tillader vi os at henvise til en afgørelse truffet af  \r\n\r\n Sø- og Handelsretten i 1974 trykt i Ugeskrift for Retsvæsen 1974 p. 568. Vi  \r\n\r\n vedlægger i kopi Sø- og Handelsretsdommen, hvoraf det fremgår, at et  \r\n\r\n registreret figurmærke indeholdende ordet <B>FIESTA</B> og omfattende bl.a.  \r\n\r\n korn, mel og produkter heraf i Klasse 30 ikke blev anset til hinder for  \r\n\r\n registrering af det identiske ordmærke <B>FIESTA</B> for en sukkerbrødskage  \r\n\r\n med fyld, glasur og pynt. </P>  \r\n\r\n<P>Sø- og Handelsretten udtalte, at en registrering omfattende korn, mel og  \r\n\r\n produkter heraf ikke kan omfatte ethvert produkt, hvori indgår mel, uanset  \r\n\r\n mængden af mel og produktets øvrige bestanddele samt forarbejdningsgraden.  \r\n\r\n</P>  \r\n\r\n<P>Vi finder, at denne afgørelse, som siden 1974 har ligget til grund for  \r\n\r\n afgørelser i lignende sager i Patentdirektoratet har mange lighedspunkter med  \r\n\r\n spørgsmålet om varekollision eller vareartslighed eller mangel på samme i  \r\n\r\n nærværende sag. </P>  \r\n\r\n<P>I <B>FIESTA</B> -dommen blev der ikke statueret vareartslighed mellem et  \r\n\r\n basisprodukt som varearten mel, der kun kan anvendes til videre  \r\n\r\n forarbejdning, og det færdige produkt, nemlig en sukkerbrødskage, som  \r\n\r\n fremstilles af æg, sukker og mel, samt lidt hævemiddel og evt. lidt fedtstof.  \r\n\r\n</P>  \r\n\r\n<P>Denne vareart kolliderer efter vor opfattelse ikke med mælk uanset hvilken  \r\n\r\n type mælk der er tale om, om det er syrnet mælk eller almindelig sødmælk, og  \r\n\r\n ej heller med varearten yoghurt, som er et syrnet mælkeprodukt. </P>  \r\n\r\n<P>Til støtte for vor opfattelse om manglende varekollision eller  \r\n\r\n vareartslighed mellem ost på den ene side og mælk og yoghurt på den anden  \r\n\r\n side kan vi f.eks. anføre, at nydelsesmidler som kaffe og te godt kan  \r\n\r\n figurere i varemærkeregistret under forvekslelige varemærker, idet der ikke  \r\n\r\n er varekollision eller vareartslighed mellem varearterne kaffe og te. </P>  \r\n\r\n<P>I øvrigt tillader vi os at henvise til Registreringspraksis 1880-1980  \r\n\r\n Rigmor Carlsen p. 53, hvor <B>FIESTA</B> -dommen er omtalt, og hvor det i  \r\n\r\n øvrigt udtales, at det ikke er muligt at udarbejde nogen fortegnelse over  \r\n\r\n hvilke varer, der kolliderer, eller opstille bestemte kriterier for  \r\n\r\n varesammenfald. </P>  \r\n\r\n<P>Dette er ensbetydende med, at man fra sag til sag eller i henhold til en  \r\n\r\n fasttømret praksis må vurdere i hvert enkelt tilfælde hvorvidt der foreligger  \r\n\r\n fornøden vareartslighed. Vi henviser her til Betænkning Vedr. en ny Dansk Lov  \r\n\r\n om Varemærker fra 1958 p. 109ff. Her anføres det bl.a., at  \r\n\r\n &#187;lighedsforholdet mellem en råvare og halvfabrikatet på den ene side,  \r\n\r\n samt de færdige produkter på den anden side må bero dels på, hvilken grad af  \r\n\r\n forarbejdning af råvaren eller halvfabrikatet, der kræves, for at nå frem til  \r\n\r\n det færdige produkt, og dels på, om det købende publikum m.h.t. den færdige  \r\n\r\n vares kvalitet og værdi har opmærksomheden henledt på råvaren og  \r\n\r\n halvfabrikatet. For så vidt angår forarbejdningsgraden må f.eks. jern anses  \r\n\r\n for ligeartet med jernbjælker, og råtobak med pibetobak. </P>  \r\n\r\n<P>Vi vil fortsat hævde, at forarbejdningsgraden af mælken til ost, herunder  \r\n\r\n den normalt lange lagringstid for et produkt som ost, medfører, at mælken  \r\n\r\n undergår en så stor forandring, at varearten ost ikke i henhold til  \r\n\r\n ovennævnte principper kan anses for ligeartet med varearten mælk og varearten  \r\n\r\n yoghurt. </P>  \r\n\r\n<P>I øvrigt tænker det købende publikum næppe på mælk, når de køber  \r\n\r\n ost.&#171; </P>  \r\n\r\n<P>Ankenævnet har behandlet sagen på sit møde den 14. november 1995. </P>  \r\n\r\n<P>For klageren mødte advokat Zygmunt Auster, der havde lejlighed til at  \r\n\r\n udtale sig. </P>  \r\n\r\n<P>Ankenævnet skal udtale: Under hensyn til den samlede udbudssituation, hvor  \r\n\r\n indsigerens og varemærkeindehaverens varer typisk vil blive udbudt sammen,  \r\n\r\n findes der en sådan forvekslelighed med hensyn til oprindelsen af de  \r\n\r\n pågældende varer, at indsigelsen tages til </P>  \r\n\r\n<P>følge. </P>  \r\n\r\n<P>Herefter bestemmes: </P>  \r\n\r\n<P>Varemærkeregistrering VR 9050 1992 ophæves. </P>  \r\n\r\n<P>Grønning-Nielsen Hans Chr. Thomsen Finn Mikkelsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/08/1998"
        },
        {
            "displayName": "Accession",
            "displayValue": "W19961007625"
        },
        {
            "displayName": "Entydig dokumentidentifikation",
            "displayValue": "CA009464"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10076"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "08/01/1996"
        },
        {
            "displayName": "Administrerende myndighed",
            "displayValue": "Patentankenævnet"
        },
        {
            "displayName": "Ressortministeriets journalnummer",
            "displayValue": "V 58/93"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}