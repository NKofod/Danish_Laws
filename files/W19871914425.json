{
    "id": 33854,
    "title": "Arbejdsskadeforsikring - efterladteerstatning - overgangsbeløb - samlever - samlivets varighed (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19144 af 30/04/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En efterladt, der på tidspunktet for skadelidtes død havde samlevet  \r\n\r\n med pågældende i næsten 5 år, fandtes ikke berettiget til et overgangsbeløb  \r\n\r\n efter arbejdsskadeforsikringslovens § 30, stk. 3. </I> </P>  \r\n\r\n<P> <I>Under hensyn til at skadelidte og samleveren havde indgået forlovelse  \r\n\r\n den 2. juni 1979, og at samlivet på tidspunktet for skadelidtes død havde  \r\n\r\n bestået i næsten 5 år, fandtes der at foreligge sådanne særlige  \r\n\r\n omstændigheder, at der burde tilkendes samleveren et overgangsbeløb efter  \r\n\r\n arbejdsskadeforsikringslovens § 30, stk. 4. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arbejdsskadeforsikring - efterladteerstatning -  \r\n\r\n overgangsbeløb - samlever - samlivets varighed (* 1) (* 2) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>En skadelidt afgik ved døden den 3. juni 1986 som følge af en  \r\n\r\n arbejdsskade. Skadelidte efterlod sig en samlever. </P>  \r\n\r\n<P>Over for Sikringsstyrelsen havde samleveren oplyst, at hun var blevet  \r\n\r\n forlovet med skadelidte den 2. juni 1979, og at samlivet havde bestået siden  \r\n\r\n maj 1981. </P>  \r\n\r\n<P>Forsikringsselskabet bestred denne oplysning med henvisning til, at  \r\n\r\n samleveren ifølge folkeregisteroplysning var fraflyttet sin tidligere adresse  \r\n\r\n til skadelidtes adresse den 25. juni 1981. </P>  \r\n\r\n<P>I december 1986 oplyste samleverens advokat over for Sikringsstyrelsen, at  \r\n\r\n skadelidte og samleveren mødte hinanden i 1977 og blev forlovet den 2. juni  \r\n\r\n 1979. Skadelidte, der var i lære som elektriker, fortsatte med at bo hjemme,  \r\n\r\n mens samleveren efter endt studentereksamen påbegyndte en uddannelse på en  \r\n\r\n højere læreanstalt, således at hun fra 1. september 1980 boede på et  \r\n\r\n kollegium i nærheden af uddannelsesstedet. I januar 1981 besluttede parterne  \r\n\r\n at etablere samliv med fælles bolig og fælles økonomi. Mens de på skift boede  \r\n\r\n sammen på deres respektive adresser, søgte de en egnet bolig, og det lykkedes  \r\n\r\n at finde en sådan i maj 1981. Den 6. maj 1981 underskrev skadelidte  \r\n\r\n slutseddel vedrørende en ejerlejlighed. Af formelle grunde fastsattes  \r\n\r\n overtagelsesdatoen til den 11. juni 1981, idet såvel sælger som  \r\n\r\n ejendomsmægler fandt det hensigtsmæssigt at lade overtagelsen finde sted i  \r\n\r\n terminen. Advokaten anførte, at det ægteskabslignende samliv var etableret  \r\n\r\n ved parternes beslutning om at leve sammen, og at denne beslutning blev  \r\n\r\n realiseret så godt det var muligt på deres respektive boliger, indtil de ved  \r\n\r\n købet af ejerlejligheden den 6. maj 1981 fik realiseret ønsket om at  \r\n\r\n fortsætte deres samliv under mere velfungerende boligforhold. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Sikringsstyrelsen fandt, at samleveren var berettiget til et  \r\n\r\n overgangsbeløb på 34.500 kr. i henhold til arbejdsskadeforsikringslovens §  \r\n\r\n 30, stk. 3. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Forsikringsselskabet henviste til de tidligere fremkomne oplysninger fra  \r\n\r\n folkeregistret, hvorefter samleveren først var fraflyttet sin tidligere  \r\n\r\n adresse den 25. juni 1981. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Folkeregistret oplyste, at skadelidte den 12. juni 1981 tilflyttede den  \r\n\r\n nye lejlighed, og at samleveren den 25. juni 1981 tilflyttede samme adresse.  \r\n\r\n</P>  \r\n\r\n<P>Samleverens advokat udtalte, at der måtte lægges vægt på datoen for  \r\n\r\n underskrift af slutsedlen, idet der på dette tidspunkt klart var disponeret  \r\n\r\n med henblik på etablering af samlivsforhold. </P>  \r\n\r\n<P>LOVGRUNDLAG: </P>  \r\n\r\n<P>Lov om arbejdsskadeforsikring, § 30, stk. 3 og stk. 4. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Da den lejlighed, som skulle tjene som fælles bolig for skadelidte og  \r\n\r\n samleveren, først blev overtaget af skadelidte den 11. juni 1981, finder  \r\n\r\n Ankestyrelsen, at samlivet på tidspunktet for skadelidtes død den 3. juni  \r\n\r\n 1986 ikke havde bestået i 5 år. Ankestyrelsen finder derfor, at der ikke er  \r\n\r\n grundlag for at tilkende samleveren et overgangsbeløb efter  \r\n\r\n arbejdsskadeforsikringslovens § 30, stk. 3. Imidlertid finder Ankestyrelsen  \r\n\r\n under hensyn til, at skadelidte og samleveren havde indgået forlovelse den 2.  \r\n\r\n juli 1979, og at samlivet på tidspunktet for skadelidtes død havde bestået i  \r\n\r\n næsten 5 år, at der foreligger sådanne særlige omstændigheder, at der bør  \r\n\r\n tilkendes skadelidte et overgangsbeløb efter arbejdsskadeforsikringslovens §  \r\n\r\n 30, stk. 4. </P>  \r\n\r\n<P>Ankestyrelsen tiltræder med denne begrundelse Sikringsstyrelsens  \r\n\r\n afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden november 1996.",
        "(* 1) Offentliggjort af Sikringsstyrelsen i SM U-007-87 15/09/1987."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19871914425"
        },
        {
            "displayName": "Entydig dokumentidentifikation",
            "displayValue": "CA001782"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19144"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "30/04/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "10154-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}