{
    "id": 230089,
    "title": "Afgørelse efter lov om fremtidsfuldmagter § 4",
    "documentTypeId": "230",
    "isSagsforlobPeriodValid": true,
    "shortName": "AFG nr 9320 af 25/03/2022",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse efter lov om fremtidsfuldmagter § 4</p>\r\n<div class=\"Resume\">\r\n   <p class=\"TekstGenerel\">Fremtidsfuldmagtshaver anmodede den 28. februar 2020 om ikraftsættelse af fremtidsfuldmagt. Fremtidsfuldmagten var ikke tinglyst i personbogen, og der blev indhentet en redegørelse for forløbet hos notaren.</p>\r\n   <p class=\"TekstGenerel\">Retten oplyste, at notaren havde foranlediget, at fremtidsfuldmagten blev til lagt til tinglysning, som fremtidsfuldmagtsgiver herefter skulle underskrive. Det var ikke sket. Normalt ville notaren kontrollere, at dette skete, men det var ikke sket i denne sag. Notaren sendte herefter meddelelse til anmelder – som var en professionel – om at anmeldelsen blev afvist på grund af manglende underskrift.</p>\r\n   <p class=\"TekstGenerel\">Familieretshuset afslog at sætte fremtidsfuldmagtens i kraft under henvisning til fremtidsfuldmagtslovens § 3 og -bekendtgørelsen § 2.</p>\r\n   <p class=\"TekstGenerel\">Civilstyrelsen stadfæstede afgørelsen og tilføjede lovens § 4, stk. 4, med henvisning til § 3, stk. 1, som hjemmel. Lovens § 4, stk. 4, foreskriver, at en anmodning afvises, hvis fremtidsfuldmagten ikke er gyldig oprettet.</p>\r\n</div>\r\n<p>Familieretshusets afgørelse af 20. marts 2020:</p>\r\n<p>”Familieretshuset afslår at sætte A´s fremtidsfuldmagt i kraft.</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Begrundelsen er, at fremtidsfuldmagten ikke er gyldig oprettet.</p>\r\n<p>Vi har ved afgørelsen lagt vægt på, A ikke har underskrevet fremtidsfuldmagten.</p>\r\n<p>Vi har i den forbindelse lagt vægt på, at tinglysningsretten efter notarforretningen har sendt meddelelse til anmelder, R, om, at anmeldelsen er afvist, da fuldmagtsgiveren ikke har underskrevet dokumentet.</p>\r\n<p>Der er således blevet gjort opmærksom på fejlen, og A´s rådgiver, R, har haft mulighed for at reagere på dette.</p>\r\n<p>Vi er opmærksomme på de forhold der er oplyst vedrørende oprettelsen, herunder at A den 26. september 2017 har været til notar ved Retten i Odense, at notarforretningen er gennemført, og at A blev fundet i stand til fornuftsmæssigt at oprette en fremtidsfuldmagt.</p>\r\n<p>Vi er også opmærksomme på, at notaren først efter notarforretningens afslutning bemærker, at fremtidsfuldmagten ikke er underskrevet med Nemid.</p>\r\n<p>Vi vurderer dog, at disse forhold ikke kan føre til en anden afgørelse.</p>\r\n<p>Afgørelsen er truffet i medfør af § 3, stk. 1 i lov om fremtidsfuldmagter og § 2, stk. 1, i bekendtgørelse om fremtidsfuldmagter.</p>\r\n<p>Vi henviser til § 3, stk. 1 i lov om fremtidsfuldmagter (lov nr. 618 af 8. juni 2016), hvoraf følgende fremgår:</p>\r\n<p>En fremtidsfuldmagt skal for at være gyldig oprettes skriftligt i Fremtidsfuldmagtsregisteret ved anvendelse af den digitale løsning, som stilles til rådighed herfor, og vedkendes for en notar, jf. dog regler udstedt i medfør af stk. 4, 3. pkt.</p>\r\n<p>Endvidere henvises til følgende bestemmelser i bekendtgørelse om fremtidsfuldmagter (bek. nr. 1018 af 23. august 2017)</p>\r\n<p>§ 1. En fremtidsfuldmagt oprettes digitalt i Fremtidsfuldmagtsregisteret via Tinglysningsrettens internetportal, jf. dog §§ 3-5.</p>\r\n<p>Stk. 2. Ved oprettelse i Fremtidsfuldmagtsregisteret skal følgende oplysninger registreres:</p>\r\n<p>1) Fuldmagtsgivers navn og personnummer.</p>\r\n<p>2) Fremtidsfuldmægtigenes navne og personnumre.</p>\r\n<p>3) Eventuelle subsidiære fremtidsfuldmægtiges navne og personnumre.</p>\r\n<p>4) Fremtidsfuldmagtens indhold (tekst).</p>\r\n<p>Stk. 3. For hver fuldmagtsgiver kan der alene være oprettet én fremtidsfuldmagt i Fremtidsfuldmagtsregisteret.</p>\r\n<p>Stk. 4. Oprettelse af en fremtidsfuldmagt afvises, hvis betingelserne i stk. 1-3 ikke er opfyldt.</p>\r\n<p>§ 2. En fremtidsfuldmagt skal for at være gyldig være underskrevet digitalt og vedkendes for en notar, jf. dog §§ 3-5.</p>\r\n<p>Stk. 2. Notarvedkendelsen skal ske inden 6 måneder fra fremtidsfuldmagtens oprettelse i Fremtidsfuldmagtsregistret.</p>\r\n<p>…”</p>\r\n<p>Fremtidsfuldmagtsgivers datter – og fremtidsfuldmagtshaver ifølge fuldmagtens ordlyd – B påklagede afgørelsen.</p>\r\n<p>\r\n</p>\r\n<p>Civilstyrelsens afgørelse af 11. juni 2020, sags.nr. 20-4410-00016:</p>\r\n<p style=\"text-align: justify;\">”Civilstyrelsen har behandlet din klage over Familieretshusets afgørelse af 20. marts 2020 med sagsnummer 2020 - 22461. Ved afgørelsen afslog Familieretshuset at sætte en fremtidsfuldmagt for A i kraft.</p>\r\n<p style=\"text-align: justify;\">Civilstyrelsen ændrer ikke Familieretshusets afgørelse.</p>\r\n<p style=\"text-align: justify;\">Afgørelsen er truffet efter § 4, stk. 4, jf. § 3, stk. 1, i lov om fremtidsfuldmagter og § 2, stk. 1, i bekendtgørelse om fremtidsfuldmagter<span class=\"Italic\">.</span></p>\r\n<p style=\"text-align: justify;\">Du har til støtte for din klage blandt andet oplyst, at det var A´s udtrykkelige ønske, at fremtidsfuldmagten skulle have været oprettet, at vejledningen fra R var misvisende, og at A har fulgt dennes instruks.</p>\r\n<p style=\"text-align: justify;\">Du har endvidere blandt andet henvist til, at det fremgår af kassebilaget fra Retten i Odense, at fremtidsfuldmagten er i rettens system og påtegnet digitalt, samt at retsafgiften er betalt. Du har herunder henvist til, at det det tydeligt fremgår, at dokumentet mangler A´s digitale underskrift, og at det er en fejl fra notarens side, at denne ikke har påset, at fremtidsfuldmagten var digitalt underskrevet. A har således været i god tro om, at der var oprettet en hvilende fremtidsfuldmagt, som kunne ikraftsættes, den dag det blev nødvendigt.</p>\r\n<p style=\"text-align: justify;\">Du har endelig gjort gældende, at det på baggrund af forløbet og fejlen fra blandt andet notarens side bør være muligt at sætte fremtidsfuldmagten i kraft, selvom den ikke er gyldigt oprettet, idet det har været A´s udtrykkelige ønske. Et værgemål vil være et alt for drastisk skridt, og hensigten med at oprette en fremtidsfuldmagt har netop været at undgå et eventuelt værgemål.</p>\r\n<p style=\"text-align: justify;\">Efter en gennemgang af sagen, finder Civilstyrelsen ikke anledning til at ændre Familieretshusets afgørelse. Begrundelsen herfor er den samme, som fremgår af Familieretshusets afgørelse.</p>\r\n<p style=\"text-align: justify;\">Civilstyrelsen skal herudover bemærke, at følgende fremgår af forarbejderne til lov om fremtidsfuldmagter for så vidt angår lovens § 3:</p>\r\n<p style=\"text-align: justify;\">”[…] Det vil være en gyldighedsbetingelse for en fremtidsfuldmagt, at den er oprettet og registreret i overensstemmelse med § 3 og regler, der er udstedt i medfør heraf. Hvis en fremtidsfuldmagt ikke opfylder disse betingelser, vil den som udgangspunkt blive afvist af Statsforvaltningen senest på det tidspunkt, hvor der anmodes om ikraftsættelse, jf. lovforslagets § 4, stk. 4. Der henvises i øvrigt til pkt. 4.1 i lovforslagets almindelige bemærkninger”</p>\r\n<p style=\"text-align: justify;\">Følgende fremgår af forarbejderne til lov om fremtidsfuldmagter for så vidt angår lovens § 4, stk. 4:</p>\r\n<p>”[…] Den foreslåedes bestemmelses <span class=\"Italic\">stk. 4 </span>indebærer, at anmodningen afvises, hvis fremtidsfuldmagten ikke er gyldigt oprettet, jf. § 3, eller hvis anmodningen ikke opfylder kravene i § 5 og de i henhold til § 8 fastsatte krav, og kravene ikke kan forventes opfyldt inden for en af Statsforvaltningen fastsat kortere frist.</p>\r\n<p>En fremtidsfuldmagt er ikke gyldigt oprettet, hvis den ikke er oprettet korrekt i Fremtidsfuldmagtsregisteret og forsynet med en notarpåtegning om, at fuldmagtsgiveren vedkender sig fremtidsfuldmagten, og at fremtidsfuldmagten er udtryk for den pågældendes vilje. Statsforvaltningen skal i så fald afvise at sætte den i kraft.</p>\r\n<p>Statsforvaltningen vil også skulle afvise en ikraftsættelsesanmodning, hvis de formelle krav til anmodningen ikke er opfyldt.</p>\r\n<p>At anmodningen afvises vil indebære, at Statsforvaltningen – uden at tage stilling til anmodningens indhold – meddeler fremtidsfuldmægtigen, henholdsvis fuldmagtsgiveren, at anmodningen ikke kan behandles. […]”</p>\r\n<p style=\"text-align: justify;\">Det fremgår af § 2, stk. 1 i bekendtgørelse om fremtidsfuldmagter, at en fremtidsfuldmagt skal være underskrevet digitalt og vedkendes en notar for at være gyldig, jf. dog samme bekendtgørelses §§ 3-5 om papirbaserede fremtidsfuldmagter.</p>\r\n<p style=\"text-align: justify;\">Det er herefter Civilstyrelsens vurdering, at de oplysninger, som du har henvist til i din klage, ikke kan føre til et andet resultat. Civilstyrelsen finder herunder, at det forhold, at notaren ved en fejl ikke bemærkede, at fremtidsfuldmagten ikke var underskrevet, at anmelder tilsyneladende ikke reagerede på afvisningen fra Tinglysningsretten, og at det har været A´s udtrykkelige ønske, at der skulle oprettes en fremtidsfuldmagt, ikke kan bevirke, at fremtidsfuldmagten sættes i kraft, selvom den ikke er gyldigt oprettet.</p>\r\n<p style=\"text-align: justify;\">Kopi af dette brev er sendt til Familieretshuset.</p>\r\n<p style=\"text-align: justify;\">De bestemmelser, der henvises til ovenfor, finder du lov nr. 618 af 8. juni 2016 med senere ændringer og i bekendtgørelse nr. 1018 af 23. august 2017 om fremtidsfuldmagter. ”</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/03/2022"
        },
        {
            "displayName": "Accession",
            "displayValue": "X20220932001"
        },
        {
            "displayName": "Entydig dokumentidentifikation",
            "displayValue": "AA013029"
        },
        {
            "displayName": "Dato for indlæggelse",
            "displayValue": "08/04/2022"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9320"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "25/03/2022"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 20-4410-00016"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}