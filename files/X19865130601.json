{
    "id": 37327,
    "title": "Afslag på udstedelse af koncession - ulovlig forsikringsvirksomhed (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 51306 af 21/11/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et selskab for udlejning af danske sommerhuse ønskede at stifte et  \r\n\r\n forsikringsselskab til overtagelse af lejernes risiko for ikke at kunne  \r\n\r\n benytte det lejede på grund af sygdom eller ulykke. Da selskabet udelukkende  \r\n\r\n skulle dække udenlandske risici afviste tilsynet at udstede koncession </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afslag på udstedelse af koncession - ulovlig  \r\n\r\n forsikringsvirksomhed (* 1) </H1>  \r\n\r\n<P></P>  \r\n\r\n<BR>  \r\n\r\n<P>Et selskab, nedenfor benævnt D, der formidler udlejning af danske  \r\n\r\n sommerhuse, påtænkte stiftelse af et forsikringsselskab, nedenfor benævnt X.  \r\n\r\n Formålet var at forsikre personer, der lejer sommerhuse i Danmark gennem D.  \r\n\r\n Forsikringen, der var obligatorisk for lejerne, skulle dække lejerens risiko  \r\n\r\n for ikke at kunne udnytte lejemålet på grund af sygdom eller ulykke, og såvel  \r\n\r\n præmier som erstatningsudbetalinger skulle ske i udenlandsk valuta, nemlig i  \r\n\r\n D-mark, idet de fleste forsikringstagere var bosiddende i Tyskland (og  \r\n\r\n Holland). </P>  \r\n\r\n<P>Da den påtænkte virksomhed primært skulle omfatte dækning af udenlandske  \r\n\r\n risici, meddelte Forsikringstilsynet, at man ikke kunne udstede koncession  \r\n\r\n til X. Man fandt, at koncession burde søges hos det tyske tilsyn. </P>  \r\n\r\n<P>Lov om forsikringsvirksomhed bygger på den forudsætning, at koncession til  \r\n\r\n direkte forsikring kun kan gives, såfremt en væsentlig del af den påtænkte  \r\n\r\n virksomhed er afdækning af danske risici. Et dansk forsikringsselskab kan  \r\n\r\n opnå tilsynets tilladelse til tillige at drive virksomhed i udlandet. </P>  \r\n\r\n<P>Da tllsynet allerede på grund af selskabets formål afviste at udstede  \r\n\r\n koncession, underkastede Forsikringstilsynet ikke det indsendte materiale  \r\n\r\n (stiftelsesgrundlag og driftsplan) nogen realitetsbehandling. </P>  \r\n\r\n<P>D oplyste herefter, at det ville vende tilbage med en ny ansøgning, af  \r\n\r\n hvilken det ville fremgå, at det var danske sommerhusejere, der blev  \r\n\r\n forsikrede mod tab. </P>  \r\n\r\n<P>Inden dette skete, henledte et forsikringsselskab Forsikringstilsynets  \r\n\r\n opmærksomhed på, at D i sin brochure for 1987 annoncerede med, at  \r\n\r\n &#187;ovennævnte sygdomsforsikring er tegnet hos X&#171;. </P>  \r\n\r\n<P> Da forsikringsvirksomhed kun må udøves af selskaber, der har fået  \r\n\r\n tilladelse (koncession) hertil af Forsikringstilsynet, og da der ikke var  \r\n\r\n meddelt koncession til et forsikringsselskab ved navn X, påbød tilsynet D  \r\n\r\n omgående at trække brochuren tilbage. Endvidere meddelte man, at D havde  \r\n\r\n overtrådt §§ 1, 5, 9 og 11 i LFV. Såfremt dette påbud ikke omgående blev  \r\n\r\n efterlevet, ville sagen uden yderligere varsel blive oversendt til  \r\n\r\n anklagemyndigheden, jfr. §§ 260 og 261 i LFV. Tilsynet anmodede om en  \r\n\r\n bekræftelse på, at brochuren var trukket tilbage, inden 14 dage. </P>  \r\n\r\n<P>Forsikringstilsynet orienterede samtidig forbrugerombudsmanden, idet  \r\n\r\n annoncering for fiktive forsikringsselskaber må anses som en alvorlig sag fra  \r\n\r\n et forbrugerbeskyttelsessynspunkt. Endvidere underrettede Forsikringstilsynet  \r\n\r\n det tyske tilsyn, der i Tyskland har truffet foranstaltninger mod D's  \r\n\r\n brochurer. </P>  \r\n\r\n<P>Forsikringstilsynet modtog herefter dels en beklagelse fra D's advokat  \r\n\r\n over det skete, dels oplysning om, at man straks ville tage skridt til at  \r\n\r\n rette for sig. Kort tid efter modtog tilsynet underretning fra et  \r\n\r\n forsikringsselskab om, at det havde overtaget pligten til at afdække den i  \r\n\r\n D's brochure nævnte sygdomsrisikoforsikring. D havde helt opgivet planerne  \r\n\r\n omkring X. </P>  \r\n\r\n<P>Endvidere blev der udsendt rettelsesblade på tysk og dansk til alle endnu  \r\n\r\n ikke udleverede brochurer, hvori det blev oplyst, at forsikringer tegnet i  \r\n\r\n Tyskland er tegnet i coassurance med forsikringsselskabets generalagentur i  \r\n\r\n Forbundsrepublikken. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er trykt i beretning fra Forsikringstilsynet 1986"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19865130601"
        },
        {
            "displayName": "Entydig dokumentidentifikation",
            "displayValue": "CA005262"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "51306"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "21/11/1986"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "F 101-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}