{
    "id": 47269,
    "title": "Bekendtgørelse om censurering af film og videogrammer ",
    "documentTypeId": "60",
    "isSagsforlobPeriodValid": false,
    "shortName": "BEK nr 349 af 28/07/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om censurering af film og  \r\n\r\n videogrammer </H1>  \r\n\r\n<P></P>  \r\n\r\n<P>I henhold til § 2, stk. 1, og § 5 i loven om filmcensur, jfr.  \r\n\r\n lovbekendtgørelse nr. 211 af 30. maj 1980, fastsættes: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Statens filmcensur består af en formand og to  \r\n\r\n andre medlemmer samt en suppleant. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Denne bekendtgørelses bestemmelser vedrørende  \r\n\r\n film gælder også for videogrammer, hvis ikke andet er anført. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Enhver film, herunder trailer, der benyttes til  \r\n\r\n offentlig forevisning for børn under 12 eller 16 år, skal forinden af Statens  \r\n\r\n Filmcensur være godkendt for børn i den pågældende aldersgruppe. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Der indsendes til censurering en kopi af den  \r\n\r\n pågældende film. Kopien skal ledsages af en skriftlig anmeldelse, der angiver  \r\n\r\n filmens danske titel, originale titel, producent og nationalitet. Spillefilm  \r\n\r\n skal desuden ledsages af en kort handlingsbeskrivelse og en skriftlig  \r\n\r\n gengivelse af den indtalte tekst. Filmens titel skal være angivet i selve  \r\n\r\n filmen. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Den kopi, der indsendes til censurering, skal  \r\n\r\n være i et format, som ikke er mindre end det, hvori filmen ønskes vist  \r\n\r\n offentligt for børn. </P>  \r\n\r\n<P CLASS=STK> <I>Stk. 2. </I> Forevisning for børn i et mindre format end det  \r\n\r\n censurerede vil kunne ske uden nogen ny censurering. Forevisning i et større  \r\n\r\n format kræver ny censurering, men filmcensuren kan bestemme, at dens  \r\n\r\n afgørelse også skal gælde for det større format. </P>  \r\n\r\n<P CLASS=STK> <I>Stk. 3. </I> Videogrammer sidestilles i henseende til format  \r\n\r\n med 8 mm film. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> For hver censureret film udsteder Statens  \r\n\r\n Filmcensur til anmelderen et bevis angående censurens afgørelse,  \r\n\r\n censurkortet. Dette kort skal angive filmens registreringsnummer, hvem der  \r\n\r\n har anmeldt filmen til censurering, filmens danske titel og dens længde samt  \r\n\r\n indeholde en kort beskrivelse af filmen. </P>  \r\n\r\n<P CLASS=STK> <I>Stk. 2. </I> For de kopier af en godkendt film, der ikke har  \r\n\r\n været indsendt til censurering, udsteder filmcensuren tilsvarende censurkort,  \r\n\r\n hvis anmelderen indsender en skriftlig anmodning, hvori det på tro og love  \r\n\r\n erklæres, at de øvrige kopier er i overensstemmelse med den godkendte kopi,  \r\n\r\n og hvilket antal kopier anmodningen omfatter. </P>  \r\n\r\n<P CLASS=STK> <I>Stk. 3. </I> For reklamefilm udstedes kun et enkelt kort. I  \r\n\r\n særlige tilfælde vil filmcensuren i øvrigt kunne bestemme, at der kun skal  \r\n\r\n udstedes eet kort. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Hvis retten til distribution overgår til en  \r\n\r\n anden end anmelderen, skal den nye indehaver af retten indsende en  \r\n\r\n selvstændig erklæring på tro og love om overensstemmelsen mellem den  \r\n\r\n censurerede kopi og de øvrige kopier for at bevare en ved censureringen  \r\n\r\n opnået godkendelse til offentlig forevisning for børn. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Indehavere af biografer og andre, som foreviser  \r\n\r\n film offentligt for børn under 12 eller 16 år, skal til enhver tid kunne  \r\n\r\n forevise det til filmen hørende censurkort for politiet. </P>  \r\n\r\n<P CLASS=STK> <I>Stk. 2. </I> Hvis der kun er udstedt eet censurkort, som  \r\n\r\n omfatter flere kopier, påhviler det den, til hvem dette kort er udstedt, at  \r\n\r\n opbevare kortet og den godkendte kopi, så længe filmen forevises offentligt  \r\n\r\n for børn. Ligeledes påhviler det den pågældende at sørge for, at de kopier,  \r\n\r\n der benyttes til forevisning, ledsages af oplysning om indholdet af censurens  \r\n\r\n afgørelse, eventuelt i form af et mærkat klæbet på filmkassette eller  \r\n\r\n lignende. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Dele af en filmkopi, der af censuren er krævet  \r\n\r\n bortklippet som betingelse for godkendelse, forbliver i censurens besiddelse  \r\n\r\n og kan kun udleveres, såfremt censurkortet tilbageleveres. Som vilkår for at  \r\n\r\n udstede censurkort for flere filmkopier kan censuren kræve, at de fraklippede  \r\n\r\n dele af disse overgives i censurens besiddelse. </P>  \r\n\r\n<P CLASS=STK> <I>Stk. 2. </I> Har censuren krævet dele af en videokopi  \r\n\r\n slettet som betingelse for godkendelse, kan censuren som vilkår for at  \r\n\r\n udstede censurkort for denne og øvrige kopier kræve, at der til gennemsyn  \r\n\r\n indsendes et eksemplar af optagelsen i den godkendte version. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Går censurens afgørelse ud på, at en film ikke  \r\n\r\n godkendes for børn under 12 eller 16 år, kan filmen efter anmodning senere  \r\n\r\n omcensureres, hvis censuren skønner, at særlige grunde taler derfor. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> For censureringen betaler anmelderen en afgift,  \r\n\r\n der for spillefilm og reklamefilm udgør 21 øre og for andre film 8 øre pr.  \r\n\r\n meter film. </P>  \r\n\r\n<P CLASS=STK> <I>Stk. 2. </I> For endelig censurering af film, der tidligere  \r\n\r\n har været indsendt til prøvecensur, for censurering af film, der tidligere er  \r\n\r\n blevet censureret i et mindre format, samt for omcensurering betales kun halv  \r\n\r\n afgift. </P>  \r\n\r\n<P CLASS=STK> <I>Stk. 3. </I> For videogrammer betales afgift på grundlag af  \r\n\r\n den længde, som en film af tilsvarende varighed ville have haft, og efter den  \r\n\r\n sats, som ville gælde for en film af samme kategori. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> For anke til ankenævnet betales halv afgift.  \r\n\r\n Anken er dog afgiftsfri, hvis nævnet ændrer censurens afgørelse. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Bekendtgørelsen træder i kraft ved  \r\n\r\n offentliggørelsen i Lovtidende. </P>  \r\n\r\n<P CLASS=STK> <I>Stk. 2. </I> Bekendtgørelse nr. 270 af 16. juni 1969 om  \r\n\r\n censurering af film ophæves. </P>  \r\n\r\n<P CLASS=STK> <I>Stk. 3. </I> Bestemmelsen i § 6, stk. 2, gælder også for  \r\n\r\n film, der er blevet censureret før den 1. august 1980. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Ministeriet for kulturelle anliggender,  \r\n\r\n den 28. juli 1980 </I> </P>  \r\n\r\n<P CLASS=UNDERSKREVET-AF ALIGN=CENTER>Lise Østergaard </P>  \r\n\r\n<P CLASS=MINISTER ALIGN=RIGHT>/K. Groos </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/08/1980"
        },
        {
            "displayName": "Accession",
            "displayValue": "B19800034905"
        },
        {
            "displayName": "Entydig dokumentidentifikation",
            "displayValue": "CM006059"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "22/01/1999"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "349"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "28/07/1980"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "5. kt. j. nr. 5400-4-80"
        },
        {
            "displayName": "Stikord",
            "displayValue": "BIOGRAFDRIFT, FILMFOREVISNING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}