{
    "id": 156974,
    "title": "Ankestyrelsens principafgørelse O-58-94 om opholdskommune - vidtgående psykisk handicap - flytning - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9336 af 15/06/1994",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-58-94 om opholdskommune - vidtgående psykisk handicap - flytning - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen fandt ikke, at betingelserne for refusion var til stede i en sag, hvor en person med et vidtgående psykisk handicap, som havde været bosat hos sin moder frem til dennes død, flyttede til sin søster i en ny kommune på søsterens initiativ.</p>\r\n   <p class=\"TekstGenerel\">Begrundelsen var, at flytningen fandt sted uden at den tidligere opholdskommune havde kendskab til eller medvirkede ved flytningen.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 11, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En mand med et vidtgående psykisk handicap, som var tilkendt højeste førtidspension, boede hos sin moder i A kommune. Kommunen havde tilbudt aflastningsophold for pågældende, men dette havde moderen afslået. Moderen døde pludselig  ved en trafikulykke, da sønnen var 34 år.</p>\r\n<p>En søster til ham, boende i B kommune, hentede ham hjem til sig umiddelbart efter dødsfaldet og oplyste 9 dage senere til B kommune, at hun ønskede at passe ham fremover.</p>\r\n<p>Søsteren fik senere tilkendt plejetillæg til ham, og ca. 5 måneder senere blev han indskrevet på beskyttet værksted.</p>\r\n<p>Ca. 10 måneder senere krævede B kommune refusion, jf. bistandslovens § 11 fra A kommune.</p>\r\n<p>Ankenævnet fandt ikke, at A kommune var refusionspligtig og begrundede sin afgørelse med, at pågældendes ophold i B kommune ikke kunne henføres til nogen af de i bistandslovens § 11 anførte omstændigheder samt, at B kommune havde anset sig for opholdskommune i forbindelse med søsterens henvendelse til kommunen 9 dage efter dødsfaldet og ikke havde henvist eller rettet henvendelse til A kommune. Derfor kunne A kommune heller ikke ud fra passivitetsbetragtninger pålægges refusionspligt.</p>\r\n<p>I klagen fra B kommune var det bl.a. anført, at der var tale om en person, der under ingen omstændigheder kunne foretage selvstændige dispositioner. Pågældendes ophold i B kommune kunne derfor kun henføres til andres medvirken, i dette tilfælde en søster. B kommune var enig med nævnet i, at den var opholdskommune for pågældende på henvendelsestidspunktet, men at dette forhold ikke kunne tillægges betydning i forhold til refusionskravet.</p>\r\n<p>Sagen blev behandlet i principielt møde til belysning af, om der forelå refusionspligt for en kommune i tilfælde af, at en voksen person med et vidtgående psykisk handicap flyttede til en anden kommune uden medvirken fra fraflytningskommunen eller fra anden offentlig myndighed.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke, at B kommune, der var opholdskommune, kunne kræve refusion fra A kommune.</p>\r\n<p>Begrundelsen var, at opholdskommunen ifølge hovedreglen i bistandslovens § 10, stk. 1 havde handlings- og betalingsforpligtelsen.</p>\r\n<p>Begrundelsen var videre, at pågældende hos moderen klarede sig for sin pension, og at det ikke havde været påkrævet at yde støtteforanstaltninger efter bistandsloven fra A kommune.</p>\r\n<p>Begrundelsen var endelig, at flytningen til B kommune skete på initiativ fra pågældendes søster samt, at flytningen fandt sted, uden at A kommune eller en anden offentlig myndighed medvirkede ved eller havde kendskab til flytningen.</p>\r\n<p>Betingelserne for refusion, jf. bistandslovens § 11, stk. 1, nr. 1 var herefter ikke opfyldt.</p>\r\n<p>Ankestyrelsen tiltrådte således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19940933625"
        },
        {
            "displayName": "Entydig dokumentidentifikation",
            "displayValue": "BS009764"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9336"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/06/1994"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20866-93"
        },
        {
            "displayName": "Stikord",
            "displayValue": "O-58-94"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}