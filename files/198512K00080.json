{
    "id": 112663,
    "title": "1985 LSF 80   FORSLAG TIL LOV OM ÆNDRING AF LOV OM MILJØBESKYTTELSE ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 80",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 80 </P>  \r\n\r\n<P></P>  \r\n\r\n<P>Forslag til lov om ændring af lov om miljøbeskyttelse </P>  \r\n\r\n<P></P>  \r\n\r\n<P>Fremsat af Leif Hermann (SF) Margrete Auken (SF) Gade (SF) Ebba Strange  \r\n\r\n (SF) Anne Grete Holmsgård (VS) Lenger (VS) Elisabeth Bruun Olesen (VS)  \r\n\r\n Tinning (VS) </P>  \r\n\r\n<P></P>  \r\n\r\n<P>den 26. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om miljøbeskyttelse, jfr. lovbekendtgørelse nr. 85 af 8. marts </P>  \r\n\r\n<P>1985, foretages følgende ændringer: </P>  \r\n\r\n<P>1. § 41, stk. 4, affattes således: </P>  \r\n\r\n<P>&#187;Stk. 4. Godkendelser, tilladelser og beslutninger, som er nævnt i §§  \r\n\r\n</P>  \r\n\r\n<P>18, 21, stk. 4, og 35-38, og som meddeles efter 1. juni 1986, har </P>  \r\n\r\n<P>ikke gyldighed ud over en periode på 5 år.&#171; </P>  \r\n\r\n<P>2. I §41 indsættes som nye stykker: </P>  \r\n\r\n<P>&#187;Stk. 5. Godkendelser og tilladelser vedrørende de i §§ 18, 21, stk.  \r\n\r\n</P>  \r\n\r\n<P>4, og 35-38 nævnte forhold, der i henhold til anden lovgivning er </P>  \r\n\r\n<P>meddelt inden 1. april 1974, bortfalder 1. januar 1988. </P>  \r\n\r\n<P>Stk. 6. Godkendelser, tilladelser og beslutninger som nævnt i §§ 18, </P>  \r\n\r\n<P>21, stk. 4, og 35-38, og som er meddelt addressaten i perioden 1. </P>  \r\n\r\n<P>april 1974-31. maj 1986, er underlagt bestemmelserne i stk. 7. </P>  \r\n\r\n<P>Stk. 7. Den godkendende myndighed kan for så vidt angår afgørelser </P>  \r\n\r\n<P>omfattet af stk. 4 og stk. 6 ændre vilkårene i godkendelsen, </P>  \r\n\r\n<P>tilladelsen eller beslutningen, såfremt det viser sig, at </P>  \r\n\r\n<P>forudsætningerne for afgørelsen er væsentligt ændrede som følge af </P>  \r\n\r\n<P>udvikling af nye rensningsformer, mindre forurenende </P>  \r\n\r\n<P>produktionsmetoder eller som følge af, at recipienten på grund af </P>  \r\n\r\n<P>forurening ikke kan opfylde de fastsatte kvalitetskrav.&#171; </P>  \r\n\r\n<P>3. I § 83, affattes stk. 5 således: </P>  \r\n\r\n<P>&#187;Stk. 5. Udbyttet af en handling, der straffes i medfør af stk. 1-3,  \r\n\r\n</P>  \r\n\r\n<P>konfiskeres, medmindre ganske særlige forhold tilsiger andet. </P>  \r\n\r\n<P>Straffelovens § 75, stk. 1, 2. pkt., § 76, stk. 1 og stk. 3-5, og </P>  \r\n\r\n<P>§ 77, stk. 1 og 3, finder tilsvarende anvendelse på konfiskation </P>  \r\n\r\n<P>efter denne bestemmelse.&#171; </P>  \r\n\r\n<P>§ 2 </P>  \r\n\r\n<P>Loven træder i kraft den 1. juni 1986, dog således at den under § 1, </P>  \r\n\r\n<P>nr. 3, foreslåede ændring træder i kraft ved bekendtgørelsen i </P>  \r\n\r\n<P>Lovtidende. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>a) Godkendelse m.v. </P>  \r\n\r\n<P>Miljøbeskyttelseslovens § 41, stk. 4, indeholder en bestemmelse om, </P>  \r\n\r\n<P>at godkendelser kan tidsbegrænses. Bestemmelsen, der hidrører fra </P>  \r\n\r\n<P>lovens oprindelige formulering, synes ikke at have vundet nogen </P>  \r\n\r\n<P>større udbredelse. Dette forhold indebærer, at en gang givne </P>  \r\n\r\n<P>godkendelser fremtræder som værn omkring </P>  \r\n\r\n<P>miljøbeskyttelsesforanstaltninger, der efter nogle år både kan </P>  \r\n\r\n<P>anses for forældede og utilstrækkelige henset til den teknologiske </P>  \r\n\r\n<P>udvikling og til ny viden om recipienttilstanden og dennes evne </P>  \r\n\r\n<P>til at modtage forureningen. Kun såfremt de miljømæssige forhold </P>  \r\n\r\n<P>ændrer sig, anses det for muligt at ændre på allerede givne </P>  \r\n\r\n<P>tilladelser og godkendelser. Problemet har været gjort til </P>  \r\n\r\n<P>genstand for overvejelser i miljøstyrelsens betænkning nr. 1 1985 </P>  \r\n\r\n<P>om miljøtilsyn, hvor det på s. 54 ff. anføres: </P>  \r\n\r\n<P>&#187;Tilsynsmyndigheden har allerede i dag ret til at ændre </P>  \r\n\r\n<P>uhensigtsmæssige tilsynsvilkår. Og den kan med henblik på at </P>  \r\n\r\n<P>udarbejde de bedst mulige tilsynsvilkår med hjemmel i § 52 i </P>  \r\n\r\n<P>miljøbeskyttelsesloven forlange alle oplysninger, som har </P>  \r\n\r\n<P>betydning for vurderingen af forureningen fra virksomheder, som </P>  \r\n\r\n<P>kan give anledning til forurening. Lovens § 44, stk. 4, beskytter </P>  \r\n\r\n<P>(med visse modifikationer) kun den godkendte virksomhed mod at få </P>  \r\n\r\n<P>pålagt krav om yderligere begrænsning af den tilladte udledning. </P>  \r\n\r\n<P>For at lette de kommende års tilsynsarbejde og tilpasningen af </P>  \r\n\r\n<P>tilsynsvilkårene vil det dog være hensigtsmæssigt at indføje en </P>  \r\n\r\n<P>udtrykkelig bestemmelse i kap. 7 om beføjelse til at revidere </P>  \r\n\r\n<P>tilsynsvilkårene. Udvalget foreslår, at loven tydeliggøres på </P>  \r\n\r\n<P>denne måde. </P>  \r\n\r\n<P>Det kan ikke udelukkes, at revisionen af tilsynsvilkår vil føre til, </P>  \r\n\r\n<P>at visse virksomheder får øgede udgifter til egenkontrol. Beløbene </P>  \r\n\r\n<P>vil imidlertid næppe være store, og fordelene vil være betydelige, </P>  \r\n\r\n<P>idet virksomhederne på denne måde får et bedre kendskab til </P>  \r\n\r\n<P>forureningen og et løbende samarbejde med tilsynsmyndigheden.&#171; </P>  \r\n\r\n<P>Videre er forholdet trukket frem i miljøstyrelsens handlingsplan </P>  \r\n\r\n<P>1985-1999 (redegørelse nr. 1 1985) hvor det på s. 52 bl.a. hedder: </P>  \r\n\r\n<P>&#187;Den nuværende miljøbeskyttelseslov åbner kun adgang til at revurdere  \r\n\r\n</P>  \r\n\r\n<P>givne tilladelser, hvis de miljømæssige forhold i forbindelse med </P>  \r\n\r\n<P>tilladelsen ændrer sig. </P>  \r\n\r\n<P>Den teknologiske udvikling går imidlertid så hurtigt, at der kan være </P>  \r\n\r\n<P>behov for at justere ældre tilladelser, såfremt ny teknologi giver </P>  \r\n\r\n<P>tekniske muligheder herfor. </P>  \r\n\r\n<P>Ved at åbne adgang til at revurdere ældre tilladelser i lyset af </P>  \r\n\r\n<P>&#187;teknikkens stade&#171; vil miljøstyrelsen skaffe sig et nyt værktøj  \r\n\r\n</P>  \r\n\r\n<P>til at følge den strategi, der er argumenteret for i kap. 4, og </P>  \r\n\r\n<P>hvis tyngdepunkt er størst mulig emissionsbegrænsning. </P>  \r\n\r\n<P>Det kan f.eks. ske ved at give tidsbegrænsede miljøgodkendelser. En </P>  \r\n\r\n<P>sådan adgang forudsætter en øget viden i styrelsen om den </P>  \r\n\r\n<P>teknologiske udvikling inden for især industrien. Revurdering af </P>  \r\n\r\n<P>ældre tilladelser og godkendelser i takt med den teknologiske </P>  \r\n\r\n<P>udvikling vil i øvrigt være i tråd med en øget indsats for at </P>  \r\n\r\n<P>fremme anvendelsen af mindre forurenende teknologi gennem bl.a. </P>  \r\n\r\n<P>støtteordninger.' </P>  \r\n\r\n<P>b) Konfiskation </P>  \r\n\r\n<P>I 1964 afgav straffelovrådet en betænkning om konfiskation </P>  \r\n\r\n<P>(betænkning nr. 355/1964). Betænkningen dannede senere grundlag </P>  \r\n\r\n<P>dels for ændringer i straffelovens bestemmelser om konfiskation og </P>  \r\n\r\n<P>dels for afskaffelsen af en lang række bestemmelser i </P>  \r\n\r\n<P>særlovgivningen om obligatorisk konfiskation. </P>  \r\n\r\n<P>Forud for straffelovrådets arbejde med emnet havde justitsministeriet </P>  \r\n\r\n<P>anmodet rådet om at tage spørgsmålet under overvejelse ved </P>  \r\n\r\n<P>skrivelse af 24. august 1961. Det fremgik heraf, at ministeriet </P>  \r\n\r\n<P>fandt det ønskeligt, at der skulle tilvejebringes en nordisk </P>  \r\n\r\n<P>retsenhed i lovgivningen om konfiskation, og det oplystes, at </P>  \r\n\r\n<P>spørgsmålet var forelagt den nordiske strafferetskomite til </P>  \r\n\r\n<P>behandling. </P>  \r\n\r\n<P>Den nordiske strafferetskomite, der afgav betænkning den 20. maj </P>  \r\n\r\n<P>1963, var af den opfattelse, at man selv på områder, hvor </P>  \r\n\r\n<P>konfiskation bør være den regelmæssige følge af overtrædelser, bør </P>  \r\n\r\n<P>undgå obligatorisk konfiskation. Herefter fortsætter </P>  \r\n\r\n<P>betænkningen: </P>  \r\n\r\n<P>&#187;Men der kan på den anden side ikke bortses fra, at der kan være </P>  \r\n\r\n<P>spørgsmål om på sådanne områder at overveje særlige formuleringer, </P>  \r\n\r\n<P>f.eks. at konfiskation &#187;skal ske, medmindre den i det enkelte </P>  \r\n\r\n<P>tilfælde ville være ubillig&#171;.' </P>  \r\n\r\n<P>Staffelovrådet tilsluttede sig den nordiske strafferetskomites </P>  \r\n\r\n<P>hovedsynspunkt, idet rådet i betænkningen s. 16 anførte: </P>  \r\n\r\n<P>&#187;Flere af særlovgivningens konfiskationsregler er obligatoriske, </P>  \r\n\r\n<P>således at domstolene tvinges til at konfiskere under de i </P>  \r\n\r\n<P>bestemmelsen angivne betingelser. Bestemmelser af denne art </P>  \r\n\r\n<P>betegner en fravigelse af de i straffelovgivningen i øvrigt fulgte </P>  \r\n\r\n<P>principper, hvorefter der tilkommer domstolene en betydelig frihed </P>  \r\n\r\n<P>med hensyn til valg af strafferetlig reaktion, og er reelt </P>  \r\n\r\n<P>uheldige, for så vidt som der på ethvert område på forhånd må </P>  \r\n\r\n<P>påregnes at kunne forekomme tilfælde, hvor konfiskation er </P>  \r\n\r\n<P>upåkrævet eller endog urimelig, jfr. herved den nordiske </P>  \r\n\r\n<P>strafferetskomites betænkning, nedenfor s. 94.&#171; </P>  \r\n\r\n<P>Dette synspunkt fremtræder som konklusion dels på en gennemgang af en </P>  \r\n\r\n<P>række principielle synspunkter vedrørende konfiskation og dels på </P>  \r\n\r\n<P>en kritik af de gældende konfiskationsbestemmelser, hvor navnlig </P>  \r\n\r\n<P>særlovgivningen kritiseres for at være utilfredsstillende, idet </P>  \r\n\r\n<P>den i sit indhold ikke synes at bygge på hverken nogen principiel </P>  \r\n\r\n<P>stillingtagen til konfiskation som kriminalretlig retsfølge eller </P>  \r\n\r\n<P>på nogen særlig indgående overvejelse af det praktiske behov for </P>  \r\n\r\n<P>konfiskation på vedkommende specialområde. </P>  \r\n\r\n<P>Argumentationen bygger således tilsyneladende på ønsket om at give </P>  \r\n\r\n<P>domstolene en større frihed til at fastlægge den strafferetlige </P>  \r\n\r\n<P>reaktion, om end rådet erkender, at udbyttekonfiskation </P>  \r\n\r\n<P>(betænkningen s. 13) &#187;må påregnes at have en præventiv betydning </P>  \r\n\r\n<P>gennem dens markering af, at det &#187;ikke kan betale sig at begå </P>  \r\n\r\n<P>forbrydelser&#171;. Den virker desuden som en imødekommelse af en </P>  \r\n\r\n<P>almindelig retsopfattelse, hvorefter det ville være anstødeligt, </P>  \r\n\r\n<P>om en lovovertræder efter straffesagens afslutning kunne beholde </P>  \r\n\r\n<P>det ved lovovertrædelsen indvundne udbytte.' </P>  \r\n\r\n<P>Forud herfor har rådet fastslået (betænkningen s. 13), at af </P>  \r\n\r\n<P>&#187;væsentlig betydning for en bedømmelse af konfiskationens </P>  \r\n\r\n<P>hensigtsmæssighed som strafferetlig reaktion er, om konfiskationen </P>  \r\n\r\n<P>opfylder kriminalpolitisk relevante formål, der ikke eller ikke på </P>  \r\n\r\n<P>en lige så hensigtsmæssig måde kan forfølges gennem straf.&#171; Et </P>  \r\n\r\n<P>synspunkt, der synes at svare til det ovenfor angivne fra den </P>  \r\n\r\n<P>nordiske strafferetskomites betænkning. </P>  \r\n\r\n<P>Spørgsmålet har senere været berørt i betænkning nr. 981/1963 om </P>  \r\n\r\n<P>håndhævelse af bygge- og miljølovgivningen (s. 145 f), der dels </P>  \r\n\r\n<P>konstaterer, at konfiskation kun sjældent finder anvendelse på </P>  \r\n\r\n<P>miljøbeskyttelsesområdet, dels finder dette vanskeligt at </P>  \r\n\r\n<P>forklare. Udvalget er dog tilbøjelig til at søge forklaringen i </P>  \r\n\r\n<P>manglende tradition for anvendelsen af konfiskationsbestemmelserne </P>  \r\n\r\n<P>og at overtrædelserne af miljøbeskyttelseslovgivningen ikke i </P>  \r\n\r\n<P>domspraksis synes særlig strafværdige. Udvalget har dog ikke </P>  \r\n\r\n<P>fundet anledning til at stille forslag om ændringer i de gældende </P>  \r\n\r\n<P>regler. </P>  \r\n\r\n<P>I forbindelse med behandlingen af forslag til lov om ændring af </P>  \r\n\r\n<P>forskellige miljø- og planlægningslove. (Håndhævelse), se </P>  \r\n\r\n<P>Folketingstidende 1983-84, 2. samling, forhandlingerne sp. 943, </P>  \r\n\r\n<P>1741, 6159 og 6327 samt tillæg A sp. 1537, tillæg B sp. 511 og </P>  \r\n\r\n<P>tillæg C sp. 345, søgte socialistisk folkeparti at indføre en </P>  \r\n\r\n<P>regel i miljøbeskyttelsesloven om obligatorisk konfiskation. </P>  \r\n\r\n<P>Forslaget blev dog opgivet under udvalgsarbejdet til fordel for et </P>  \r\n\r\n<P>forslag, der i selve lovteksten fremhævede straffelovens </P>  \r\n\r\n<P>konfiskationsbestemmelser. Bestemmelsen findes i den gældende </P>  \r\n\r\n<P>miljøbeskyttelseslovs § 83, stk. 5. </P>  \r\n\r\n<P>Siden behandlingen af det nævnte lovforslag har folketinget en gang </P>  \r\n\r\n<P>siden haft lejlighed til at behandle problemet vedrørende </P>  \r\n\r\n<P>obligatorisk konfiskation. Det drejede sig om et forslag til lov </P>  \r\n\r\n<P>om ændring af borgerlig straffelov af Hans Hækkerup (S) m.fl., se </P>  \r\n\r\n<P>Folketingstidende 1984-85, forhandlingerne sp. 4569, 6172, 9853 og </P>  \r\n\r\n<P>10094 samt tillæg A sp. 2335, tillæg B sp. 1337 og 1359 samt </P>  \r\n\r\n<P>tillæg C sp. 417. Under 1. behandling drøftedes spørgsmålet om </P>  \r\n\r\n<P>obligatorisk konfiskation af udbyttet ved ulovlig våbentransport </P>  \r\n\r\n<P>og -handel særdeles indgående. Et forslag herom blev indføjet i </P>  \r\n\r\n<P>lovforslaget ved 2. behandling og vedtoges med stemmerne fra S, </P>  \r\n\r\n<P>SF, RV og VS. Også behandlingen af ændringsforslaget gav anledning </P>  \r\n\r\n<P>til en grundig debat om de principielle spørgsmål vedrørende </P>  \r\n\r\n<P>obligatorisk konfiskation. </P>  \r\n\r\n<P>Af retspraksis efter miljøbeskyttelsesloven synes at fremgå, at </P>  \r\n\r\n<P>domstolene kun sjældent statuerer konfiskation som retsfølge, </P>  \r\n\r\n<P>medens det derimod oftere forekommer, at bødeniveauet begrundes </P>  \r\n\r\n<P>med den indvundne besparelse eller lignende konfiskatoriske </P>  \r\n\r\n<P>synspunkter. Derved bringer praksis sig i overensstemmelse med </P>  \r\n\r\n<P>rigsadvokatens meddelelse nr. 5/1979 af 9. oktober 1979, hvor </P>  \r\n\r\n<P>anklagemyndigheden netop henvises til i forbindelse med </P>  \r\n\r\n<P>bødepåstanden at inddrage spørgsmålet om tilsigtet </P>  \r\n\r\n<P>gevinst/besparelse. Om retspraksis i øvrigt henvises til </P>  \r\n\r\n<P>miljøstyrelsens redegørelse af 18. marts 1983 om større </P>  \r\n\r\n<P>miljøstraffesager 1979-1982 (optrykt som bilag) samt til </P>  \r\n\r\n<P>miljøministerens svar på miljø- og planlægningsudvalgets </P>  \r\n\r\n<P>spørgsmål nr. 435 (folketingsåret 1984-85) omdelt på alm. del </P>  \r\n\r\n<P>bilag 7 (folketingsåret 1985-86). </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Ændringerne indebærer, at godkendelse m.v. af særligt forurenende </P>  \r\n\r\n<P>virksomheder tidsbegrænses til en periode, der højst kan udgøre 5 </P>  \r\n\r\n<P>år. Efter regler, der nærmere fastsættes af miljøministeren, skal </P>  \r\n\r\n<P>virksomheden inden udløbet af godkendelsesperioden indgive fornyet </P>  \r\n\r\n<P>ansøgning om godkendelse til den godkendende myndighed. I den </P>  \r\n\r\n<P>gældende formulering af § 41, stk. 4, kan tidsbegerænsning af en </P>  \r\n\r\n<P>godkendelse finde sted i visse situationer. Forslagsstillerne </P>  \r\n\r\n<P>finder imidlertid bl.a. med henvisning til den teknologiske </P>  \r\n\r\n<P>udvikling vedrørende forureningsbegrænsende indretninger, at det </P>  \r\n\r\n<P>er påkrævet med en generel tidsbegrænsning af miljøgodkendelser </P>  \r\n\r\n<P>m.v. i henhold til kapitel 5, således at disse tilladelser ikke </P>  \r\n\r\n<P>teknisk set forældes. </P>  \r\n\r\n<P>Til nr. 2 </P>  \r\n\r\n<P>ad stk. 5. </P>  \r\n\r\n<P>En lang række udledninger finder endnu sted enten helt uden </P>  \r\n\r\n<P>tilladelser eller efter tilladelser, der er givet af </P>  \r\n\r\n<P>landvæsenskommissionerne før lovens ikrafttræden. Disse </P>  \r\n\r\n<P>tilladelser tages op til fornyet behandling i lyset af den </P>  \r\n\r\n<P>stedfundne udvikling i rensningsteknik og i myndighedernes viden </P>  \r\n\r\n<P>om recipientforholdene, herunder recipientkvalitetsplanlægningen. </P>  \r\n\r\n<P>ad stk. 6 og 7 </P>  \r\n\r\n<P>Der bør efter forslagsstillerens opfattelse endvidere for den </P>  \r\n\r\n<P>godkendende myndighed inden for den periode, godkendelsen løber, </P>  \r\n\r\n<P>være mulighed for at ændre på vilkårene. </P>  \r\n\r\n<P>Synspunktet er ligeledes her den teknologiske udvikling med hensyn </P>  \r\n\r\n<P>til mindre forurenende produktionsmetoder og mere effektive </P>  \r\n\r\n<P>rensningsforanstaltninger. </P>  \r\n\r\n<P>Ændring af vilkårene bør endvidere kunne finde sted, hvis recipienten </P>  \r\n\r\n<P>belastes væsentligt stærkere af virksomhedens forurening end </P>  \r\n\r\n<P>forudsat, også selv om virksomheden fuldt ud overholder de </P>  \r\n\r\n<P>oprindelige vilkår. </P>  \r\n\r\n<P>Til nr. 3 </P>  \r\n\r\n<P>Forslagsstillerne finder, at den herskende opfattelse af det </P>  \r\n\r\n<P>principielt betænkelige ved anvendelse af obligatorisk </P>  \r\n\r\n<P>konfiskation inden for miljølovgivningen næppe i dag kan anses for </P>  \r\n\r\n<P>velbegrundet. Da særlovgivningens obligatoriske </P>  \r\n\r\n<P>konfiskationsbestemmelser afskaffedes i 1965, fandtes knap nok </P>  \r\n\r\n<P>bestemmelser, der tog sigte på at kriminalisere den type </P>  \r\n\r\n<P>lovovertrædelser, ligesom dadelværdigheden af sådanne </P>  \r\n\r\n<P>lovovertrædelser ej heller længe fremtrådte hverken i lovgivernes </P>  \r\n\r\n<P>opfattelse eller i de retshåndhævende myndigheders indsats. </P>  \r\n\r\n<P>Situationen forekommer betydeligt ændret i dag, hvor debatten om </P>  \r\n\r\n<P>håndhævelse af miljø- og byggelovgivningen m.m. har skabt </P>  \r\n\r\n<P>betydelige forventninger om en mere konsekvent indsats fra </P>  \r\n\r\n<P>tilsynsmyndigheder, anklagemyndighed og domstole. Dette gav sig </P>  \r\n\r\n<P>bl.a. udslag i ændringerne i miljøbeskyttelsesloven m.fl. love i </P>  \r\n\r\n<P>1984. Overtrædelser af miljøbeskyttelsesloven er samtidig hyppigt </P>  \r\n\r\n<P>knyttet til forhold af økonomisk natur, herunder navnlig udgifter </P>  \r\n\r\n<P>til iværksættelse af påkrævede miljøforanstaltninger. Som allerede </P>  \r\n\r\n<P>anført ovenfor påpegede straffelovrådet i sin betænkning fra 1964 </P>  \r\n\r\n<P>konfiskationens præventive betydning gennem dens markering af, at </P>  \r\n\r\n<P>det ikke kan betale sig at begå forbrydelser. Dette synspunkt må </P>  \r\n\r\n<P>på miljøbeskyttelsesområdet gøre sig markant gældende som en </P>  \r\n\r\n<P>aktuel betragtning set i lyset af kravet om en stramning i </P>  \r\n\r\n<P>retshåndhævelsen. Dertil kommer, at de svage tendenser i </P>  \r\n\r\n<P>retspraksis til sammenblanding af egentlig straf og konfiskation </P>  \r\n\r\n<P>forekommer uheldige og medvirker til at skabe uklarhed om </P>  \r\n\r\n<P>retsafgørelsernes præventive værdi. Særlig er det væsentligt, at </P>  \r\n\r\n<P>konfiskation under hensyn til det meget lave bødeniveau opfylder </P>  \r\n\r\n<P>et kriminalpolitisk relevant formål, der tilsyneladende ikke kan </P>  \r\n\r\n<P>opnås gennem almindelig strafansættelse. Hertil kommer, at således </P>  \r\n\r\n<P>som forslaget er udformet, er indførelse af obligatorisk </P>  \r\n\r\n<P>konfiskation ubetænkelig, fordi konfiskation kan undlades, hvis </P>  \r\n\r\n<P>ganske særlige forhold taler imod, og fordi vanskeligheder ved </P>  \r\n\r\n<P>opgørelsen af det indvundne udbytte af retten kan opgøres </P>  \r\n\r\n<P>skønsmæssigt. Dette medfører i realiteten kun, at retten i sine </P>  \r\n\r\n<P>overvejelser skal inddrage konfiskationssynspunktet som yderligere </P>  \r\n\r\n<P>retsfølge ud over den udmålte (bøde)straf. </P>  \r\n\r\n<P>Bilag </P>  \r\n\r\n<P>Miljøministeriet </P>  \r\n\r\n<P>Departementet </P>  \r\n\r\n<P>København, den 21. marts 1983 </P>  \r\n\r\n<P>Udvalget om håndhævelse af bygge- og miljølovgivningen </P>  \r\n\r\n<P>Vedlagt følger til udvalgets orientering et notat om større </P>  \r\n\r\n<P>miljøstraffesager 1979-1982, udarbejdet af miljøministeriet. </P>  \r\n\r\n<P>Notatet er særlig baseret på en gennemgang af dommene og samtaler </P>  \r\n\r\n<P>med anklagere, der har mødt i sagerne. Notatet har været forelagt </P>  \r\n\r\n<P>de adspurgte anklagere med henblik på korrektion af eventuelle </P>  \r\n\r\n<P>fejl i fremstillingen. </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>Mogens Moe </P>  \r\n\r\n<P>Miljøministeriet </P>  \r\n\r\n<P>kontor/mm/lw-10 </P>  \r\n\r\n<P>J.nr. D 2102-169 </P>  \r\n\r\n<P>18. marts 1983 </P>  \r\n\r\n<P>Notat om større miljøstraffesager 1979-1982 </P>  \r\n\r\n<P>1. Indledning </P>  \r\n\r\n<P>I de senere år har en række domme i større miljøstraffesager givet </P>  \r\n\r\n<P>anledning til betydelig offentlig debat. I en del tilfælde har </P>  \r\n\r\n<P>politikere og andre givet udtryk for den opfattelse, at domstolene </P>  \r\n\r\n<P>tager for lempeligt på overtrædelser af miljølovgivningen. </P>  \r\n\r\n<P>Baggrunden har ofte været, at de idømte bøder har ligget langt </P>  \r\n\r\n<P>under det, som anklagemyndigheden og miljømyndighederne har </P>  \r\n\r\n<P>ønsket. </P>  \r\n\r\n<P>Med henblik på at få et grundlag for miljøministeriets videre </P>  \r\n\r\n<P>overvejelser er der foretaget en nærmere analyse af de større </P>  \r\n\r\n<P>miljøstraffesager fra de senere år. Materialet er afgrænset </P>  \r\n\r\n<P>således, at der alene er medtaget sager, hvor anklagemyndigheden </P>  \r\n\r\n<P>har påstået - eller på anden måde lagt op til - bøder på over </P>  \r\n\r\n<P>10.000 kr. Ved denne afgrænsning er de sager kommet med, som har </P>  \r\n\r\n<P>præget den offentlige debat. Men der er meget få sager af denne </P>  \r\n\r\n<P>art. Materialet omfatter 13 sager fra en periode på knap 4 år. 7 </P>  \r\n\r\n<P>af sagerne har dog været behandlet både ved byret og landsret. Men </P>  \r\n\r\n<P>ingen af dem er nået frem til højesteret. </P>  \r\n\r\n<P>Afgrænsningen betyder, at det store antal miljøstraffesager - særlig </P>  \r\n\r\n<P>sagerne om landbrugs forurening af vandløb - falder udenfor. Disse </P>  \r\n\r\n<P>er imidlertid behandlet ret indgående andre steder. </P>  \r\n\r\n<P>Med miljøstraffesager menes i denne sammenhæng sager om overtrædelse </P>  \r\n\r\n<P>af miljøbeskyttelsesloven, tilknyttede speciallove (bl.a. om olie- </P>  \r\n\r\n<P>og kemikalieaffald) og regler udstedt efter disse love. I praksis </P>  \r\n\r\n<P>drejer de allerfleste af sagerne sig om forurening fra industri og </P>  \r\n\r\n<P>anden særlig forurenende virksomhed (dvs. virksomheder omfattet af </P>  \r\n\r\n<P>miljøbeskyttelseslovens kap. 5). </P>  \r\n\r\n<P>Udgangspunktet har været dommene, idet miljøstyrelsen i princippet </P>  \r\n\r\n<P>får tilsendt kopi af alle domme i miljøstraffesager. Det har dog i </P>  \r\n\r\n<P>enkelte tilfælde været nødvendigt at supplere op. Materialet er </P>  \r\n\r\n<P>formentlig nogenlunde fuldstændigt. Men det kan ikke udelukkes, at </P>  \r\n\r\n<P>der kan findes enkelte upåankede byretsdomme, som er afsagt i </P>  \r\n\r\n<P>stilhed, og hvor der er ønsket en bøde på mere end 10.000 kr. </P>  \r\n\r\n<P>Dette skulle imidlertid ikke betyde noget, da materialet ikke skal </P>  \r\n\r\n<P>behandles statistisk. Analysen i det følgende er baseret på en </P>  \r\n\r\n<P>nærmere gennemgang af dommene, suppleret med oplysninger fra </P>  \r\n\r\n<P>miljøstyrelsens sager og en samtale med den, der har været </P>  \r\n\r\n<P>anklager i sagen. </P>  \r\n\r\n<P>Det skal bemærkes, at politianmeldelser i 11 af de 13 tilfælde er </P>  \r\n\r\n<P>kommet fra kommune eller amt. I 1 tilfælde har miljøstyrelsen </P>  \r\n\r\n<P>været anmelder (sagen om Superfos, VLD 18.4.79). I 1 tilfælde </P>  \r\n\r\n<P>udspringer sagen af en privat anmeldelse (Grindsted Products, </P>  \r\n\r\n<P>Grenå Ret 4.10.82). </P>  \r\n\r\n<P>Undersøgelsen går ikke længere tilbage end 1979, fordi miljøstyrelsen </P>  \r\n\r\n<P>tidligere har udarbejdet en redegørelse, der dækker årene 1974-78. </P>  \r\n\r\n<P>Der findes næppe domme fra perioden 1974-78, som har væsentlig </P>  \r\n\r\n<P>betydning for den analyse, som skal gennemføres her. </P>  \r\n\r\n<P>I 1979 blev der etableret et snævrere samarbejde mellem </P>  \r\n\r\n<P>anklagemyndigheden og miljømyndighederne. Det fandt udtryk i en </P>  \r\n\r\n<P>meddelelse fra rigsadvokaten af 9. oktober 1979 om behandling af </P>  \r\n\r\n<P>sager om overtrædelse af bl.a. miljøbeskyttelsesloven og i en </P>  \r\n\r\n<P>cirkulæreskrivelse af 5. december 1979 vedrørende overtrædelse af </P>  \r\n\r\n<P>miljøbeskyttelsesloven. Gennemgangen af sagsforløbene vil bidrage </P>  \r\n\r\n<P>til at kaste lys over, hvordan dette samarbejde har fungeret. </P>  \r\n\r\n<P>3. Analyse af dommene </P>  \r\n\r\n<P>Analysen af dommene har til formål af belyse, hvilke faktorer der har </P>  \r\n\r\n<P>bestemt sanktionen. Analysen er først og fremmest baseret på </P>  \r\n\r\n<P>præmisserne, men i visse tilfælde indicerer referater af </P>  \r\n\r\n<P>vidneforklaringer eller beskrivelser af begivenhedsforløb </P>  \r\n\r\n<P>yderligere momenter, som er indgået i strafudmålingen. Det er </P>  \r\n\r\n<P>generelt karakteristisk for disse domme, at præmisserne er mere </P>  \r\n\r\n<P>udførlige end normalt, og at afgørelserne begrundes meget konkret. </P>  \r\n\r\n<P>3.1. Den økonomiske fordel </P>  \r\n\r\n<P>I rigsadvokatens meddelelse af 9. oktober 1979 hedder det: &#187;Har </P>  \r\n\r\n<P>overtrædelsen indbragt eller tilsigtet en gevinst, eventuelt i </P>  \r\n\r\n<P>form af en besparelse, bør bøden fastsættes med hensyntagen til </P>  \r\n\r\n<P>den økonomiske fordel, der er indvundet eller tilsigtet&#171;. Det </P>  \r\n\r\n<P>gennemgåede materiale indeholder adskillige eksempler på </P>  \r\n\r\n<P>domstolenes synspunkter vedrørende en økonomisk fordel hos </P>  \r\n\r\n<P>overtræderen. </P>  \r\n\r\n<P>I sagen om Nordisk Tekstiltryk lagde anklagemyndigheden stor vægt på </P>  \r\n\r\n<P>fortjenestesynspunktet. Anklagemyndigheden beregnede </P>  \r\n\r\n<P>virksomhedens fortjeneste ved at etablere et rensningsanlæg 5 </P>  \r\n\r\n<P>måneder for sent til at være 34.871 kr. og påstod den derfor idømt </P>  \r\n\r\n<P>en bøde på ikke under 35.000 kr. samt konfiskation af 34.871 kr. </P>  \r\n\r\n<P>Forsvaret gjorde ved underretten gældende, at forsinkelsen havde </P>  \r\n\r\n<P>medført en række forøgede udgifter, som i det væsentlige opvejede </P>  \r\n\r\n<P>en eventuel besparelse. Byretten (Århus byrets dom af 23.11.79) </P>  \r\n\r\n<P>fastsatte bøden til 5.000 kr. og anførte i præmisserne, at det </P>  \r\n\r\n<P>ikke findes godtgjort, at man har tilstræbt at opnå fortjeneste </P>  \r\n\r\n<P>eller besparelse ved at trække tiden ud, eller at der faktisk er </P>  \r\n\r\n<P>opnået en besparelse eller fortjeneste af nogen betydning. </P>  \r\n\r\n<P>Landsretten (VLD 3.9.80) refererede i sin dom, at virksomhedens </P>  \r\n\r\n<P>direktør havde forklaret, at besparelserne ved først at sætte </P>  \r\n\r\n<P>anlægget i gang som sket efter virksomhedens interne beregninger i </P>  \r\n\r\n<P>det højeste udgjorde 9.-10.000 kr. Landsretten idømte en bøde på </P>  \r\n\r\n<P>10.000 kr., idet den dog i præmisserne lagde vægt på </P>  \r\n\r\n<P>virksomhedens gode vilje og den beskedne fristoverskridelse. </P>  \r\n\r\n<P>I sagen om Nordland Specialfoder forklarede tiltalte, at nettoavancen </P>  \r\n\r\n<P>for produktionen på et ikke godkendt anlæg havde udgjort 60.000 </P>  \r\n\r\n<P>kr. Anklageren påstod idømmelse af en klækkelig bøde. Byretten </P>  \r\n\r\n<P>(Kriminalretten i Hjørring 9.6.81) satte bøden til 60.000 kr. og </P>  \r\n\r\n<P>udtalte: &#187;Retten har ved fastsættelsen af bødens størrelse taget </P>  \r\n\r\n<P>hensyn til, at der ved den ulovlige virksomhed er opnået en </P>  \r\n\r\n<P>fortjeneste på 60.000 kr., og at bøden ikke bør fastsættes til et </P>  \r\n\r\n<P>mindre beløb, for ikke at bøder eller udsigten hertil </P>  \r\n\r\n<P>indkalkuleres i virksomhedens driftsomkostninger.&#171; Ved landsretten  \r\n\r\n</P>  \r\n\r\n<P>blev sagen imidlertid afgjort med vedtagelse af en bøde på 5.000 </P>  \r\n\r\n<P>kr. Årsagen til det dramatisk ændrede resultat var - efter det, </P>  \r\n\r\n<P>der er oplyst af anklageren ved landsretten - at tiltalte nu </P>  \r\n\r\n<P>fremlagde en erklæring fra sin revisor, der viste, at han ikke </P>  \r\n\r\n<P>havde tjent noget ved lovovertrædelsen. Anklageren ved underretten </P>  \r\n\r\n<P>har i øvrigt oplyst, at bøden ved denne instans langt oversteg </P>  \r\n\r\n<P>det, som anklagemyndigheden havde forventet. </P>  \r\n\r\n<P>I sagen om IBKA har fortjenestesynspunktet også spillet ind. Det </P>  \r\n\r\n<P>fremgår af østre landsrets dom af 25.6.82, at anklagemyndigheden </P>  \r\n\r\n<P>opgjorde tiltaltes fortjeneste til ca. 80.000 kr., og at tiltalte </P>  \r\n\r\n<P>ikke bestred dette. Forsvaret synes at have koncentreret sig om at </P>  \r\n\r\n<P>undgå, at tiltalte blev dømt for bedrageri. Østre landsret udmålte </P>  \r\n\r\n<P>- uden nærmere bemærkninger - bøden til 80.000 kr. Underetten </P>  \r\n\r\n<P>havde sat bøden til 50.000 kr. </P>  \r\n\r\n<P>I sagerne om lossepladsen i Hedehusene har fortjenstesynspunktet også </P>  \r\n\r\n<P>spillet en stor rolle. Det har dog næppe påvirket bødeudmålingen, </P>  \r\n\r\n<P>men det har givet sig udtryk i konfiskation, jfr. nedenfor. </P>  \r\n\r\n<P>I sagen om minkfarmen i Hvam (Holstebro Rets dom af 17.6.81) havde </P>  \r\n\r\n<P>miljøstyrelsen foretaget indgående bregninger af den </P>  \r\n\r\n<P>merindtjening, som havde været forbundet med den uden godkendelse </P>  \r\n\r\n<P>foretagne udvidelse. Anklagemyndigheden påstod på dette grundlag </P>  \r\n\r\n<P>idømmelse af en bøde på 15.-20.000 kr. Tiltalte fremlagde en </P>  \r\n\r\n<P>gennem sin brancheorganisation indhentet beregning, der udvise et </P>  \r\n\r\n<P>særdeles beskedent driftsresultat af den foretagne udvidelse. </P>  \r\n\r\n<P>Retten fastsatte bøden til 4.000 kr. og bemærkede, at den ikke </P>  \r\n\r\n<P>fandt nogen af de foreliggende driftsøkonomiske beregninger </P>  \r\n\r\n<P>anvendelige. - Heri ligger - efter det, der er oplyst af </P>  \r\n\r\n<P>anklageren - at forudsætningerne for miljøstyrelsens beregninger </P>  \r\n\r\n<P>havde vist sig diskutable; men på den anden side forekom det </P>  \r\n\r\n<P>usandsynligt, at tiltalte virkelig skulle foretage investeringen, </P>  \r\n\r\n<P>hvis den ikke gav bedre resultat end beregnet af </P>  \r\n\r\n<P>brancheorganisationen. </P>  \r\n\r\n<P>I sagen om Metropak (Tåstrup rets dom af 3.11.81) var en </P>  \r\n\r\n<P>forureningsbegrænsende foranstaltning, der krævede en investering </P>  \r\n\r\n<P>på 800.000 kr., sat i værk for sent. Anklagemyndigheden påstod </P>  \r\n\r\n<P>idømmelse af en bøde på 50.000 kr.; dette beløb synes dog ikke at </P>  \r\n\r\n<P>være sat umiddelbart i forhold til rentebesparelserne. </P>  \r\n\r\n<P>Virksomheden anførte, at den ikke havde tjent noget på at </P>  \r\n\r\n<P>oversidde påbuddet, idet finansieringsmulighederne var blevet </P>  \r\n\r\n<P>dårligere. Retten fastsatte bøden til 25.000 kr. og anførte bl.a., </P>  \r\n\r\n<P>at virksomheden ikke havde haft nogen iøjnefaldende økonomisk </P>  \r\n\r\n<P>fordel ved at oversidde påbuddet. </P>  \r\n\r\n<P>I sagen om Grindsted Products (Grenå rets dom af 4.10.82) var de </P>  \r\n\r\n<P>gener, der gav anlednig til sagen, afhjulpet ved en investering på </P>  \r\n\r\n<P>629.000 kr. Denne havde tjent sig ind igen på 1/2 år. Retten </P>  \r\n\r\n<P>bemærkede i præmisserne til bødeudmålingen, at den ikke havde </P>  \r\n\r\n<P>fundet anledning til at tage hensyn til oplysningerne om økonomien </P>  \r\n\r\n<P>i virksomhedens afhjælpningsforanstaltninger. </P>  \r\n\r\n<P>Sammenfattende kan siges, at den økonomiske fordel har afgørende </P>  \r\n\r\n<P>indflydelse på bødeudmålingen, når anklagemyndighed og tiltalte </P>  \r\n\r\n<P>er enige om opgørelsen. Er enigheden til stede er retten </P>  \r\n\r\n<P>tilbøjelig til at idømme en bøde svarende til den økonomiske </P>  \r\n\r\n<P>fordel. </P>  \r\n\r\n<P>Men er der uenighed, er tvivlen i det foreliggende materiale i det </P>  \r\n\r\n<P>væsentlige kommet tiltalte til gode. Eller sagt på en anden måde: </P>  \r\n\r\n<P>i disse sager er det en taknemmelig opgave at være forsvarer. Et </P>  \r\n\r\n<P>regnskab for en større virksomhed kan jo stilles op på mange </P>  \r\n\r\n<P>måder. Og det gælder i endnu højere grad for en delaktivitet. </P>  \r\n\r\n<P>Det er temmelig tydeligt, at fortjenestesynspunktet er så </P>  \r\n\r\n<P>dominerende, at betalingsevnen næppe inddrages ved bødeudmålingen. </P>  \r\n\r\n<P>Det synes ikke at gøre større forskel, om tiltalte er en </P>  \r\n\r\n<P>almindelig pelsdyravler eller en af landets største virksomheder. </P>  \r\n\r\n<P>Et af elementerne i offentlighedens bemærkninger til dommene har </P>  \r\n\r\n<P>imidlertid netop været forholdet mellem bøderne og de store </P>  \r\n\r\n<P>virksomheders betalingsevne. </P>  \r\n\r\n<P>Konfiskation er sket i sagerne om lossepladsen i Hedehusene. I den </P>  \r\n\r\n<P>første sag opgjorde anklagemyndigheden fortjenesten skønsmæssigt </P>  \r\n\r\n<P>til 30.000 kr., mens dommen skønsmæssigt konfiskerer 15.000 kr. </P>  \r\n\r\n<P>I den anden sag lagde anklagemyndigheden ud med en </P>  \r\n\r\n<P>konfiskationspåstand på 1,5 mill. kr., baseret på oplysninger om </P>  \r\n\r\n<P>prisen for et læs affald og et skøn over antallet af modtagne læs. </P>  \r\n\r\n<P>Da tiltalte herefter fremlagde revisorerklæring om, at </P>  \r\n\r\n<P>nettofortjenesten var 550.000 kr., lagde anklagemyndigheden dette </P>  \r\n\r\n<P>til grund i det videre forløb. Men ved byretten blev tiltalte </P>  \r\n\r\n<P>frifundet for den væsentligste del af tiltalen. Denne angik </P>  \r\n\r\n<P>overtrædelse af et påbud om gennemførelse af en række </P>  \r\n\r\n<P>foranstaltninger, før driften af lossepladsen blev fortsat. </P>  \r\n\r\n<P>Domfældelsen omfattede kun nogle mindre væsentlige punkter </P>  \r\n\r\n<P>(manglende indsendelse af retableringsplan, for stejle skrænter og </P>  \r\n\r\n<P>delvis manglende hegn). Byretsdommen fandt, at der burde ske </P>  \r\n\r\n<P>konfiskation af udbyttet af den strafbare handling, dvs. driften </P>  \r\n\r\n<P>af lossepladsen uden opfyldelse af alle påbudets punkter; dette </P>  \r\n\r\n<P>sattes skønsmæssigt til 15.000 kr. Ved landsretten blev sagen </P>  \r\n\r\n<P>behandlet som udmålingsanke, således at det lagdes til grund, at </P>  \r\n\r\n<P>tiltalte kun havde undladt at efterkomme påbudet i det omfang, som </P>  \r\n\r\n<P>byretsdommen antog. Landsretten afgjorde sagen således: &#187;Som sagen  \r\n\r\n</P>  \r\n\r\n<P>foreligger for landsretten, findes der uanset grovheden i den </P>  \r\n\r\n<P>gentagne overtrædelse ikke tilstrækkelig anledning til forhøjelse </P>  \r\n\r\n<P>af den idømte bøde, hvorimod der efter oplysningerne om tiltaltes </P>  \r\n\r\n<P>indtægt ved driften af lossepladsen i den omhandlede periode </P>  \r\n\r\n<P>findes at burde ske konfiskation af et beløb, der skønsmæssigt </P>  \r\n\r\n<P>fastsættes til 50.000 kr.&#171; </P>  \r\n\r\n<P>3.2. Overtrædelsens karakter </P>  \r\n\r\n<P>Overtrædelserne kan efter deres karakter inddeles på mange </P>  \r\n\r\n<P>forskellige måder. En inddeling, der navnlig baseres på </P>  \r\n\r\n<P>præmisserne for bødeudmålingen, synes at kunne se således ud: </P>  \r\n\r\n<P>1) Formelle overtrædelser </P>  \r\n\r\n<P>2) Sager, hvor forholdene er bragt i orden </P>  \r\n\r\n<P>3) Sager, hvor overtrædelse af vilkår eller påbud fortsætter </P>  \r\n\r\n<P>4) Sager, hvor miljøskade er sket. </P>  \r\n\r\n<P>3.2.1. Formelle overtrædelser </P>  \r\n\r\n<P>Udtrykket &#187;overtrædelser af rent formel karakter&#171; anvendes i  \r\n\r\n vestre </P>  \r\n\r\n<P>landsrets dom af 18.4.79 om Superfos. I udtrykket ligger vel især, </P>  \r\n\r\n<P>at virksomheden kun har igangsat arbejder, som den kunne forvente </P>  \r\n\r\n<P>at få tilladelse og faktisk også fik tilladelse til - uden at den </P>  \r\n\r\n<P>for tidlige start har påvirket sagens gang. </P>  \r\n\r\n<P>Miljømyndighederne har vanskeligt ved at acceptere denne tankegang. </P>  \r\n\r\n<P>Det fremgår af miljøstyrelsens cirkulæreskrivelse af 5. december </P>  \r\n\r\n<P>1979: &#187;Endvidere bør det tilstræbes, at bødeniveauet fastlægges </P>  \r\n\r\n<P>således, at forurenende virksomheder, hvis etablering kræver </P>  \r\n\r\n<P>myndighedernes godkendelse, ikke påbegyndes ulovligt, jfr. </P>  \r\n\r\n<P>miljøbeskyttelseslovens § 72, stk. 3. Af generalpræventive hensyn </P>  \r\n\r\n<P>bør dette også gælde, hvor der i det konkrete tilfælde ikke </P>  \r\n\r\n<P>konstateres nogen egentlig miljømæssig skadevirkning.&#171; </P>  \r\n\r\n<P>Tankegangen lever imidlertid nok videre hos domstolene. Sagen om </P>  \r\n\r\n<P>minkfarmen i Hvam (Holstebro rets dom af 17.6.81) drejer sig om en </P>  \r\n\r\n<P>udvidelse af en minkfarm, som var blevet godkendt, da </P>  \r\n\r\n<P>myndighederne blev blandet ind i sagen. Dommen refererer, at det </P>  \r\n\r\n<P>ikke er gjort gældende, at overtrædelsen har haft nogen </P>  \r\n\r\n<P>miljømæssig skadevirkning. </P>  \r\n\r\n<P>3.2.2. Sager, hvor forholdene er bragt i orden </P>  \r\n\r\n<P>Det foreliggende materiale domineres af sager, hvor forholdene er </P>  \r\n\r\n<P>bragt i orden i tiden mellem tiltalerejsning og domsforhandling. </P>  \r\n\r\n<P>Under 3.2.1. er nævnt to eksempler, hvor der ikke var nogen </P>  \r\n\r\n<P>miljømæssig skadevirkning. I det følgende skal nævnes en række </P>  \r\n\r\n<P>sager, hvor der kan have været en miljømæssig skadevirkning eller </P>  \r\n\r\n<P>risiko for en sådan. </P>  \r\n\r\n<P>I sagen om Nordisk Tekstiltryk (VLD) 3.9.80) lagde retten ved </P>  \r\n\r\n<P>bødeudmålingen bl.a. vægt på, at tiltalte efter det første påbuds </P>  \r\n\r\n<P>meddelelse havde iværksat forberedelser til efterkommelse af </P>  \r\n\r\n<P>påbudet, og at overskridelsen af tidsfristerne var forholdsvis </P>  \r\n\r\n<P>beskeden. </P>  \r\n\r\n<P>I sagen om Proms fabrikker (ØLD 3.6.82) fremgår det af byretsdommens </P>  \r\n\r\n<P>referat af forklaringerne, at retten har fået indtryk af en </P>  \r\n\r\n<P>virksomhed, der gjorde sig betydelig umage med at bringe </P>  \r\n\r\n<P>forholdene i orden. I præmisserne anføres, at de fleste af </P>  \r\n\r\n<P>overtrædelserne ligger langt tilbage. </P>  \r\n\r\n<P>I sagen om Senplacro (Hørsholm rets dom af 16.11.79) anføres </P>  \r\n\r\n<P>udtrykkeligt i præmisserne: &#187;. . . at virksomheden har udfoldet </P>  \r\n\r\n<P>store bestræbelser på at opnå en tilfredsstillende rensning af </P>  \r\n\r\n<P>spildevandet, og at dette resultat nu må antages at være nået.&#171; </P>  \r\n\r\n<P>I disse tre sager har bødeudmålingen således været påvirket af, at </P>  \r\n\r\n<P>retten i sagens omstændigheder fandt udtryk for god vilje hos </P>  \r\n\r\n<P>tiltalte. </P>  \r\n\r\n<P>I sagen om Anglo-Dan Continent Traffic havde tiltalte over en periode </P>  \r\n\r\n<P>på nogle år afviklet den aktivitet, som havde givet anledning til </P>  \r\n\r\n<P>påbud og forbud. I mellemtiden havde der dog været væsentlige </P>  \r\n\r\n<P>støjgener for de omboende. Retten anfører imidlertid i </P>  \r\n\r\n<P>præmisserne, at der er taget et vist hensyn til, at aktiviteterne </P>  \r\n\r\n<P>på pladsen gradvis er aftaget for omkring slutningen af september </P>  \r\n\r\n<P>1981 helt at ophøre. </P>  \r\n\r\n<P>I sagen om Nordland Specialfoder (vestre landsret, bødevedtagelse </P>  \r\n\r\n<P>26.10.81) var det ulovlige forhold ophørt, da sagen kom til </P>  \r\n\r\n<P>afgørelse i retten. Der er ikke tvivl om, at det har spillet en </P>  \r\n\r\n<P>rolle for sagens udfald. </P>  \r\n\r\n<P>I sagen om Grindsted Procucts (Grenå ret 4.10.82) havde en anmeldelse </P>  \r\n\r\n<P>om lugt fra virksomheden af katteurin givet anledning til sagens </P>  \r\n\r\n<P>rejsning. Tiltalen var imidlertid baseret på, at virksomheden </P>  \r\n\r\n<P>havde udledt et stof, som ikke var omfattet af godkendelsen. For </P>  \r\n\r\n<P>dette blev virksomheden dømt. Om der faktisk havde været </P>  \r\n\r\n<P>lugtgener, blev ikke belyst under sagen. Anklagemyndigheden havde </P>  \r\n\r\n<P>efter samråd med miljøstyrelsen påstået bøde på ikke under 25.000 </P>  \r\n\r\n<P>kr., men retten satte bøden til 10.000 kr. Den henviste herved </P>  \r\n\r\n<P>til, at der ikke i sagen var nærmere oplysninger om udledningens </P>  \r\n\r\n<P>miljømæssige skadevirkning, bortset fra muligheden for dannelse af </P>  \r\n\r\n<P>det lugtende stof. - Inden domsforhandlingen havde virksomheden </P>  \r\n\r\n<P>gennemført afhjælpende foranstaltninger. </P>  \r\n\r\n<P>3.2.3. Sager, hvor overtrædelse af påbud/forbud fortsætter </P>  \r\n\r\n<P>I den 1. sag om lossepladsen i Hedehusene (Tåstrup ret 11.4.80) var </P>  \r\n\r\n<P>forholdene ikke bragt i orden på dommens tidspunkt. Bøden blev dog </P>  \r\n\r\n<P>- trods en påstand om 50.000 kr. - sat så lavt som til 2.000 kr. </P>  \r\n\r\n<P>bl.a. under henvisning til, at virksomheden ikke havde haft nogen </P>  \r\n\r\n<P>påviselig skadevirkning af betydning til følge. </P>  \r\n\r\n<P>I sagen om Metropak (Tåstrup ret 3.11.81) var forholdene heller ikke </P>  \r\n\r\n<P>bragt i orden ved domsforhandlingen, men virksomheden havde dog på </P>  \r\n\r\n<P>det tidspunkt taget effektive skridt hertil. I præmisserne lægges </P>  \r\n\r\n<P>bl.a. vægt på, at der heller ikke var tale om nogen betydelig </P>  \r\n\r\n<P>forurening. Hermed sigtes til, at sagen angik lugtgener. </P>  \r\n\r\n<P>I den 2. sag om lossepladsen i Hedehusene var forbudet ikke </P>  \r\n\r\n<P>efterkommet ved domsforhandlingen i 1. instans. Bøden blev her sat </P>  \r\n\r\n<P>til 5.000 kr. Inden domsforhandlingen i 2. instans var </P>  \r\n\r\n<P>lossepladsen blevet lukket på grund af frygt for </P>  \r\n\r\n<P>grundvandsforurening. Østre landsret stadfæstede bøden, men </P>  \r\n\r\n<P>forhøjede konfiskationen fra 15.000 kr. til 50.000 kr. </P>  \r\n\r\n<P>3.2.4 </P>  \r\n\r\n<P>Det eneste eksempel på en veldokumenteret miljøskade finder man i </P>  \r\n\r\n<P>sagerne om IBKA og Norupgårds losseplads (ØLD 25.6. og 1.7. 82). </P>  \r\n\r\n<P>Her forelå en rapport fra et rådgivende ingeniørfirma, som nærmere </P>  \r\n\r\n<P>beskrev den grundvandsforurening, der var en følge af den ulovlige </P>  \r\n\r\n<P>udtømning af olie- og kemikalieaffald. Det øverste lag af </P>  \r\n\r\n<P>grundvand (det sekundære grundvand) var ødelagt for ubestemt tid. </P>  \r\n\r\n<P>Dette var dog ikke tænkt anvendt til vandindvinding. Det nederste </P>  \r\n\r\n<P>lag (det primære) var hidtil ikke berørt på grund af særlige </P>  \r\n\r\n<P>trykforhold. Men det kunne ske, hvis man - som hidtil planlagt - </P>  \r\n\r\n<P>begyndte at indvinde vand fra dette. </P>  \r\n\r\n<P>3.3. Tilregnelsen </P>  \r\n\r\n<P>I de fleste tilfælde af sagerne er der ikke opstået noget problem om </P>  \r\n\r\n<P>tilregnelsen, fordi det drejer sig om manglende gennemførelse af </P>  \r\n\r\n<P>påbudte foranstaltninger eller iværksættelse af udvidelser, før </P>  \r\n\r\n<P>tilladelse er indhentet. I sådanne situationer er der sjældent </P>  \r\n\r\n<P>tvivl om, at overtrædelserne kan tilregnes som forsætlige. Til </P>  \r\n\r\n<P>gengæld er en række andre faktorer afgørende for strafværdigheden, </P>  \r\n\r\n<P>jfr. 3.2.1.-3.2.3. </P>  \r\n\r\n<P>Tilregnelsen kan imidlertid tænkes at ville spille en væsentlig </P>  \r\n\r\n<P>rolle, hvor der på grund af en overtrædelse er sket udledning af </P>  \r\n\r\n<P>miljøskadelige stoffer. Det er i den forbindelse interessant at </P>  \r\n\r\n<P>bemærke, at dommen i IBKA-sagen (ØLD 25.6.82) lægger til grund, at </P>  \r\n\r\n<P>overtrædelserne er sket groft uagtsomt, idet tiltalte erkendte at </P>  \r\n\r\n<P>have handlet groft uagtsomt og anklagemyndigheden ikke ville gøre </P>  \r\n\r\n<P>gældende, at udledningen af affaldet var sket med forsæt. </P>  \r\n\r\n<P>Anklageren i sagen har oplyst, at baggrunden for dette var, at man </P>  \r\n\r\n<P>ikke kunne bevise, at tiltalte vidste, at den udledte væske </P>  \r\n\r\n<P>indeholdt olie- og kemikalierester. </P>  \r\n\r\n<P>Det kan tilføjes, at retten i sagen om Grindsted Products (udledning </P>  \r\n\r\n<P>af lugtende stof) lagde til grund, at lovovertrædelsen var </P>  \r\n\r\n<P>uagtsom. </P>  \r\n\r\n<P>3.4. Uklart grundlag </P>  \r\n\r\n<P>Sagerne handler om overtrædelse af bestemmelser i miljølovgivningen </P>  \r\n\r\n<P>eller af vilkår, påbud eller forbud, fastsat med hjemmel i denne </P>  \r\n\r\n<P>lovgivning. I nogle af sagerne er dette grundlag af domstolene </P>  \r\n\r\n<P>bedømt som uklart med den virkning, at der er sket frifindelse for </P>  \r\n\r\n<P>en del af tiltalen. </P>  \r\n\r\n<P>I sagen om Proms kemiske fabrik (ØLD 2.6.82) måtte anklageren under </P>  \r\n\r\n<P>domsforhandlingen i landsretten således frafalde et væsentligt </P>  \r\n\r\n<P>tiltalepunkt, og bevisførelsen havde i det hele taget et mindre </P>  \r\n\r\n<P>overbevisende forløb. I den 2. sag om lossepladsen i Hedehusene </P>  \r\n\r\n<P>frifandt byretten (Tåstrup rets dom 23.2.82) for en væsentlig del </P>  \r\n\r\n<P>af tiltalen under henvisning til, at kommunens påbud var uklart </P>  \r\n\r\n<P>udformet. </P>  \r\n\r\n<P>Men oftest vil et uklart grundlag vel føre til, at der overhovedet </P>  \r\n\r\n<P>ikke rejses tiltale fra anklagemyndighedens side. </P>  \r\n\r\n<P>3.5. Svagheder i miljømyndighedernes behandling af sagen </P>  \r\n\r\n<P>I selve præmisserne finder man i enkelte tilfælde henvisninger til </P>  \r\n\r\n<P>fejl fra miljømyndighedernes side. I sagen om Superfos (VLD </P>  \r\n\r\n<P>18.4.79) lægger retten således vægt på, at de begåede </P>  \r\n\r\n<P>overtrædelser ikke foranledigede indgriben fra de lokale </P>  \r\n\r\n<P>myndigheder, uanset at disse var bekendt med dem. I den første sag </P>  \r\n\r\n<P>om lossepladsen i Hedehusene (Tåstrup rets dom 11.4.80) lagde </P>  \r\n\r\n<P>retten vægt på, at tiltalte havde drevet virksomheden i en </P>  \r\n\r\n<P>årrække, uden at myndighederne havde reageret særlig konsekvent på </P>  \r\n\r\n<P>tiltaltes forskellige undladelser. I den beskrivende del af dommen </P>  \r\n\r\n<P>fremgår, at kommunen selv fortsatte med at benytte tiltaltes </P>  \r\n\r\n<P>losseplads, efter at forbuddet mod dennes drift var nedlagt; der </P>  \r\n\r\n<P>havde været kommunikationssvigt mellem to forskellige afdelinger. </P>  \r\n\r\n<P>Derudover kan man i nogle tilfælde se af dommens beskrivende dele, at </P>  \r\n\r\n<P>dommeren kan have fået det indtryk, at miljømyndighederne ikke </P>  \r\n\r\n<P>selv har handlet med større fasthed. </P>  \r\n\r\n<P>I sagen om Metropak (Tåstrup ret 3.11.81) bringes således en udførlig </P>  \r\n\r\n<P>datoliste over forløbet af de 2 år og 9 måneder, der gik mellem </P>  \r\n\r\n<P>indledningen af sagens behandling hos kommunen til </P>  \r\n\r\n<P>politianmeldelsen. På den baggrund kunne sagen næppe virke så </P>  \r\n\r\n<P>alvorlig, selv om det påbudte anlæg endnu ikke var installeret, da </P>  \r\n\r\n<P>sagen blev pådømt godt 8 måneder efter politianmeldelsen. </P>  \r\n\r\n<P>I sagen om IBKA (ØLD 25.6.82) fremgår det af forklaringerne, at </P>  \r\n\r\n<P>kommunerne på Lolland Falster først i august 1979 åbnede en </P>  \r\n\r\n<P>modtagestation for olie- og kemikalieaffald (reglerne trådte i </P>  \r\n\r\n<P>kraft 1.4.76). Tiltaltes virksomhed fungerede i den periode, </P>  \r\n\r\n<P>overtrædelserne stod på, som en art modtagestation for området. </P>  \r\n\r\n<P>3.6. Gentagelse </P>  \r\n\r\n<P>Gentagelse er utvivlsomt en skærpende omstændighed. I sagen om </P>  \r\n\r\n<P>Senplacro (Hørsholm ret 16.11.79) var virksomheden 11/2 år </P>  \r\n\r\n<P>tidligere idømt en bøde på 5.000 kr. for tilsvarende </P>  \r\n\r\n<P>overtrædelser. I den anden sag om lossepladsen i Hedehusene </P>  \r\n\r\n<P>foreligger også gentagelse. </P>  \r\n\r\n<P>4. Supplerende bemærkninger fra anklagerne </P>  \r\n\r\n<P>For at få et bidrag til at forstå, hvorfor sagerne er faldet så meget </P>  \r\n\r\n<P>anderledes ud end ønsket af miljømyndighederne og </P>  \r\n\r\n<P>anklagemyndigheden, er der stillet en række spørgsmål til </P>  \r\n\r\n<P>anklagerne i de sager, der indgår i materialet. Det har dels været </P>  \r\n\r\n<P>konkrete spørgsmål til forståelsen af forløbet af den konkrete </P>  \r\n\r\n<P>sag, dels spørgsmål sigtende til at få eventuelle refleksioner </P>  \r\n\r\n<P>over sagen frem. Samtalerne er gennemført pr. telefon. I langt de </P>  \r\n\r\n<P>fleste tilfælde huskede anklageren sagen særdeles godt, og det var </P>  \r\n\r\n<P>også tydeligt, at den have givet stof til eftertanke. </P>  \r\n\r\n<P>Oplysninger sigtende til selve dommen er brugt i afsnit 3. I dette </P>  \r\n\r\n<P>afsnit vil der - med stort set samme disposition - blive </P>  \r\n\r\n<P>redegjort for de reflektioner, som kom til udtryk hos anklagerne. </P>  \r\n\r\n<P>Stoffet er alt for lille til nogen statistisk bearbejdelse. </P>  \r\n\r\n<P>Ansvaret for generaliseringer er derfor miljøministeriets. </P>  \r\n\r\n<P>4.1. Den økonomiske fordel </P>  \r\n\r\n<P>Anklagerne fremhævede, at det er meget væsentligt at belyse en </P>  \r\n\r\n<P>eventuel fortjeneste ved overtrædelsen, og at dette moment er </P>  \r\n\r\n<P>meget slagkraftigt over for domstolene. Anklagerne ser det som </P>  \r\n\r\n<P>politiets opgave at få de nødvendige oplysninger frem. </P>  \r\n\r\n<P>Men anklagerne understregede også vanskelighederne på dette punkt. </P>  \r\n\r\n<P>Man skal nødvendigvis have de fleste oplysninger fra tiltalte. Det </P>  \r\n\r\n<P>vil ikke være muligt for politiet at gennemføre en selvstændig </P>  \r\n\r\n<P>revision af virksomheden. Erfaringer fra sager om økonomisk </P>  \r\n\r\n<P>kriminalitet viser, at omkostningerne hurtigt kan løbe op i mange </P>  \r\n\r\n<P>hundrede tusinde kroner, og det kan sagerne ikke bære. </P>  \r\n\r\n<P>Sagerne kan heller ikke bære anvendelse af de retshåndhævelsesmidler, </P>  \r\n\r\n<P>man kender fra sager om omfattende økonomisk kriminalitet, </P>  \r\n\r\n<P>ransagning og beslaglæggelse af tiltaltes regnskabsmateriale. </P>  \r\n\r\n<P>Vanskelighederne med beviset for fortjenesten er ikke et problem </P>  \r\n\r\n<P>alene i miljølovsager. Det opstår også i andre særlovssager og kan </P>  \r\n\r\n<P>derfor ikke opfattes som udslag af en speciel holdning til </P>  \r\n\r\n<P>miljøsager hos dommerne. </P>  \r\n\r\n<P>Nogle af anklagerne anførte dog også, at man kunne illustrere sagens </P>  \r\n\r\n<P>økonomiske dimensioner på andre måder, f.eks. med udgangspunkt i </P>  \r\n\r\n<P>omkostningerne til rensningsforanstaltninger, som var forlangt af </P>  \r\n\r\n<P>miljømyndighederne, men ikke gennemført. </P>  \r\n\r\n<P>Konfiskationspåstande er anklagerne i almindelighed skeptiske </P>  \r\n\r\n<P>overfor, og det må ses i sammenhæng med vanskelighederne ved </P>  \r\n\r\n<P>overhovedet at fastslå en fortjeneste. </P>  \r\n\r\n<P>4.2. Miljøskadeligheden </P>  \r\n\r\n<P>Anklagerne mente, at to momenter var de mest afgørende for </P>  \r\n\r\n<P>strafværdigheden, nemlig den økonomiske fordel og overtrædelsens </P>  \r\n\r\n<P>miljøskadelighed. Mens belysningen af den økonomiske fordel er </P>  \r\n\r\n<P>politiets opgave, er det miljømyndighedernes opgave at belyse </P>  \r\n\r\n<P>miljøskadeligheden. </P>  \r\n\r\n<P>Nogle anklagere var tilfredse med den belysning af </P>  \r\n\r\n<P>miljøskadeligheden, som amt eller kommune havde givet. En egentlig </P>  \r\n\r\n<P>dokumentation har dog kun foreligget i sagen om IBKA/Norupgård </P>  \r\n\r\n<P>losseplads. </P>  \r\n\r\n<P>Andre anklagere kunne godt have ønsket sig et bedre grundlag for </P>  \r\n\r\n<P>sagerne. Miljømyndighederne har en tilbøjelighed til at tro, at </P>  \r\n\r\n<P>det er nok at dokumentere, at vilkår er overtrådt. Men det er det </P>  \r\n\r\n<P>ikke. Det, der gør indtryk på dommerne, er, om der er opstået </P>  \r\n\r\n<P>konkrete miljøskader, eller om der har været nærliggende risiko </P>  \r\n\r\n<P>for sådanne. Som en anklager udtrykte det: &#187;Der var ingen døde </P>  \r\n\r\n<P>fisk i sagen. End ikke nogen forgiftede fisk.&#171; </P>  \r\n\r\n<P>Det er således ikke nok at påvise, at spildevandet har indeholdt </P>  \r\n\r\n<P>større mængder giftige stoffer end tilladt. Der bør også redegøres </P>  \r\n\r\n<P>for, hvad der er formålet med vilkåret og hvilke miljørisici </P>  \r\n\r\n<P>overtrædelsen medfører. </P>  \r\n\r\n<P>Miljømyndighederne må også vise proportionssans. Et hul i hegnet om </P>  \r\n\r\n<P>en losseplads - med deraf følgende papirflugt - er nok en </P>  \r\n\r\n<P>vilkårsovertrædelse, men noget sådant kan ikke ophidse en dommer. </P>  \r\n\r\n<P>Man må have frem, at det væsentlige er vilkår, der beskytter </P>  \r\n\r\n<P>grundvandet (f.eks. vilkår om bundmembran, dvs. et lag af svær </P>  \r\n\r\n<P>plastic, som forhindrer forurenende væsker i at sive ned i </P>  \r\n\r\n<P>jorden). Og så må man have frem, hvorfor det er væsentligt at </P>  \r\n\r\n<P>beskytte grundvandet. Miljømyndighederne kan ikke bare ræsonnere, </P>  \r\n\r\n<P>som om grundvand er helligt. Anklagerne understregede også, at det </P>  \r\n\r\n<P>er nødvendigt at fremstille de miljømæssige sammenhænge pædagogisk </P>  \r\n\r\n<P>og fra bunden. Dommerne er jo i denne henseende lægfolk, og de </P>  \r\n\r\n<P>tekniske sammenhænge er ganske komplicerede. </P>  \r\n\r\n<P>Det er bedre at føre et vidne end at fremlægge en skriftlig erklæring </P>  \r\n\r\n<P>om de miljømæssige sammenhænge. Det ideelle vidne er en sagkyndig, </P>  \r\n\r\n<P>som har pædagogiske evner, og som er i stand til at afbalancere </P>  \r\n\r\n<P>miljøhensyn. Vidnet må være i stand til at bevare roen. </P>  \r\n\r\n<P>4.3. Klarhed i sagen </P>  \r\n\r\n<P>Enkelte anklagere mente, at de havde haft en helt klar sag uden svage </P>  \r\n\r\n<P>punkter. Men flere pegede på, at sagen var svækket af upræcist </P>  \r\n\r\n<P>formulerede vilkår, af problemer med teknikken (prøveudtagning, </P>  \r\n\r\n<P>analyser) eller af en slap behandling af sagen hos </P>  \r\n\r\n<P>miljømyndighederne. Upræcist formulerede vilkår kan føre til </P>  \r\n\r\n<P>frifindelse eller væsentlig nedsættelse af straffen. </P>  \r\n\r\n<P>Også de tekniske dele af sagen - som prøveudtagning og analyser - </P>  \r\n\r\n<P>skal være helt i orden. Forsvarerne sætter ind på alle punkter og </P>  \r\n\r\n<P>fører til tider teknikere som vidner for at så tvivl om </P>  \r\n\r\n<P>holdbarheden af analysemetoder m.v. </P>  \r\n\r\n<P>Det er også svært at overbevise domstolene om, at en bestemt </P>  \r\n\r\n<P>miljøforanstaltning er så nødvendig og hastende, når en sag herom </P>  \r\n\r\n<P>har verseret i årevis for miljømyndighederne. Skal dommerne </P>  \r\n\r\n<P>overbevises om, at en sag er alvorlig, skal miljømyndighederne </P>  \r\n\r\n<P>selv behandle den som sådan, dvs. med fasthed og hurtighed. </P>  \r\n\r\n<P>4.4. Samarbejdet med miljømyndighederne </P>  \r\n\r\n<P>Ingen af anklagerne havde mødt væsentlige vanskeligheder i </P>  \r\n\r\n<P>samarbejdet med miljømyndighederne. Der er ikke gnidninger i </P>  \r\n\r\n<P>samarbejdet. De nedlagte bødepåstande er udtryk for, at anklagerne </P>  \r\n\r\n<P>er rede til at formidle miljømyndighedernes holdning, nemlig at </P>  \r\n\r\n<P>disse sager er at betragte som alvorlige lovovertrædelser. </P>  \r\n\r\n<P>Men flere anklagere kunne alligevel have ønsket sig mere støtte til </P>  \r\n\r\n<P>deres arbejde med sagen. </P>  \r\n\r\n<P>Det gælder først og fremmest ved fastsættelsen af bødepåstanden. I </P>  \r\n\r\n<P>disse sager har anklageren ikke noget takstsystem at støtte sig </P>  \r\n\r\n<P>til. Derfor spiller særmyndighedens rådgivning om bødepåstanden en </P>  \r\n\r\n<P>stor rolle. Fra andre sektorer er anklagerne vant til, at den </P>  \r\n\r\n<P>centrale særmyndighed fremsætter ønsker om bødepåstanden, </P>  \r\n\r\n<P>motiveret med baggrund i særmyndighedens overblik over retspraksis </P>  \r\n\r\n<P>og dens vurdering af momenterne i den foreliggende sag. En </P>  \r\n\r\n<P>kommunalbestyrelse og dens kommuneingeniør er imidlertid ikke i </P>  \r\n\r\n<P>stand til at yde megen rådgivning om bødepåstanden i disse </P>  \r\n\r\n<P>miljøsager. </P>  \r\n\r\n<P>Men det gælder også ved belysningen af en eventuel miljøskadelighed. </P>  \r\n\r\n<P>Her har flere anklagere følt, at de ikke har fået helt akdækvate </P>  \r\n\r\n<P>bidrag fra særmyndighed eller anmelder, når de stillede spørgsmål. </P>  \r\n\r\n<P>En af anklagerne - en erfaren politimester - fremhævede, at man er </P>  \r\n\r\n<P>bedst tjent med at forberede sådanne sager mundtligt </P>  \r\n\r\n<P>(telefonsamtaler, møder) frem for at udveksle breve. </P>  \r\n\r\n<P>Enkelte af anklagerne fandt det også forvirrende, at miljøsystemet </P>  \r\n\r\n<P>selv i straffesager optræder decentraliseret. Andre særmyndigheder </P>  \r\n\r\n<P>har centraliseret behandlingen af straffesager. Ofte møder de </P>  \r\n\r\n<P>endda op med bisidder i sagerne. Disse anklagere savnede den </P>  \r\n\r\n<P>sagkundskab og faste støtte, som ligger i den centraliserede </P>  \r\n\r\n<P>behandling af straffesager. </P>  \r\n\r\n<P>5. Sammenfatning </P>  \r\n\r\n<P>Denne gennemgang af de større miljøstraffesager fra 1979-1982 har </P>  \r\n\r\n<P>givet nogle fingerpeg om, hvorfor det ikke er lykkedes </P>  \r\n\r\n<P>anklagemyndigheden og miljømyndighederne at overbevise domstolene </P>  \r\n\r\n<P>om, at det er virkelig slemt at overtræde miljølovgivningen. </P>  \r\n\r\n<P>Starten har været uheldig. Superfos-sagen, som var den første markant </P>  \r\n\r\n<P>store miljøsag, var ikke egnet til at overbevise domstolene. Det </P>  \r\n\r\n<P>var åbenbart, at der ikke forelå miljøskadelighed, og dertil kom, </P>  \r\n\r\n<P>at de lokale myndigheder havde kendt forholdene uden at gribe ind. </P>  \r\n\r\n<P>Afgørelsen i Superfos-sagen har imidlertid smittet af på senere </P>  \r\n\r\n<P>praksis, i hvert fald i vestre landsret, og den har været et våben </P>  \r\n\r\n<P>i hænderne på forsvarerne. </P>  \r\n\r\n<P>Rigsadvokatens meddelelse og miljøstyrelsens cirkulære fra 1979 har </P>  \r\n\r\n<P>ikke kunnet ændre noget ved dette forhold. Men det nærmere </P>  \r\n\r\n<P>samarbejde mellem miljømyndigheder og anklagemyndighed har været </P>  \r\n\r\n<P>indledning til en periode, hvor anklagemyndigheden har forsøgt </P>  \r\n\r\n<P>sig med meget betydelige bødepåstande. Bødepåstandene har ofte </P>  \r\n\r\n<P>ligget på 100.000 kr. og går helt op til 250.000 kr. </P>  \r\n\r\n<P>Men store bødepåstande har ikke været nok til at overbevise </P>  \r\n\r\n<P>domstolene. Resultatet har i adskillige sager svaret til 1/10 af </P>  \r\n\r\n<P>anklagerens påstand. </P>  \r\n\r\n<P>Domspræmisserne viser, at sagerne i de fleste tilfælde ikke har gjort </P>  \r\n\r\n<P>et tilstrækkeligt overbevisende indtryk på dommerne. </P>  \r\n\r\n<P>Mange af sagerne er ikke mindst procederet på et fortjenstesynspunkt, </P>  \r\n\r\n<P>men domstolene har ikke været meget tilbøjelige til at lægge </P>  \r\n\r\n<P>anklagemyndighedens beregninger af fortjenesten til grund. </P>  \r\n\r\n<P>Sagerne er derimod i mindre omfang procederet på miljøskadeligheden, </P>  \r\n\r\n<P>som er det andet centrale moment ved vurderingen af </P>  \r\n\r\n<P>strafværdigheden i disse sager. I nogle tilfælde skyldes det </P>  \r\n\r\n<P>måske, at miljøskadeligheden har været ringe. I andre tilfælde </P>  \r\n\r\n<P>kunne en bedre tilrettelæggelse måske have givet et bedre </P>  \r\n\r\n<P>resultat. </P>  \r\n\r\n<P>Det decentraliserede miljøsystem giver visse problemer for en optimal </P>  \r\n\r\n<P>sagsforberedelse. Det gælder navnlig i henseende til bødepåstanden </P>  \r\n\r\n<P>og begrundelsen for denne. På den anden side er der intet i </P>  \r\n\r\n<P>materialet, der indicerer, at man bør gå bort fra det princip, at </P>  \r\n\r\n<P>politianmeldelsen kommer fra kommunalbestyrelse eller amtsråd. Kun </P>  \r\n\r\n<P>en sag - Superfos-sagen - har en central myndighed miljøstyrelsen </P>  \r\n\r\n<P>- som anmelder. Resultatet er omtalt ovenfor. Det kan også nævnes, </P>  \r\n\r\n<P>at man i Cheminova-sagen havde miljøministeriet, departementet, </P>  \r\n\r\n<P>som anmelder. Anklagemyndigheden henlagde denne sag, bl.a. under </P>  \r\n\r\n<P>henvisning til, at de lokale myndigheder havde kendt forholdene </P>  \r\n\r\n<P>uden at gribe ind. </P>  \r\n\r\n<P>Men det er også en taknemmelig opgave at være forsvarer i disse </P>  \r\n\r\n<P>sager. Der kan sættes ind på mange fronter. Og domstolene synes i </P>  \r\n\r\n<P>hvert fald at være lydhøre over for kritik af myndighedernes </P>  \r\n\r\n<P>beregninger af tiltaltes fortjeneste. </P>  \r\n\r\n<P>Det er imidertid også iøjnefaldende, at domstolene er meget usikre </P>  \r\n\r\n<P>på, hvordan de skal håndtere disse sager. Præmisserne er </P>  \r\n\r\n<P>gennemgående udførlige og meget konkret formuleret. Der er ikke </P>  \r\n\r\n<P>lagt nogen linje. </P>  \r\n\r\n<P>Måske kan der dog af østre landsrets seneste domme - dommene af 25. </P>  \r\n\r\n<P>juni, 2. juli og 30. september 1982 - udledes en vis tilbøjelighed </P>  \r\n\r\n<P>til at skærpe sanktionerne, enten i form af markante bøder eller </P>  \r\n\r\n<P>følelig konfiskation. </P>  \r\n\r\n<P>Usikkerheden er domstolene ikke ene om. Den præger også de andre led: </P>  \r\n\r\n<P>Anklagerne, for hvem sådanne sager stort set er en </P>  \r\n\r\n<P>engangsforteelse i karrieren. Den anmeldende myndighed, som aldrig </P>  \r\n\r\n<P>før har prøvet noget sådant. Miljøstyrelsen, hvis rolle i sagerne </P>  \r\n\r\n<P>er temmelig varierende: fra fuldstændigt ukendskab til en sag til </P>  \r\n\r\n<P>et temmelig stærkt engagement. </P>  \r\n\r\n<P>Kilde: Betænkning nr. 98, 1983, om håndhævelse af bygge- og </P>  \r\n\r\n<P>miljølovgivningen. Uddrag af bilag 14. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00080"
        },
        {
            "displayName": "Entydig dokumentidentifikation",
            "displayValue": "CL006065"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "80"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}