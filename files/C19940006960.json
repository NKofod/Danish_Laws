{
    "id": 69641,
    "title": "Vejledning om udbetaling af forskud og acontorefusion til de anerkendte arbejdsløshedskasser ",
    "documentTypeId": "180",
    "isSagsforlobPeriodValid": false,
    "shortName": "VEJ nr 69 af 07/04/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om udbetaling af forskud og  \r\n\r\n acontorefusion til de anerkendte arbejdsløshedskasser </H1>  \r\n\r\n<P></P>  \r\n\r\n<BR>  \r\n\r\n<P>Reglerne om udbetaling af forskud og acontorefusion til de anerkendte  \r\n\r\n arbejdsløshedskasser fremgår af Direktoratet for Arbejdsløshedsforsikringens  \r\n\r\n bekendtgørelse nr. 17 af 11.januar 1994. </P>  \r\n\r\n<P>Vedrørende bekendtgørelsens enkelte bestemmelser bemærkes: </P>  \r\n\r\n<P CLASS=PUNKT> <B>1.</B> Bekendtgørelsens anvendelsesområde (§ 1 og § 13)  \r\n\r\n</P>  \r\n\r\n<P>Bekendtgørelsen gælder både forskud og refusion, der ydes af direktoratet  \r\n\r\n til udbetaling af ydelser efter lov om arbejdsløshedsforsikring m.v., og  \r\n\r\n forskud og refusion, der ydes af Arbejdsmarkedsstyrelsen til udbetaling af  \r\n\r\n ydelser efter lov om orlov og lov om en aktiv arbejdsmarkedspolitik. </P>  \r\n\r\n<P>Bekendtgørelsen finder endvidere anvendelse ved fortsat udbetaling af  \r\n\r\n iværksætterydelse og uddannelsesydelse efter de hidtidige regler i lov om  \r\n\r\n arbejdstilbud til ledige. Det samme gælder fortsat udbetaling af ydelser  \r\n\r\n efter lov om orlovsydelse til uddannelse og lov om forældreorlovsydelse. Det  \r\n\r\n er som hidtil direktoratet, der yder forskud og refusion vedrørende disse  \r\n\r\n ydelser. </P>  \r\n\r\n<P>Bekendtgørelsen omfatter derimod <I>ikke</I> kursusgodtgørelse mv. efter  \r\n\r\n lov om arbejdsmarkedsuddannelser. </P>  \r\n\r\n<P CLASS=PUNKT> <B>2.</B> Udbetalingsperioder og dispositionsdatoer (§ 2)  \r\n\r\n</P>  \r\n\r\n<P>Arbejdsløshedskassen fastsætter selv tidspunktet for, hvornår dagpenge mv.  \r\n\r\n skal være til disposition for medlemmet efter udbetalingsperiodens udløb. Ved  \r\n\r\n en korrekt anmodning om overførsel hos GiroBank, vil overførslen være til  \r\n\r\n disposition bankdagen efter ekspeditionsdatoen angivet på kassens  \r\n\r\n overførselsmateriale til GiroBank. Anmodning om overførsel kan tidligst ske  \r\n\r\n med ekspeditionsdato <I>efter</I> udbetalingsperiodens udløb. </P>  \r\n\r\n<P CLASS=PUNKT> <B>3.</B> Udbetaling af forskud (§ 3) </P>  \r\n\r\n<P>Forskud kan ydes til kasser, der ikke råder over tilstrækkelige midler til  \r\n\r\n at afholde de løbende udgifter til dagpenge og andre ydelser, hvor det gennem  \r\n\r\n lovgivningen er fastsat, at forskud/refusion udbetales efter reglerne i §§ 79  \r\n\r\n til 82 i lov om arbejdsløshedsforsikring m.v. </P>  \r\n\r\n<P>Kassens forsikringsformue skal således anvendes til udbetaling af dagpenge  \r\n\r\n mv., før kassen kan modtage forskud jf. arbejdsløshedsforsikringslovens § 79,  \r\n\r\n stk. 2. </P>  \r\n\r\n<P>Af tekniske/administrative hensyn vil en saldo på kassens formuekonto  \r\n\r\n blive modregnet i forbindelse med den årlige opgørelse af kassens  \r\n\r\n mellemværende med direktoratet, jf. direktoratets bekendtgørelse om tilsynet  \r\n\r\n med de anerkendte arbejdsløshedskassers økonomi og regnskabsvæsen mv. </P>  \r\n\r\n<P>Forskudsbeløbet kan endvidere højst svare til kassens nettoudbetalinger,  \r\n\r\n hvorved forstås bruttoydelsen eksklusiv skat, for dagpenge tillige eksklusiv  \r\n\r\n medlemmets bidrag til ATP. Forskud til dækning af ydelser, der skal  \r\n\r\n refunderes arbejdsgivere, er ikke omhandlet af &#187;netto-princippet&#171;,  \r\n\r\n det vil sige ydelsen udbetales uden fradrag for skat. </P>  \r\n\r\n<P CLASS=PUNKT> <B>4.</B> Betingelser for ret til forskud (§ 4) </P>  \r\n\r\n<P>For at modtage forskud skal følgende betingelser være opfyldt: </P>  \r\n\r\n<UL CLASS=PLAIN-LIST>  \r\n\r\n<LI>1) Udbetalingsmaterialet skal være edb-behandlet. Det betyder, at  \r\n\r\n materialet skal afleveres til GiroBank på et mellem banken og kassen aftalt  \r\n\r\n edb-læsbart medie. Kassen skal ved dannelse af overførselsmaterialet  \r\n\r\n overholde beskrivelserne i GiroBanks layout for  \r\n\r\n &#187;ErhvervsGiro-Udbetaling, A-kasse systemet&#171;. </LI>  \r\n\r\n</UL>  \r\n\r\n<P>Alle udbetalinger skal finde sted via GiroBank til den enkelte modtagers  \r\n\r\n konto i et pengeinstitut i Danmark. Modtageren vælger selv pengeinstitut.  \r\n\r\n Medlemmer, der ikke har mulighed for at få en konto i andre pengeinstitutter,  \r\n\r\n kan med en skriftlig erklæring fra kassen få tildelt en konto i GiroBank. Som  \r\n\r\n bilag til vejledningen er optrykt en mønstererklæring. </P>  \r\n\r\n<UL CLASS=PLAIN-LIST>  \r\n\r\n<LI>2) Kassens udbetalinger skal ske via et centralt udbetalingssystem på  \r\n\r\n kassens hovedkontor. Hvis kassen har decentrale udbetalingssystemer, kan den  \r\n\r\n ikke få udbetalt forskud, men alene månedsvis refusion, jf. § 7. </LI>  \r\n\r\n</UL>  \r\n\r\n<P>Hvis kassen foretager enkelte udbetalinger decentralt, for eksempel i  \r\n\r\n afdelingsregi, kan den ikke få udbetalt forskud til disse, men alene  \r\n\r\n månedsvis refusion, jf. § 8. </P>  \r\n\r\n<UL CLASS=PLAIN-LIST>  \r\n\r\n<LI>3) Kassens administration skal i øvrigt ske i overensstemmelse med  \r\n\r\n bestemmelserne i direktoratets bekendtgørelse om tilsynet med de anerkendte  \r\n\r\n arbejdsløshedskassers økonomi og regnskabsvæsen mv. Opmærksomheden henledes  \r\n\r\n især på bekendtgørelsens §§ 7 og 17. Kassen skal herunder sikre, at  \r\n\r\n eventuelle forfaldne medlemsbidrag modregnes ved udbetaling af ydelser til  \r\n\r\n medlemmet. </LI>  \r\n\r\n</UL>  \r\n\r\n<P CLASS=PUNKT> <B>5.</B> Anmodning om forskud (§ 5) </P>  \r\n\r\n<P>Arbejdsløshedskassen anmoder direktoratet henholdsvis styrelsen om  \r\n\r\n udbetaling af forskud til dækning af kassens anvisninger af ydelser via  \r\n\r\n GiroBank. Anmodningen skal via telefax være direktoratet henholdsvis  \r\n\r\n styrelsen i hænde <I>senest kl. 12 på den af kassen angivne ekspeditionsdag i  \r\n\r\n GiroBank</I> , jf. kassens overførselsmateriale til GiroBank. Anmodningen  \r\n\r\n skal være underskrevet af mindst to bemyndigede personer, og indeholde  \r\n\r\n følgende oplysninger: </P>  \r\n\r\n<UL CLASS=PLAIN-LIST>  \r\n\r\n<LI>1) Ekspeditionsdatoen i GiroBank. </LI>  \r\n\r\n<LI>2) Dispositionsdato for beløbsmodtager. </LI>  \r\n\r\n<LI>3) Det totale anvisningsbeløb. </LI>  \r\n\r\n<LI>4) Hvilken beløbstørrelse, der af det totale anvisningsbeløb skal anvises  \r\n\r\n til konti i andre pengeinstitutter end GiroBank. </LI>  \r\n\r\n</UL>  \r\n\r\n<P>Blanket til brug ved anmodning samt vedrørende fuldmagtsforhold udsendes  \r\n\r\n af direktoratet henholdsvis styrelsen. </P>  \r\n\r\n<P CLASS=PUNKT> <B>6.</B> Girokonti og uanbringelige anvisninger (§ 6, stk.  \r\n\r\n 1) </P>  \r\n\r\n<P>Udover en girokonto pr. udbetalingsart tildeles kassen en særskilt  \r\n\r\n girokonto (ventekonto) hvor GiroBank indsætter beløb, der ikke har kunnet  \r\n\r\n anbringes på grund af eksempelvis fejl i pengeinstituttets  \r\n\r\n registreringsnummer eller lignende, mens kassen søger at rette fejlene. </P>  \r\n\r\n<P>Kassen tildeles en ventekonto til brug for ydelser, der refunderes  \r\n\r\n henholdsvis af direktoratet og styrelsen. Hvis det uanbringelige beløb har  \r\n\r\n været overført til et pengeinstitut, indsættes det på den relevante  \r\n\r\n ventekonto, når det kommer retur fra pengeinstituttet. </P>  \r\n\r\n<P>GiroBank fremsender kontoudtog og ekspeditonslister over de enkelte  \r\n\r\n girokonti ved hver ekspedition. GiroBank og kassen aftaler selv  \r\n\r\n leveringsformen, der kan være enten papir, microfiche eller edb-medie. For  \r\n\r\n ventekonti fremsender GiroBank tillige fejllister med bl.a. oplysninger om  \r\n\r\n betaleridentifikation, fejlens karakter mv. </P>  \r\n\r\n<P>Hvis kassen direkte modtager uanbringelige beløb fra pengeinstitutterne,  \r\n\r\n<I>skal</I> de indsættes på kassens ventekonto i GiroBank. </P>  \r\n\r\n<P>Ved genfremsendelse af uanbringelige beløb fremsender kassen  \r\n\r\n rettelsesbilag til GiroBank med henblik på ny anvisning. GiroBank debiterer  \r\n\r\n beløbet på ventekontiene og ekspederer herefter udbetalingen som en ny  \r\n\r\n transaktion. Kassen kan ikke rekvirere <I>nye</I> beløb fra ventekontoen.  \r\n\r\n</P>  \r\n\r\n<P>Beløb, der ikke genfremsendes, skal overføres fra ventekontiene til  \r\n\r\n henholdsvis direktoratet og styrelsen ved brug af en standardblanket. </P>  \r\n\r\n<P> <I>Beløb kan ikke stå på ventekontoen i mere end 90 dage. </I></P>  \r\n\r\n<P CLASS=PUNKT> <B>7.</B> Tilbageholdelser i udbetalingskørsler med forskud  \r\n\r\n (§ 6, stk. 2) </P>  \r\n\r\n<P>Beløb, som kassen skal holde tilbage i dagpenge mv. med henblik på  \r\n\r\n viderebetaling til kommuner eller Hypotekbanken, skal overføres via girering  \r\n\r\n direkte til kreditor. </P>  \r\n\r\n<P>Beløb, som kassen tilbageholder i dagpenge mv. til dækning af  \r\n\r\n medlemskontingent, jf. standardvedtægtens § 14, eller til dækning af  \r\n\r\n tidligere uberettiget modtagne dagpenge mv., jf.  \r\n\r\n arbejdsløshedsforsikringslovens § 86, overføres direkte til kassen ved  \r\n\r\n udbetalingskørselen. </P>  \r\n\r\n<P>Beløb, som kassen tilbageholder i udbetalingskørsler, uden der samtidig  \r\n\r\n anmodes om forskud, skal afregnes direkte til kreditor i forbindelse med  \r\n\r\n anmodning om forskud. </P>  \r\n\r\n<P CLASS=PUNKT> <B>8.</B> Refusion (§§ 7, 8 og 9.) </P>  \r\n\r\n<P>Refusion efter bekendtgørelsens §§ 7 og 8 kan kun rekvireres som  \r\n\r\n nettobeløb, jf. dog bemærkningerne under punkt 3 vedrørende udbetalinger til  \r\n\r\n arbejdsgivere. </P>  \r\n\r\n<P>Anmodning om refusion efter bekendtgørelsens § 8, stk. 2, skal ske ved  \r\n\r\n benyttelse af en standardblanket, som skal være underskrevet af 2 af kassen  \r\n\r\n befuldmægtigede personer. </P>  \r\n\r\n<P>Standardblanketten udsendes af henholdsvis direktoratet og styrelsen, der  \r\n\r\n ligeledes udsender blanket vedrørende fuldmagtsforholdene. </P>  \r\n\r\n<P>Refusion modtaget til dækning af dagpenge eller overgangsydelse  \r\n\r\n<I>udbetalt som lån</I> , jf. bekendtgørelsens § 9, skal tilbagebetales fuldt  \r\n\r\n ud til direktoratet, når udbetaling fra Lønmodtagernes Garantifond har fundet  \r\n\r\n sted. </P>  \r\n\r\n<P>Hvis udbetaling fra Lønmodtagernes Garantifond ikke dækker lånet, fordi  \r\n\r\n udbetalingen dækker en kortere periode, end der er ydet lån for, eller  \r\n\r\n udbetalingen i øvrigt udgør et mindre beløb end det ydede lån, skal den  \r\n\r\n udækkede del af lånet omkonteres til henholdsvis dagpenge eller  \r\n\r\n overgangsydelse, hvoraf der afregnes sædvanlig a-skat. For dagpenge afregnes  \r\n\r\n tillige bidrag til ATP. Tilbagebetaling sker efter reglerne for afregning af  \r\n\r\n tilbagebetalingskrav, jf. direktoratets bekendtgørelse om tilsynet med de  \r\n\r\n anerkendte arbejdsløshedskassers økonomi og regnskabsvæsen mv. </P>  \r\n\r\n<P>Refusion af <I>procesrenter</I> kan udbetales i tilfælde, hvor en  \r\n\r\n afgørelse om ret til dagpenge mv. ændres ved domstolene, og hvor kravet  \r\n\r\n bliver tillagt rente. Refusion af procesrenter udbetales månedsvis via  \r\n\r\n henholdsvis direktoratet og styrelsen. Refusionsanmodningen skal være vedlagt  \r\n\r\n dokumentation for kravet. </P>  \r\n\r\n<P CLASS=PUNKT> <B>9.</B> Uretmæssig udbetaling af forskud (§ 10) </P>  \r\n\r\n<P>Forskud eller refusionsbeløb, der udbetales uretmæssigt, tilskrives en  \r\n\r\n rente på 11/2 pct. pr. påbegyndt måned, indtil tilbagebetaling er foretaget.  \r\n\r\n</P>  \r\n\r\n<P>Forskud, der udbetales før det retmæssige tidspunkt, jf. bekendtgørelsens  \r\n\r\n §§ 2 og 5, tilskrives en rente på 18 pct. p.a. fra tidspunktet for hævningen  \r\n\r\n og frem til det retmæssige hævetidspunkt. </P>  \r\n\r\n<P>Hvis kassen på grund af f.eks. taste- eller regnefejl har modtaget for  \r\n\r\n meget i forskud, skal det uretmæssige modtagne beløb tilbageføres til  \r\n\r\n direktoratet henholdsvis styrelsen. Tilbagebetaling skal ske senest den 20. i  \r\n\r\n måneden efter, at fejlen er sket. Standardblanket til dette formål udsendes  \r\n\r\n af henholdsvis direktoratet og styrelsen. </P>  \r\n\r\n<P>GiroBank vil, uanset om der ikke er overført midler til banken til  \r\n\r\n inddækning af kassens udbetalingskørsel, ekspedere denne i henhold til den af  \r\n\r\n kassen angivne ekspeditionsdato til GiroBank. Skyldes den manglende  \r\n\r\n inddækning, at kassens anmodning modtages for sent jf. bekendtgørelsens § 5,  \r\n\r\n stk. 2, eller ikke er fremsendt til henholdsvis direktoratet og styrelsen,  \r\n\r\n vil kassen blive pålagt en rente svarende til den af Danmarks Nationalbank  \r\n\r\n til enhver tid fastsatte rente for indskud på folio, indtil kassens  \r\n\r\n udbetalinger er blevet inddækket. </P>  \r\n\r\n<P CLASS=PUNKT> <B>10.</B> Overførsel af kildeskat (§ 11) </P>  \r\n\r\n<P>Kildeskat overføres fra henholdsvis direktoratet og styrelsens konti i  \r\n\r\n Danmarks Nationalbank til kontoen for den told- og skatteregion, hvorunder  \r\n\r\n kassen hører. </P>  \r\n\r\n<P>Overførslen sker på baggrund af en skriftlig anmodning fra kassen  \r\n\r\n underskrevet af 2 af kassen bemyndigede personer til henholdsvis direktoratet  \r\n\r\n og styrelsen. </P>  \r\n\r\n<P>Standardblanket til brug for overførslerne samt fuldmagtsforhold udsendes  \r\n\r\n af henholdsvis direktoratet og styrelsen. </P>  \r\n\r\n<P>Følgende procedure følges ved overførsel af skat: Efter at månedens  \r\n\r\n indeholdte skat er gjort op, udfylder og underskriver kassen  \r\n\r\n indbetalingskortet, der er modtaget fra told- og skatteregionen.  \r\n\r\n Kvitteringsdelen afrives, og kortet afsendes som almindeligt brevkort til  \r\n\r\n told- og skatteregionen. </P>  \r\n\r\n<P>Samtidig udfylder kassen blanket til henholdsvis direktoratet og styrelsen  \r\n\r\n med anmodning om overførsel af den angivne skat på indbetalingskortet. </P>  \r\n\r\n<P>Anmodningerne skal via telefax være direktoratet, henholdsvis styrelsen i  \r\n\r\n hænde <I>senest</I> kl. 12.00 den sidste hverdag før skatten forfalder til  \r\n\r\n betaling. </P>  \r\n\r\n<P CLASS=PUNKT> <B>11.</B> Krav til sikkerhed ved levering af data (§ 12)  \r\n\r\n</P>  \r\n\r\n<P>Det er kassens ansvar at administrere udbetalingen af dagpenge mv. under  \r\n\r\n fornøden hensyntagen til sikkerheden ved aflevering af data til GiroBank.  \r\n\r\n</P>  \r\n\r\n<P>Det betyder, at kassen har ansvar for, at transaktionerne på datamediet er  \r\n\r\n ægte og korrekte. Det er endvidere kassens ansvar, at kun kassens eget  \r\n\r\n udbetalingsmateriale danner grundlag for overførslerne og kassens anmodninger  \r\n\r\n om udbetaling af forskud/refusion. Dette er ikke til hinder for, at kassen  \r\n\r\n kan bemyndige et servicebureau til at udføre opgaver for kassen. </P>  \r\n\r\n<P>Direktoratets vejledning af 11. december(* 1) 1990 om udbetaling af  \r\n\r\n forskud og acontorefusion til de anerkendte arbejdsløshedskasser bortfalder  \r\n\r\n hermed. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 7. april 1994 </I> </P>  \r\n\r\n<P CLASS=UNDERSKREVET-AF ALIGN=CENTER>Susanne L. Bærentzen </P>  \r\n\r\n<P CLASS=MINISTER ALIGN=RIGHT>/ Tove Bartels </P>  \r\n\r\n</DIV>  \r\n\r\n<P> <B>Bilag </B></P>  \r\n\r\n<P>Mønstererklæring til brug ved oprettelse af konto i GiroBank </P>  \r\n\r\n<P>for medlemmer, som ikke kan få konti i andre pengeinstitutter </P>  \r\n\r\n<P> <I>Arbejdsløshedskassen</I>  </P>  \r\n\r\n<P>Arbejdsløshedskassen skal udfærdige en erklæring til medlemmet, der  \r\n\r\n bekræfter, at pågældende medlem er berettiget til at modtage ydelser fra  \r\n\r\n kassen. Erklæringen stiles til: </P>  \r\n\r\n<P>GiroBank A/S </P>  \r\n\r\n<P>Giroservice - Nye konti </P>  \r\n\r\n<P>B-1 </P>  \r\n\r\n<P>Girostrøget 1 </P>  \r\n\r\n<P>0800 Høje Taastrup </P>  \r\n\r\n<P>og udformes således: </P>  \r\n\r\n<P> <B>&#187;Benyttelse af PrivatGiro Lønkonto</B>  </P>  \r\n\r\n<P>Arbejdsløshedskassen bekræfter herved, at nedenstående er medlem af  \r\n\r\n arbejdsløshedskassen og ønsker at oprette en PrivatGiro Lønkonto til brug ved  \r\n\r\n udbetaling af ydelser fra kassen: </P>  \r\n\r\n<PRE>  \r\n\r\n Navn og cpr.nr.: ...................................................  \r\n\r\n Dato og kassens stempel: ...........................................  \r\n\r\n Underskrift: .......................................................  \r\n\r\n Kassens telefonnummer: .............................................&#171;  \r\n\r\n</PRE>  \r\n\r\n<P> <I>Medlemmet</I>  </P>  \r\n\r\n<P>Medlemmet skal med erklæringen rette henvendelse til posthuset og udfylde  \r\n\r\n de nødvendige oprettelsespapirer. </P>  \r\n\r\n<P> <I>GiroBank</I>  </P>  \r\n\r\n<P>GiroBank fremsender på baggrund af kassens erklæring direkte oplysning om  \r\n\r\n medlemmets Girokontonummer til arbejdsløshedskassen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Vejledning af 11. december 1990 om udbetaling af forskud og  \r\n\r\n acontorefusion til de anerkendte arbejdsløshedskasser har været  \r\n\r\n offentliggjort i Ministerialtidende som nr. 236 samt forefindes i  \r\n\r\n Retsinformation. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/04/1994"
        },
        {
            "displayName": "Accession",
            "displayValue": "C19940006960"
        },
        {
            "displayName": "Entydig dokumentidentifikation",
            "displayValue": "CM028827"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "69"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "07/04/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin., Dir. f. Arbejdsløshedsforsikr. 6. kt., j.nr. 93-22-67"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}