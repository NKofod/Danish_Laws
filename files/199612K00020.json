{
    "id": 112050,
    "title": "1996 LSF 20   FORSLAG TIL LOV OM ÆNDRING AF LOV OM KOMMUNERS OG AMTSKOMMUNERS DELTAGELSE   I ERHVERVSUDVIKLINGSAKTIVITETER ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 20",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 20 </P>  \r\n\r\n<P></P>  \r\n\r\n<P>Forslag til Lov om ændring af lov om kommuners og amtskommuners deltagelse  \r\n\r\n i erhvervsudviklingsaktiviteter </P>  \r\n\r\n<P></P>  \r\n\r\n<P>Fremsat af erhvervsministeren (Mimi Jakobsen) </P>  \r\n\r\n<P></P>  \r\n\r\n<P>den 3. oktober 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 20. december 1996 </P>  \r\n\r\n<P></P>  \r\n\r\n<P><a href=\"document.aspx?accn=A19970001330\"> Lov nr. 13 af 13/01/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om kommuners og amtskommuners deltagelse i  \r\n\r\n erhvervsudviklingsaktiviteter, jf. lovbekendtgørelse nr. 126 af 6. marts  \r\n\r\n 1996, foretages følgende ændring: </P>  \r\n\r\n<P> <B>1.</B>  <I>§ 6</I> ophæves. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om kommuners og amtskommuners deltagelse i  \r\n\r\n erhvervsudviklingsaktiviteter, jf. lovbekendtgørelse nr. 126 af 6. marts  \r\n\r\n 1996, foretages følgende ændringer: </P>  \r\n\r\n<P> <B>1.</B>  <I>§ 6</I> ophæves. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Lov om kommuners og amtskommuners deltagelse i  \r\n\r\n erhvervsudviklingsaktiviteter skal iflg. lovens § 6 tages op til revision i  \r\n\r\n folketingsåret 1996-97. Loven må vurderes at have virket efter hensigten, og  \r\n\r\n der skønnes ikke at være behov for justeringer. Det foreslås alene, at  \r\n\r\n revisionsbestemmelsen ophæves, og at loven gøres permanent. </P>  \r\n\r\n<P>Loven skal ses som led i en udvikling over de senere år, hvor målsætningen  \r\n\r\n i den regionale erhvervspolitik er skiftet fra en mere ligelig  \r\n\r\n erhvervsudvikling i landets forskellige egne, jf. de tidligere  \r\n\r\n egnsudviklingslove, til udnyttelse af det erhvervsmæssige  \r\n\r\n udviklingspotentiale, uanset i hvilke lokalområder og regioner det findes.  \r\n\r\n Dermed har kommuner og amtskommuner fået en større opgave i retning af at  \r\n\r\n sikre de bedst mulige rammebetingelser for virksomhedernes udvikling i  \r\n\r\n lokalområderne og regionerne. Loven har medvirket til, at kommunerne og  \r\n\r\n amtskommunerne kan løfte denne opgave. Loven har betydet en opblødning af  \r\n\r\n kommunernes og amtskommunernes muligheder for at deltage i de af loven  \r\n\r\n omfattede erhvervsudviklingsaktiviteter. Loven har dermed givet  \r\n\r\n erhvervspolitikken en vigtig lokal og regional dimension, og den har samtidig  \r\n\r\n været et signal til kommuner og amtskommuner om at påtage sig et større  \r\n\r\n ansvar for den lokale og regionale erhvervsudvikling og til i højere grad at  \r\n\r\n løfte denne opgave i samarbejde. </P>  \r\n\r\n<P>Loven har samtidig vist sig så rummelig, at den har kunnet danne rammen  \r\n\r\n for en fortsat hensigtsmæssig udvikling af nye instrumenter i den lokale og  \r\n\r\n regionale erhvervspolitik. Til trods for den generelle formulering har den  \r\n\r\n konkrete fortolkning af lovens rammer ikke voldt større problemer i kommuner,  \r\n\r\n amtskommuner og tilsynsråd. Loven har dermed bidraget til at skabe større  \r\n\r\n klarhed over &#187;spillereglerne&#171; for kommunal og amtskommunal  \r\n\r\n erhvervsfremme. </P>  \r\n\r\n<P>Lovens § 2 om kommunernes og amtskommunernes deltagelse i kollektive  \r\n\r\n erhvervsudviklingsaktiviteter danner rammen om en lang række forskellige  \r\n\r\n aktiviteter, f.eks. iværksætteraktiviteter, erhvervsudviklingscentre,  \r\n\r\n turismeudviklingsselskaber, forskerparker, vækstgrupper, virksomhedsnetværk,  \r\n\r\n chef-tilleje, kontaktformidling, erhvervsservice, erhvervsrådgivningscentre,  \r\n\r\n EU-rådgivningsfunktioner etc. Den seneste udvikling er en forsøgsordning med  \r\n\r\n erhvervsknudepunkter, som er etableret eller er under etablering i en række  \r\n\r\n områder af landet, og som har til formål at være forum for drøftelse mellem  \r\n\r\n kommuner, amter, regionale arbejdsmarkedsråd m.v. om koordinering af den  \r\n\r\n regionale erhvervs- og arbejdsmarkedspolitik. Erhvervsudviklingsrådet har  \r\n\r\n foreløbig afsat 5 mill. kr. som medfinansiering af udgifter ved igangsætning  \r\n\r\n af regionale erhvervsknudepunkter. Bestemmelsen i stk. 5 om dispensation fra  \r\n\r\n reglen om, at der ikke må ydes direkte finansiel støtte til enkelte  \r\n\r\n erhvervsvirksomheder, jf. stk. 4, har kun været anvendt i 4 tilfælde. </P>  \r\n\r\n<P>Bestemmelsen i § 3 om kommuners og amtskommuners salg af kommunal og  \r\n\r\n amtskommunal viden til eksport (systemeksport) er anvendt inden for en række  \r\n\r\n områder, f.eks. teknik- og miljøområdet, social- og sundhedsområdet, sygehuse  \r\n\r\n og uddannelse. Systemeksport gennemføres ofte i et samarbejde mellem  \r\n\r\n kommunerne. Med hjemmel i stk. 4 har erhvervsministeren udstedt  \r\n\r\n bekendtgørelse nr. 962 af 28. november 1994 om betingelser for kommunernes og  \r\n\r\n amtskommunernes salg af viden til eksport. </P>  \r\n\r\n<P>Bestemmelsen i § 4 om regionale erhvervsudviklingsprogrammer har givet  \r\n\r\n anledning til en betydelig vækst i det strategiske og målrettede samarbejde  \r\n\r\n på tværs af kommune- og amtsgrænser. To tredjedele af kommunerne er i  \r\n\r\n samarbejde med amterne i gang med eller forbereder et regionalt  \r\n\r\n erhvervsudviklingsprogram. Også amtskommunerne har i stor udstrækning  \r\n\r\n etableret regionale erhvervsudviklingsprogrammer. Erhvervsudviklingsrådet har  \r\n\r\n givet medfinansiering på 10,5 mill. kr. til igangsætning af i alt 25  \r\n\r\n regionale erhvervsudviklingsprogrammer. </P>  \r\n\r\n<P>Alt i alt må det vurderes, at loven er blevet anvendt på en fornuftig måde  \r\n\r\n af kommuner og amtskommuner, og at loven bør gøres permanent. </P>  \r\n\r\n<P>Lovforslaget får ingen administrative, økonomiske, erhvervsøkonomiske  \r\n\r\n eller miljømæssige konsekvenser. </P>  \r\n\r\n<P>Såvel den oprindelige lov fra 1992 som en ændringslov fra 1993 er godkendt  \r\n\r\n uden tidsbegrænsning af EU-Kommissionen i henhold til EU's statsstøtteregler.  \r\n\r\n Da der alene er tale om at gøre loven permanent, skønnes det ikke nødvendigt  \r\n\r\n at notificere lovforslaget til EU-Kommissionen. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Loven om kommuners og amtskommuners deltagelse i  \r\n\r\n erhvervsudviklingsaktiviteter har vist sig at være en hensigtsmæssig ramme om  \r\n\r\n kommunernes og amtskommunernes erhvervsudviklingsaktiviteter, og den har  \r\n\r\n bidraget til, at lokalområderne og regionerne i højere grad udnytter egne  \r\n\r\n ressourcer og muligheder for at fremme erhvervsudviklingen og øge  \r\n\r\n beskæftigelsen. </P>  \r\n\r\n<P>Det skønnes derfor ikke nødvendigt at fastsætte et tidspunkt for lovens  \r\n\r\n senere revision. </P>  \r\n\r\n<P>Skriftlig fremsættelse </P>  \r\n\r\n<P> <B>Erhvervsministeren</B> (Mimi Jakobsen): </P>  \r\n\r\n<P>Hermed har jeg den ære for det høje Ting at fremsætte: </P>  \r\n\r\n<P> <I>Forslag til lov om ændring af lov om kommuners og amtskommuners  \r\n\r\n deltagelse i erhvervsudviklingsaktiviteter.</I>  </P>  \r\n\r\n<P>(Lovforslag nr. L 20). </P>  \r\n\r\n<P>Lovforslaget ophæver lovens revisionsbestemmelse, og loven gøres dermed  \r\n\r\n permanent. </P>  \r\n\r\n<P>Loven har vist sig at være en hensigtsmæssig ramme for kommuners og  \r\n\r\n amtskommuners erhvervsudviklingsaktiviteter. Derfor er der ingen grund til  \r\n\r\n yderligere ændringer af loven. </P>  \r\n\r\n<P>Loven har medvirket til at klargøre spillereglerne for kommunernes og  \r\n\r\n amtskommunernes lokale og regionale erhvervsfremmeaktiviteter. Men lovens  \r\n\r\n bestemmelser har samtidig gjort det muligt for kommunerne og amtskommunerne  \r\n\r\n løbende at udvikle nye instrumenter i den lokale og regionale  \r\n\r\n erhvervsfremmeindsats. Endelig har loven virket som igangsætter af et  \r\n\r\n udstrakt samarbejde mellem kommunerne og amtskommunerne om lokale og  \r\n\r\n regionale erhvervsudviklingsudviklingsaktiviteter. Loven har derigennem givet  \r\n\r\n kommunerne og amtskommunerne en stærkere placering i den lokale og regionale  \r\n\r\n erhvervspolitik. </P>  \r\n\r\n<P>Jeg skal anbefale lovforslaget til Folketingets velvillige behandling.  \r\n\r\n</P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om kommuners og amtskommuners deltagelse i  \r\n\r\n erhvervsudviklingsaktiviteter, jf. lovbekendtgørelse nr. 126 af 6. marts  \r\n\r\n 1996, foretages følgende ændringer: </P>  \r\n\r\n<P> <B>1.</B>  <I>§ 6</I> ophæves. </P>  \r\n\r\n<P> <B>§ 6.</B> Loven tages op til revision i folketingsåret 1996-97. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/01/1997"
        },
        {
            "displayName": "Accession",
            "displayValue": "199612K00020"
        },
        {
            "displayName": "Entydig dokumentidentifikation",
            "displayValue": "CL007165"
        },
        {
            "displayName": "Dato for førstegangsindlæggelse",
            "displayValue": "14/01/1997"
        },
        {
            "displayName": "Dato for indlæggelse",
            "displayValue": "14/01/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "20"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}