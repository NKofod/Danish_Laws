{
    "id": 198202,
    "title": "SU - klagefrist - klagevejledning - uddannelse i udlandet",
    "documentTypeId": "240",
    "isSagsforlobPeriodValid": true,
    "shortName": "KEN nr 9026 af 22/01/2018",
    "documentHtml": "<div class=\"bjelke\">Den fulde tekst</div><p class=\"Titel2\">SU - klagefrist - klagevejledning - uddannelse i udlandet</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det følger af reglerne, at der en klagefrist på 4 uger fra den dato, hvor den studerende modtog afgørelsen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankenævnet fandt, at afgørelsen var påklaget rettidigt, da klagevejledningen, som var givet i afgørelsen, var utilstrækkelig. Klagefristen var således ikke begyndt at løbe.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen fra Styrelsen for Institutioner og Uddannelsesstøtte omhandlede SU til uddannelse i udlandet. Klagevejledningen i afgørelsen angav, at klage skulle indgives til uddannelsesstedet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Den studerendes uddannelsessted var en uddannelsesinstitution i udlandet, og den studerende skulle rettelig indgive klagen til Styrelsen for Institutioner og Uddannelsesstøtte.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klagevejledningen, som ledsagede afgørelsen, havde således ikke indeholdt korrekte oplysninger om fremgangsmåden ved indgivelse af klage.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankenævnet behandlede derfor sagen.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Reglerne </span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Bekendtgørelse af lov om statens uddannelsesstøtte (SU-loven), lovbekendtgørelse nr. 1037 af 30. august 2017.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 46, om klagefristen på 4 uger fra meddelelse om afgørelsen</p>\r\n<p>\r\n</p>\r\n<p>Bekendtgørelse af forvaltningsloven, lovbekendtgørelse nr. 433 af 22. april 2014.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 25, stk. 1, om at skriftlige afgørelser, som kan påklages til anden forvaltningsmyndighed, skal være ledsaget af en vejledning om klageadgang med angivelse af klageinstans og oplysning om fremgangsmåden ved indgivelse af klage, herunder om eventuel frist.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>\r\n</p>\r\n<p>Styrelsen for Institutioner og Uddannelsesstøtte traf den 1. februar 2016 afgørelse om ret til SU og tilbagebetaling af allerede modtaget SU.</p>\r\n<p>\r\n</p>\r\n<p>Den studerende klagede over afgørelsen efter udløbet af klagefristen på 4 uger.</p>\r\n<p>\r\n</p>\r\n<p>Styrelsen for Institutioner og Uddannelsesstøtte sendte sagen til ankenævnet, og bad ankenævnet tage stilling til klagefristoverskridelsen.</p>\r\n<p>\r\n</p>\r\n<p>Ankenævnet vurderede, at klagefristen endnu ikke var begyndt at løbe, og bad styrelsen foretage en genvurdering af sagen.</p>\r\n<p>\r\n</p>\r\n<p>Ved genvurderingen fastholdt styrelsen afgørelsen.</p>\r\n<p>\r\n</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n</p>\r\n<p>Ankenævnet fandt, at klagen var rettidig, da klagefristen ikke var begyndt at løbe. Det skyldtes, at klagevejledningen, som ledsagede afgørelsen, var utilstrækkelig.</p>\r\n<p>\r\n</p>\r\n<p>Ankenævnet behandlede derfor sagen.</p>\r\n<p>\r\n</p>\r\n<p>\r\n   <span class=\"Bold Italic\">Begrundelse for afgørelsen</span>\r\n</p>\r\n<p>\r\n   <span class=\"Italic\">(Afgørelse om ret til SU og tilbagebetaling udeladt)</span>\r\n</p>\r\n<p>\r\n</p>\r\n<p>\r\n   <span class=\"Bold Italic\">Vedrørende klagefristoverholdelse</span>\r\n</p>\r\n<p>\r\n   <span class=\"Italic\">Vi er opmærksomme på, at den lovbestemte klagefrist på fire uger fra afgørelsens modtagelse, som anført af styrelsen, umiddelbart er overskredet.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi vurderer imidlertid, at klagefristen er overholdt.</span>\r\n</p>\r\n<p>\r\n</p>\r\n<p>\r\n   <span class=\"Italic\">Dette skyldes, at vi vurderer, at klagevejledningen i afgørelsen er utilstrækkelig, hvilket betyder, at klagefristen fortsat løber.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi lægger vægt på, at det følger af SU-loven, at afgørelser om ret til SU til uddannelse i udlandet kan indbringes for SU-ankenævnet efter regler i lov om SU-ankenævnet.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi lægger tillige vægt på, at det følger af lov om SU-ankenævnet, at en klage stiles til SU-ankenævnet og indgives til den myndighed, som har truffet afgørelse.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi lægger videre vægt på, at det er styrelsen, som har truffet afgørelse i din sag om ret til SU til uddannelse i udlandet.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi lægger også vægt på, at der i den klagevejledning, som fremgår af afgørelsen, er anført, at en klage over afgørelsen skal sendes til uddannelsesstedet, hvilket i dit tilfælde var en uddannelsesinstitution i udlandet.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi lægger derudover vægt på, at det følger af forvaltningsloven, at skriftlige afgørelser, der kan påklages til anden forvaltningsmyndighed, hvorved en part ikke gives fuldt ud medhold, skal være ledsaget af en vejledning om klageadgang med angivelse af klageinstans og oplysning om fremgangsmåden ved indgivelse af klagen.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi lægger endeligt vægt på, at det i forvaltningsretten er almindeligt antaget, at manglende eller utilstrækkelig klagevejledning fører til, at klagefristen suspenderes, indtil der er givet korrekt klagevejledning.</span> <span class=\"Italic\">Der kan i denne forbindelse henvises til udtalelse fra Folketingets</span></p>\r\n<p>\r\n   <span class=\"Italic\">Ombudsmand fra marts 2015 om brug af sanktioner over for elever i de gymnasiale uddannelser.</span>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/01/2018"
        },
        {
            "displayName": "Accession",
            "displayValue": "W20180902625"
        },
        {
            "displayName": "Entydig dokumentidentifikation",
            "displayValue": "CR000645"
        },
        {
            "displayName": "Dato for indlæggelse",
            "displayValue": "23/01/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9026"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "22/01/2018"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "2017-6313-13157"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}