{
    "id": 153040,
    "title": "Ankestyrelsens principafgørelse 216-09 om sygedagpenge - varighedsbegrænsning - forlængelse - forventning om genoptagelse af arbejdet - depression",
    "documentTypeId": "240",
    "isSagsforlobPeriodValid": true,
    "shortName": "KEN nr 10751 af 30/10/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 216-09 om sygedagpenge - varighedsbegrænsning - forlængelse - forventning om genoptagelse af arbejdet - depression</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Perioden med sygedagpenge kunne forlænges for enansøger, der var i psykiatrisk behandling med medicin og samtaler for lidelsen periodisk depression. Det blev vurderet, at hun kunne komme på arbejdsmarkedet igen efter en langsom optræning med en tidshorisont på et halvt til et helt år.</p>\r\n   <p class=\"TekstGenerel\">Ansøgers ubehag ved deltagelse i et afklaringsforløb ”Krop og psyke” kunne ikke tillægges selvstændig betydning ved afgørelsen om forlængelse, da det kunne have sammenhæng med depressionen.</p>\r\n   <p class=\"TekstGenerel\">Beskæftigelsesudvalget vurderede, atansøger med overvejende sandsynlighed ville kunne genoptage arbejdet inden for 2x52 uger fra varighedsbegrænsningens indtræden.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sygedagpenge - lov nr. 563 af 9. juni 2006 - § 27, stk. 1, nr. 3</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Kommunen traf afgørelse om standsning af sygedagpenge ved varighedsbegrænsningens udløb og meddelte afslag på forlængelse, idet ingen af forlængelsesgrundene blev anset for opfyldt.</p>\r\n<p>Med hensyn til forlængelse efter § 27, stk. 1, nr.3 henviste kommunentil, at det ud fra en lægelig vurdering ikke skønnedes godtgjort, at ansøgers arbejdsdygtighed med henblik på beskæftigelse på almindelige ordinære vilkår via behandling ville være genskabt i løbet af 2x52 uger regnet fra indtræden af varighedsbegrænsningen.</p>\r\n<p>Beskæftigelsesankenævnet tiltrådte afslag på forlængelse og begrundedeafslaget efter § 27, stk. 1, nr. 3med, at ansøger ikke ud fra en rimelig sikker lægelig vurdering måtte forventes at kunne genoptage erhvervsmæssig beskæftigelse inden for op til i alt 2x52 uger regnet fra varighedsbegrænsningen, idet tidshorisonten for og omfanget af erhvervsmæssig beskæftigelse på afgørelsestidspunktet var usikker henset til de lægelige oplysninger i sagen samt til forløbet af den iværksatte afklarende foranstaltning i form af kurset ”Krop og psyke”.</p>\r\n<p>I klagen til Ankestyrelsenvar detanført, at ansøger var i god gænge med fremgang i den svære depression. Psykiateren henviste til forventning om, at ansøger i løbet af et halvt til et helt år ville kunne trappes op til det almindelige arbejde, såfremt hun fik tid og skånehensyn nok.</p>\r\n<p>Sagen blev behandlet i principielt møde for at afklare kravene til den lægelige vurdering for at genoptage erhvervsmæssig beskæftigelse og som supplement til Principafgørelse 99-09.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsens Beskæftigelsesudvalg vurderede, at ansøger med overvejende sandsynlighed ville kunne genoptage beskæftigelse i hidtidigt omfang inden for 2 x 52 uger fra varighedsbegrænsningen at regne.</p>\r\n<p>Udvalget lagde vægt på, at der på tidspunktet for varighedsbegrænsningens indtræden efter en lægefaglig vurdering var en sikker forventning om, at hun kunne vende tilbage til arbejdsmarkedet på normale vilkår svarende til forholdende før sygeperioden.</p>\r\n<p>Udvalget lagde til grund, at ansøger var i psykiatrisk behandling med medicin og samtaler for lidelsen periodisk depression. Den behandlende psykiater havde vurderet, at ansøger nok skulle komme på arbejdsmarkedet igen, men at det krævede en langsom optrapning. Tidshorisonten var svær at vurdere, men ½-1 år.</p>\r\n<p>Uanset at deltagelse i afklaringsforløbet ”Krop og psyke” kunne være gavnligt, var udvalget opmærksom på, at ansøgers ubehag ved deltagelse kunne have sammenhæng med depressionen. Det kunne derfor ikke tillægges selvstændig betydning ved afgørelsen om forlængelse.</p>\r\n<p>Udvalget lagde også vægt på, at ansøger forud for sygemeldingen havde en langvarig stabil tilknytning til arbejdsmarkedet.</p>\r\n<p>Ankestyrelsens Beskæftigelsesudvalg ændrede således beskæftigelsesankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 17. juli 2015, da den er erstattet af principafgørelse 28-15."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20091075125"
        },
        {
            "displayName": "Entydig dokumentidentifikation",
            "displayValue": "BS005844"
        },
        {
            "displayName": "Dato for indlæggelse",
            "displayValue": "18/07/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10751"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "30/10/2009"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 7200114-09"
        },
        {
            "displayName": "Stikord",
            "displayValue": "216-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}