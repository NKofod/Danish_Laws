{
    "id": 185558,
    "title": "Bekendtgørelse om skibsassistentuddannelse for personer med erhvervsuddannelse",
    "documentTypeId": "60",
    "isSagsforlobPeriodValid": true,
    "shortName": "BEK nr 1586 af 13/12/2016",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#idb841d4cf-8ff4-4bd4-9c5d-7fd260a23735\">Kapitel 1</a>\r\n      </td>\r\n      <td class=\"IndholdsfortegnelseTekst\">Uddannelsens formål, videngrundlag og varighed</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idb711b182-81b4-4b70-a132-f104ef10e580\">Kapitel 2</a>\r\n      </td>\r\n      <td class=\"IndholdsfortegnelseTekst\">Uddannelsens indhold og tilrettelæggelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idf0a69441-7b83-46d5-822f-1e4145e57573\">Kapitel 3</a>\r\n      </td>\r\n      <td class=\"IndholdsfortegnelseTekst\">Adgang og optag</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id42accb76-1407-47eb-be68-2bd87925df74\">Kapitel 4</a>\r\n      </td>\r\n      <td class=\"IndholdsfortegnelseTekst\">Studieordning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idf8184ade-a67e-4b73-8424-3b471a236f65\">Kapitel 5</a>\r\n      </td>\r\n      <td class=\"IndholdsfortegnelseTekst\">Prøver og eksamen</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idefecd69b-bd8f-41c8-91d6-0473a601a9f8\">Kapitel 6</a>\r\n      </td>\r\n      <td class=\"IndholdsfortegnelseTekst\">Underviseres kvalifikationer</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#ide4511bb3-155a-47e2-ac34-ae8061e510a2\">Kapitel 7</a>\r\n      </td>\r\n      <td class=\"IndholdsfortegnelseTekst\">Merit, klage, forsøg og dispensation</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idc5ca0f33-4d46-4805-8f9a-cb6438fcf123\">Kapitel 8</a>\r\n      </td>\r\n      <td class=\"IndholdsfortegnelseTekst\">Ikrafttrædelses- og overgangsbestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id16d7c030-7ddb-4afa-b47c-9a11cc9b33f7\">Bilag 1 </a>\r\n      </td>\r\n      <td class=\"IndholdsfortegnelseTekst\">Mål for læringsudbyttet omfatter den viden, de færdigheder og kompetencer, som en skibsassistent skal opnå i uddannelsen</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#ida8f2a677-e55d-4536-ac04-df22dfb5bcbf\">Bilag 2</a>\r\n      </td>\r\n      <td class=\"IndholdsfortegnelseTekst\">Beskrivelse af indholdet af uddannelse til skibsassistent for personer med erhvervsuddannelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idee80fcd5-5500-45b0-9187-54d6fd5f9b4f\">Bilag 3</a>\r\n      </td>\r\n      <td class=\"IndholdsfortegnelseTekst\">Oversigt over kvalifikationskrav m.v., en skibsassistent med erhvervsuddannelse skal opfylde</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om skibsassistentuddannelse for personer med erhvervsuddannelse</p>\r\n<p class=\"Indledning2\">I medfør af § 12, § 13, stk. 1, § 23, stk. 1, og § 24 i lov om maritime uddannelser, jf. lovbekendtgørelse nr. 660 af 16. maj 2015, som ændret ved lov nr. 411 af 11. maj 2016, fastsættes efter bemyndigelse:</p>\r\n<p class=\"Kapitel\" id=\"idb841d4cf-8ff4-4bd4-9c5d-7fd260a23735\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Uddannelsens formål, videngrundlag og varighed</p>\r\n<p class=\"Paragraf\" id=\"ida12a2247-f8c5-49d9-abfe-03514b22d710\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Uddannelsens formål er at give personer med erhvervsuddannelse, der ønsker beskæftigelse inden for søfartsområdet, en grundlæggende teoretisk og praktisk faglig uddannelse, der gør dem i stand til at udføre alt forekommende praktisk arbejde inden for dæks- og maskinområdet på en sikkerhedsmæssig forsvarlig måde.</p>\r\n<p class=\"Stk2\">\r\n   <span class=\"StkNr\" id=\"idcd38e8f0-9d49-4b2d-aa45-6b436651194c\">Stk. 2.</span> Uddannelsen til skibsassistent skal opfylde kravene i den internationale konvention om uddannelse af søfarende, om sønæring og om vagthold med senere ændringer (STCW-konventionen), reglement VI/1 om grundlæggende sikkerhedsmæssig oplæring (basic training) og de teoretiske elementer i reglement II/4 om vagthold.</p>\r\n<p class=\"Stk2\">\r\n   <span class=\"StkNr\" id=\"id9c4f3b18-79fa-4a35-93b6-b5138ed5cd7e\">Stk. 3.</span> Uddannelsens formål er endvidere at give skibsassistenten uddannelse med henblik på opfyldelse af kravene i STCW-konventionens kapitel II/5, III/5 og III/7, begrænset til færdigheder baseret på normale driftstilstande og rutineopgaver i forbindelse med skibets drift.</p>\r\n<p class=\"Stk2\">\r\n   <span class=\"StkNr\" id=\"id84c66920-a929-49c2-80bc-688408010cb9\">Stk. 4.</span> Den uddannede skal have viden, færdigheder og kompetencer som angivet i bilag 1.</p>\r\n<p class=\"Stk2\">\r\n   <span class=\"StkNr\" id=\"id5c0eb3cc-2bdf-48c5-86e0-9000c6754657\">Stk. 5.</span> De uddannede skal opfylde STCW-konventionen i overensstemmelse med kvalifikationskrav m.v. herom, jf. bilag 3.</p>\r\n<p class=\"Paragraf\" id=\"idf2ef051f-2856-45c2-ba48-70f84dafde59\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Uddannelsens videngrundlag er erhvervs- og professionsbaseret.</p>\r\n<p class=\"Stk2\">\r\n   <span class=\"StkNr\" id=\"id1489884d-8ec1-4fe6-8ce6-8613d118f695\">Stk. 2.</span> Erhvervs- og professionsbasering indebærer, at uddannelsen er baseret på ny viden om centrale tendenser inden for det erhverv eller den profession, som uddannelsen retter sig mod.</p>\r\n<p class=\"Paragraf\" id=\"id7eb662f0-fea4-416c-abf9-e9d378b80060\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Skibsassistentuddannelsen for personer med erhvervsuddannelse er normeret til 3 måneder.</p>\r\n<p class=\"Stk2\">\r\n   <span class=\"StkNr\" id=\"id62439855-24c8-4a51-aa83-ecd27c29a1c7\">Stk. 2.</span> Ansøgt orlov accepteres, hvis den er begrundet i barsel, adoption, dokumenteret sygdom, militærtjeneste, FN-tjeneste eller lignende forhold.</p>\r\n<p class=\"Kapitel\" id=\"idb711b182-81b4-4b70-a132-f104ef10e580\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Uddannelsens indhold og tilrettelæggelse</p>\r\n<p class=\"Paragraf\" id=\"id494fd756-af7f-4eec-be7e-44adbf97df16\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Uddannelsen til skibsassistent er indplaceret på niveau 3 i den danske kvalifikationsramme for livslang læring.</p>\r\n<p class=\"Paragraf\" id=\"idd4c71551-872e-4fce-97f6-b5d55ffa943a\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Uddannelsen tilrettelægges med stigende sværhedsgrad og kompleksitet gennem forløbet.</p>\r\n<p class=\"Stk2\">\r\n   <span class=\"StkNr\" id=\"ida06e1f93-d07f-43d3-bdb8-5b99745dea06\">Stk. 2.</span> Ny national og international viden og nye metoder integreres i undervisningen.</p>\r\n<p class=\"Stk2\">\r\n   <span class=\"StkNr\" id=\"idc919b56f-548c-4a1f-bf9a-7b8d6f348b87\">Stk. 3.</span> Varierende undervisningsformer skal understøtte elevens udvikling af selvstændighed og samarbejdsevner, refleksion og evne til at skabe faglig fornyelse.</p>\r\n<p class=\"Stk2\">\r\n   <span class=\"StkNr\" id=\"id38b6c723-4230-48a0-a9bf-f2dc77a7b840\">Stk. 4.</span> Uddannelsen tilrettelægges med tværfaglige elementer, der simulerer situationer og aktiviteter, som skibsassistenten kan møde i sit arbejdsliv.</p>\r\n<p class=\"Paragraf\" id=\"id7dfb5b1b-9ec6-4248-a819-e27bd1ae8103\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Uddannelsesinstitutionen er ansvarlig for gennemførelsen af uddannelsen i sin helhed, herunder for eventuel udlagt undervisning.</p>\r\n<p class=\"Kapitel\" id=\"idf0a69441-7b83-46d5-822f-1e4145e57573\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Adgang og optag</p>\r\n<p class=\"Paragraf\" id=\"id153aae8a-f65d-4827-b688-52b5f53c7b61\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Uddannelsesinstitutionen træffer afgørelse om optagelse af den enkelte ansøger efter regler fastsat i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id064c9855-d3d0-4d32-8084-d043b4c96856\">Stk. 2.</span> På uddannelsen optages ansøgere, der har gennemført en relevant erhvervsuddannelse. Ansøgere, der ikke har erhvervet sig kompetencer inden for termisk sammenføjning og skæring, maskinrelateret værkstedsteknik og el-montage, skal have mulighed for at erhverve sig disse kompetencer i løbet af uddannelsen.</p>\r\n<p class=\"Stk2\">\r\n   <span class=\"StkNr\" id=\"id21d17500-d876-4946-ba9b-a5c565c88f9a\">Stk. 3.</span> Adgang til uddannelsen som skibsassistent forudsætter, at ansøgeren er i besiddelse af</p>\r\n<p class=\"Liste1\">\r\n   <span class=\"Liste1Nr\" id=\"id84767b3d-15a5-4c4a-af4e-d31aa41809b1\">1)</span> et gyldigt sundhedsbevis for søfarende og fiskere uden begrænsninger og</p>\r\n<p class=\"Liste1\">\r\n   <span class=\"Liste1Nr\" id=\"id2254c477-6916-4e6c-919a-ec31764da2d9\">2)</span> er skikket til udkig.</p>\r\n<p class=\"ParagrafGruppeOverskrift\">\r\n   <span>Individuel kompetencevurdering</span>\r\n</p>\r\n<p class=\"Paragraf\" id=\"id040210d7-cc9b-4d19-8d13-4cd354edbb69\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Uddannelsesinstitutionen skal foretage en individuel vurdering af en ansøgers kompetencer, jf. § 8, stk. 2, hvis ansøgeren søger optagelse på et andet grundlag end de fastsatte adgangskrav.</p>\r\n<p class=\"Stk2\">\r\n   <span class=\"StkNr\" id=\"idca9be3c6-86ac-4bb2-8e32-67658b8205cc\">Stk. 2.</span> Uddannelsesinstitutionen foretager den individuelle vurdering af ansøgerens kompetencer på baggrund af de oplysninger, som fremgår af ansøgningen. Vurderingen skal bygges på oplysninger om ansøgers samlede viden, færdigheder og kompetencer uanset, hvor de er erhvervet. Skønnes ansøgeren efter vurderingen at have faglige kvalifikationer, der kan sidestilles med de fastsatte adgangskrav, og vurderer uddannelsesinstitutionen, at ansøgeren vil kunne gennemføre uddannelsen, meddeler uddannelsesinstitutionen ansøgeren tilladelse til at få vurderet sin ansøgning i forhold til optagelse.</p>\r\n<p class=\"Stk2\">\r\n   <span class=\"StkNr\" id=\"ide99ad7e1-6b01-472a-8ac2-0c8f4de2b369\">Stk. 3.</span> Uddannelsesinstitutionen kan gøre tilladelse efter stk. 2 betinget af, at ansøgeren senest inden det tidspunkt, der er fastsat for studiestarten, består supplerende prøver for at dokumentere nødvendige kvalifikationer.</p>\r\n<p class=\"Stk2\">\r\n   <span class=\"StkNr\" id=\"idf4a5b4ab-6bb1-459c-988f-115ec6f92849\">Stk. 4.</span> Tilladelse efter stk. 2 og 3 omfatter som udgangspunkt kun den ansøgte uddannelse ved den pågældende institution, medmindre uddannelsesinstitutioner, der udbyder samme uddannelse, beslutter, at tilladelsen skal gælde alle udbud af uddannelsen.</p>\r\n<p class=\"Kapitel\" id=\"id42accb76-1407-47eb-be68-2bd87925df74\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Studieordning</p>\r\n<p class=\"Paragraf\" id=\"id3a06c893-1ad7-4f8d-af29-2cc561163de3\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Uddannelsesinstitutionen fastsætter inden for rammerne af denne bekendtgørelse nærmere regler om uddannelsen i en studieordning.</p>\r\n<p class=\"Stk2\">\r\n   <span class=\"StkNr\" id=\"id4d682d85-6a03-4695-8b7f-e4331f462747\">Stk. 2.</span> I studieordningen fastsættes nærmere regler for</p>\r\n<p class=\"Liste1\">\r\n   <span class=\"Liste1Nr\" id=\"id2166022b-1730-455a-a607-729eda1a58d6\">1)</span> uddannelsens mål,</p>\r\n<p class=\"Liste1\">\r\n   <span class=\"Liste1Nr\" id=\"id1e64db26-e764-4f9b-b238-867df80caf00\">2)</span> uddannelsens struktur og opbygning, herunder moduler og studiebelastning,</p>\r\n<p class=\"Liste1\">\r\n   <span class=\"Liste1Nr\" id=\"ida420faa0-8c91-45cc-85ed-800ca2c16ac9\">3)</span> undervisnings- og samarbejdsformer,</p>\r\n<p class=\"Liste1\">\r\n   <span class=\"Liste1Nr\" id=\"id5be1782f-8e3f-4bd5-a8d7-9e92fe41b316\">4)</span> samarbejde med erhverv og andre uddannelsesinstitutioner,</p>\r\n<p class=\"Liste1\">\r\n   <span class=\"Liste1Nr\" id=\"id207453c3-796b-46f5-9c5b-043f5a0e280a\">5)</span> studieplaner,</p>\r\n<p class=\"Liste1\">\r\n   <span class=\"Liste1Nr\" id=\"id4abd817e-e26f-4731-9186-69e2dcdf7a01\">6)</span> prøver og anvendte bedømmelsesformer,</p>\r\n<p class=\"Liste1\">\r\n   <span class=\"Liste1Nr\" id=\"idef3cad4e-4d36-4b56-8110-0bc644f681e9\">7)</span> studieaktivitet,</p>\r\n<p class=\"Liste1\">\r\n   <span class=\"Liste1Nr\" id=\"id14de3751-b545-4fff-b7d2-dc195d34cfc7\">8)</span> merit,</p>\r\n<p class=\"Liste1\">\r\n   <span class=\"Liste1Nr\" id=\"id45ddb2df-b546-4cf2-a1f3-d1cdcd6e3294\">9)</span> orlov og</p>\r\n<p class=\"Liste1\">\r\n   <span class=\"Liste1Nr\" id=\"id5d288be4-7c7e-4098-b88b-c6861f355b60\">10)</span> dispensation.</p>\r\n<p class=\"Stk2\">\r\n   <span class=\"StkNr\" id=\"idffd33f3e-7622-44a4-b14f-dd7fda9212d5\">Stk. 3.</span> Det skal fremgå af studieordningen, at uddannelsesinstitutionen kan dispensere fra de regler i studie-ordningen, der alene er fastsat af uddannelsesinstitutionen selv.</p>\r\n<p class=\"Stk2\">\r\n   <span class=\"StkNr\" id=\"id33202fee-cf8f-488d-a2e4-4b426a77f4a1\">Stk. 4.</span> Studieordningen og væsentlige ændringer heraf forudsættes udarbejdet med indhentning af inspiration fra erhvervets parter.</p>\r\n<p class=\"Paragraf\" id=\"idab25924e-1714-4241-9a9d-fc67224550f5\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Studieordninger og væsentlige ændringer heraf træder i kraft ved studiestart.</p>\r\n<p class=\"Stk2\">\r\n   <span class=\"StkNr\" id=\"id61ebeff8-0813-4721-9cd2-8e15c861537a\">Stk. 2.</span> Studieordninger og væsentlige ændringer heraf skal indeholde overgangsregler.</p>\r\n<p class=\"Stk2\">\r\n   <span class=\"StkNr\" id=\"idf2f5d693-df0d-44c8-a23b-faa76eae4b7e\">Stk. 3.</span> Gældende studieordninger skal være tilgængelige på uddannelsesinstitutionens hjemmeside og dokumenteret i uddannelsesinstitutionens kvalitetssystem.</p>\r\n<p class=\"Kapitel\" id=\"idf8184ade-a67e-4b73-8424-3b471a236f65\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Prøver og eksamen</p>\r\n<p class=\"Paragraf\" id=\"id95307c8d-29b0-46a2-8f47-6d7926ca2057\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> For prøver og eksamen gælder reglerne i bekendtgørelse om prøver i de maritime uddannelser  og bekendtgørelse om karakterskala og anden bedømmelse ved uddannelser på Uddannelses- og Forskningsministeriets område.</p>\r\n<p class=\"Paragraf\" id=\"id79852272-94ce-48da-b19a-2ea2ac29edd1\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Uddannelsesinstitutionen udsteder eksamensbevis, når eleven har gennemført uddannelsen til skibsassistent.</p>\r\n<p class=\"Stk2\">\r\n   <span class=\"StkNr\" id=\"id3ced774e-f006-44c5-93ab-878895d7f601\">Stk. 2.</span> Når uddannelsen er gennemført, kan skibsassistenten ved henvendelse til uddannelsesinstitutionen få udstedt et kvalifikationsbevis som skibsassistent med svendebrev, jf. bekendtgørelse om kvalifikationskrav til søfarende og fiskere og om sønærings- og kvalifiktionsbeviser.</p>\r\n<p class=\"Kapitel\" id=\"idefecd69b-bd8f-41c8-91d6-0473a601a9f8\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Underviseres kvalifikationer</p>\r\n<p class=\"Paragraf\" id=\"ida146c75e-1ea8-4198-8cd9-f3cb35c6a4d6\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Undervisere skal samlet set have et kvalifikationsniveau, der ligger højere end afgangs-niveauet for uddannelsen. Ved kvalifikationsniveau forstås ud over pædagogisk kompetence dokumenteret teoretisk, faglig og professionsmæssig kompetence.</p>\r\n<p class=\"Stk2\">\r\n   <span class=\"StkNr\" id=\"id18cde011-7edb-4be3-ae91-ef86f4c82541\">Stk. 2.</span> Nye undervisere skal inden for de første 3 ansættelsesår gennemføre relevant pædagogisk voksenunderviseruddannelse svarende til 30 ECTS-point, der kan opnås ved en kombination af teoretisk undervisning og opfølgning på egen uddannelsesinstitution.</p>\r\n<p class=\"Kapitel\" id=\"ide4511bb3-155a-47e2-ac34-ae8061e510a2\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Merit, klage, forsøg og dispensation</p>\r\n<p class=\"Paragraf\" id=\"id9a829793-d079-40f8-abd6-549bfb8f61f1\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Beståede uddannelseselementer ækvivalerer de tilsvarende uddannelseselementer ved andre uddannelsesinstitutioner, der udbyder uddannelsen.</p>\r\n<p class=\"Stk2\">\r\n   <span class=\"StkNr\" id=\"id10b297c5-7fb5-4bd8-ae94-43d0e4178ce2\">Stk. 2.</span> Eleven har pligt til at oplyse om gennemførte uddannelseselementer fra en anden dansk eller udenlandsk uddannelse og om beskæftigelse, der må antages at kunne give merit. Uddannelsesinstitutionen godkender i hvert enkelt tilfælde eller ved regler i studieordningen merit på bagrund af gennemførte uddannelseselementer og beskæftigelse, der står mål med fag, uddannelsesdele og praktikdele. Afgørelsen træffes på grundlag af en faglig vurdering.</p>\r\n<p class=\"Stk2\">\r\n   <span class=\"StkNr\" id=\"id2fad4964-3b70-42ee-9a12-f211a62613d4\">Stk. 3.</span> Eleven har ved forhåndsgodkendelse af studieophold i Danmark eller udlandet pligt til efter endt studieophold at dokumentere det godkendte studieopholds gennemførte uddannelseselementer. Eleven skal i forbindelse med forhåndsgodkendelsen give samtykke til, at uddannelsesinstitutionen efter endt studieophold kan indhente de nødvendige oplysninger.</p>\r\n<p class=\"Stk2\">\r\n   <span class=\"StkNr\" id=\"id715f1b42-e6e7-4df4-ae08-dcbcdefd1909\">Stk. 4.</span> Ved godkendelse efter stk. 2 og 3 anses uddannelseselementet for gennemført, hvis det er bestået efter reglerne om den pågældende uddannelse.</p>\r\n<p class=\"Stk2\">\r\n   <span class=\"StkNr\" id=\"idf5c3c91b-f0c7-47a6-9e32-b06940bae69d\">Stk. 5.</span> Uddannelsesinstitutionen skal på sin hjemmeside offentliggøre en statistik over afgørelser om merit, herunder forhåndsmerit.</p>\r\n<p class=\"Paragraf\" id=\"id9dcfd37d-2ad6-49fd-af4b-6b29a7f5d09a\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Uddannelsesinstitutionens afgørelser om merit kan indbringes for Kvalifikationsnævnet.</p>\r\n<p class=\"Paragraf\" id=\"id71b43048-6456-4fff-96e2-f33bffaab5e5\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Uddannelsesinstitutionernes afgørelser i henhold til denne bekendtgørelse kan indbringes for Styrelsen for Forskning og Uddannelse, når klagen vedrører retlige spørgsmål.</p>\r\n<p class=\"Stk2\">\r\n   <span class=\"StkNr\" id=\"id6b844f0d-58a9-4e4a-a74f-d961ec45512e\">Stk. 2.</span> Klagen indgives til uddannelsesinstitutionen, som videresender klagen til Styrelsen for Forskning og Uddannelse ledsaget af en udtalelse. Uddannelsesinstitutionen skal give klageren lejlighed til inden for en frist på mindst 1 uge at kommentere udtalelsen. Eventuelle kommentarer fra klageren skal medsendes til styrelsen.</p>\r\n<p class=\"Stk2\">\r\n   <span class=\"StkNr\" id=\"idf5c700e5-5cf4-4d34-b5e9-fc28e7c1a102\">Stk. 3.</span> Fristen for at indgive klage efter stk. 1 er 2 uger fra den dag, afgørelsen er meddelt klageren.</p>\r\n<p class=\"Paragraf\" id=\"idf79fbe44-ca8b-4500-9557-a991bd91a138\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Styrelsen for Forskning og Uddannelse kan tillade fravigelse af bekendtgørelsen som led i forsøg. Samtidig fastsættes forsøgets varighed og rapporteringsform.</p>\r\n<p class=\"Stk2\">\r\n   <span class=\"StkNr\" id=\"id085e2da2-b1db-485f-8180-ce4ada65dcbf\">Stk. 2.</span> Styrelsen for Forskning og Uddannelse kan dispensere fra bekendtgørelsen, når det findes begrundet i særlige forhold.</p>\r\n<p class=\"Kapitel\" id=\"idc5ca0f33-4d46-4805-8f9a-cb6438fcf123\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Ikrafttrædelses- og overgangsbestemmelser</p>\r\n<p class=\"Paragraf\" id=\"id28f40c12-6ee6-4717-b209-8c439ead77e2\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Bekendtgørelsen træder i kraft den 1. januar 2017</p>\r\n<p class=\"Stk2\">\r\n   <span class=\"StkNr\" id=\"ided9f7e13-951d-4a1f-a6e6-40d1a853adc6\">Stk. 2.</span> Elever, der har påbegyndt uddannelse før den 1. januar 2017, kan gennemføre uddannelsen efter de hidtidige regler.</p>\r\n<p class=\"Stk2\">\r\n   <span class=\"StkNr\" id=\"iddd91b6f6-a5cd-4edc-bac8-3a13e9b8d3f7\">Stk. 3.</span> Uddannelsesinstitutionen fastsætter de nødvendige overgangsregler for elever som nævnt i stk. 2, der ønsker at afslutte uddannelsen efter reglerne i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id5d6ba5af-d933-45b9-911e-ea04fe6cd1db\">Stk. 4.</span> Bekendtgørelse nr. 1333 af 17. december 2012 om skibsassistentuddannelse for personer med svendebrev ophæves.</p><div class=\"Givet\" id=\"Givet\"><p class=\"Givet\" align=\"center\">Styrelsen for Videregående Uddannelser, den 13. december 2016</p><p class=\"Sign1\" align=\"center\">Nils Agerhus</p><p class=\"Sign2\" align=\"right\">/ Pia Valentin Mortensen</p></div><a id=\"id16d7c030-7ddb-4afa-b47c-9a11cc9b33f7\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1 </span>\r\n</p>\r\n<p class=\"BilagTekst\">Mål for læringsudbyttet omfatter den viden, de færdigheder og kompetencer, som en skibsassistent skal opnå i uddannelsen</p>\r\n<p class=\"BilagtekstListe\">\r\n   <span class=\"Italic\">Læringsmål for viden er, at skibsassistenten har</span>\r\n</p>\r\n<p class=\"Liste1\">\r\n   <span class=\"Liste1Nr\">1)</span> viden om almindeligt forekommende arbejde om bord i et skib,</p>\r\n<p class=\"Liste1\">\r\n   <span class=\"Liste1Nr\">2)</span> viden om brovagt samt dæks- og maskinarbejde med normalt forekommende håndværktøj og maskiner,</p>\r\n<p class=\"Liste1\">\r\n   <span class=\"Liste1Nr\">3)</span> alment kendskab til skibes opbygning, indretning, maskineri og andet udstyr,</p>\r\n<p class=\"Liste1\">\r\n   <span class=\"Liste1Nr\">4)</span> alment kendskab til skibets navigatoriske og maskintekniske arbejdsområder og</p>\r\n<p class=\"Liste1\">\r\n   <span class=\"Liste1Nr\">5)</span> viden om sundhedsmæssige og sikkerhedsmæssige risici ved arbejdets udførelse, således at ulykker og arbejdsskader kan undgås.</p>\r\n<p class=\"BilagtekstListe\">\r\n   <span class=\"Italic\">Læringsmål for færdigheder er, at skibsassistenten kan</span>\r\n</p>\r\n<p class=\"Liste1\">\r\n   <span class=\"Liste1Nr\">1)</span> deltage aktivt i udvikling og bevarelse af et sikkert og sundt arbejdsmiljø,</p>\r\n<p class=\"Liste1\">\r\n   <span class=\"Liste1Nr\">2)</span> selvstændigt udføre konkrete vedligeholdelses- og reparationsopgaver om bord i et skib,</p>\r\n<p class=\"Liste1\">\r\n   <span class=\"Liste1Nr\">3)</span> anvende og vedligeholde redningsmidler,</p>\r\n<p class=\"Liste1\">\r\n   <span class=\"Liste1Nr\">4)</span> udføre praktisk arbejde om bord med tovværk, wire og surringsgrej,</p>\r\n<p class=\"Liste1\">\r\n   <span class=\"Liste1Nr\">5)</span> udføre arbejdet i overensstemmelse med fastsatte normer for kvalitet,</p>\r\n<p class=\"Liste1\">\r\n   <span class=\"Liste1Nr\">6)</span> udføre praktisk brandbekæmpelse,</p>\r\n<p class=\"Liste1\">\r\n   <span class=\"Liste1Nr\">7)</span> bidrage til forbedring af arbejdets udførelse og kvalitet og</p>\r\n<p class=\"Liste1\">\r\n   <span class=\"Liste1Nr\">8)</span> anvende og kommunikere på et aktivt engelsk inden for de for professionen relevante områder.</p>\r\n<p class=\"BilagtekstListe\">\r\n   <span class=\"Italic\">Læringsmål for kompetencer er, at skibsassistenten kan</span>\r\n</p>\r\n<p class=\"Liste1\">\r\n   <span class=\"Liste1Nr\">1)</span> indgå aktivt i samarbejdet omkring planlægning af arbejdsopgaverne,</p>\r\n<p class=\"Liste1\">\r\n   <span class=\"Liste1Nr\">2)</span> selvstændigt udføre praktiske opgaver i forbindelse med almindeligt skibsarbejde og</p>\r\n<p class=\"Liste1\">\r\n   <span class=\"Liste1Nr\">3)</span> lede og udføre mindre transportprocesser ved håndtering af kraner mv.</p>\r\n<p>\r\n</p>\r\n<a id=\"ida8f2a677-e55d-4536-ac04-df22dfb5bcbf\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B2\">\r\n   </span>\r\n   <span id=\"Bil2\">Bilag 2</span>\r\n</p>\r\n<p class=\"BilagTekst\">Beskrivelse af indholdet af uddannelse til skibsassistent for personer med erhvervsuddannelse</p>\r\n<p>For elever, der ikke ved optagelsen har tilstrækkelige kompentencer inden for termisk sammenføjning og skæring, maskinrelateret værkstedsteknik og el-montage, tilrettelægges koncentrerede kursusforløb heri med henblik på et effektivt studieforløb.</p>\r\n<p class=\"KapitelOverskrift2\">\r\n   <span class=\"Bold\">MASKIN- OG EL-LÆRE SAMT VEDLIGEHOLD (0,1 semester)</span>\r\n</p>\r\n<p>\r\n   <span class=\"Bold Italic\">Fagemne: Maskin-, el-lære og maskinvedligehold</span>\r\n</p>\r\n<p>Eleven skal gennem teoretisk og praktisk undervisning opnå kendskab til dieselmotorer og hjælpemaskineri, som er nødvendig for at medvirke ved og udføre arbejde i maskinen om bord på et skib under iagttagelse af den fornødne sikkerhed. Eleven skal opfylde kravene til ElectroTechnical Rating (ETR), jf. STCW-konventionens kapitel III/7.</p>\r\n<p>\r\n   <span class=\"Bold\">Prøvekrav:</span> Intern prøve samt duelighedsprøve i motorpasning, jf. Søfartsstyrelsens kvalifikationskrav.</p>\r\n<p>\r\n   <span class=\"Bold\">Centrale temaer:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Terminologi</span> – terminologi i forbindelse med reparations- og vedligeholdelsesarbejder på motorer og hjælpemaskineri, herunder elektriske anlæg.</p>\r\n<p>\r\n   <span class=\"Bold\">2.</span> <span class=\"Bold\">Dieselmotorer</span> – dieselmotorens arbejdsgang, hoveddele og systemer (brændselsolie, smøreolie, kølevand og startluftsystem), klargøring, start og standsning af dieselmotor, pasning af motoren under drift samt driftstimebestemte eftersyn, vurdering af hvilke behovseftersyn, der er nødvendige at foretage ved driftsforstyrrelser.</p>\r\n<p>\r\n   <span class=\"Bold\">3.</span> <span class=\"Bold\">El-arbejde</span> – håndværktøjer, der anvendes til elektrisk montage, korrekt udførelse af en elektrisk montage, principper for korrekt brug af materialer og komponenter i forbindelse med el-arbejde, sikkerhed i forbindelse med el-arbejde.</p>\r\n<p>\r\n</p>\r\n<p>\r\n   <span class=\"Bold Italic\">Fagemne: Vedligeholdelse</span>\r\n</p>\r\n<p>Eleven skal gennem undervisningen opnå teoretiske og praktiske kvalifikationer, så vedkommende kan medvirke ved udførelse af almindeligt forekommende vedligeholdelsesarbejde med de rette værktøjer og midler under iagttagelse af gældende sundheds- og sikkerhedsmæssige krav.</p>\r\n<p>\r\n   <span class=\"Bold\">Prøvekrav:</span> Intern prøve.</p>\r\n<p>\r\n   <span class=\"Bold\">Centrale temaer:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Håndtering af risici ved brug af rengørings- og opløsningsmidler</span> – personlig sikkerhed ved rengørings- og malerarbejde, omgivelsernes sikkerhed, betydning af faresymboler, R- og S-sætninger samt kodenumre, foranstaltninger så gældende sikkerheds- og sundhedsmæssige krav overholdes, forbehandlingsarbejder ved malingsopgaver, foranstaltninger ved tankrensning til forebyggelse af forurening af havmiljøet.</p>\r\n<p>\r\n   <span class=\"Bold\">2.</span> <span class=\"Bold\">Rensning, maling og sandblæsning</span> - grundprincipper for vedligeholdelse og rensning af tanke, kedler, centrifuger, til- og afrigning af udstyr mv., højtryksrensning, sandsvirpning, brug af el- og trykluftværktøj.</p>\r\n<p>\r\n   <span class=\"Bold\">3.</span> <span class=\"Bold\">Reparation og smøring</span> – smøresystemet om bord, vigtigheden af korrekt smøring, brug af smøreskema, overhaling og reparation af pumper, dæksmaskineri, hjælpemaskineri og værktøj, hjælpe med reparation og tilsyn med spreadere og kraner.</p>\r\n<p class=\"KapitelOverskrift2\">\r\n   <span class=\"Bold\">VAGTTJENESTE, SØMANDSKAB SAMT LOVGIVNING (0,2 semester) </span>\r\n</p>\r\n<p>\r\n   <span class=\"Bold Italic\">Fagemne: Praktisk sømandskab</span>\r\n</p>\r\n<p>Eleven skal gennem undervisningen opnå de nødvendige kvalifikationer, så vedkommende uden arbejdsbeskrivelser og tegninger kan udføre praktisk arbejde om bord med tovværk og surringsgrej samt mindre transportopgaver med forskellige krantyper.</p>\r\n<p>\r\n   <span class=\"Bold\">Prøvekrav:</span> Intern prøve</p>\r\n<p>\r\n   <span class=\"Bold\">Centrale temaer:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Håndtering af kran og løftegrej</span> – teoretiske og praktiske opgaver i kranbetjening og anhugningsgrejs løfteevne, betydningen af håndteringssymboler og containerafmærkning, løftegrej og taljers anvendelse og kassationsårsager, anvendelse af kraner til løft af olieslanger og montering af disse på manifold.</p>\r\n<p>\r\n   <span class=\"Bold\">2.</span> <span class=\"Bold\">Håndtering af transportproces</span> – ledelse af transportproces ved tegngivning og radiodirigering, anvendelse af kraner til transport af forskellige mindre byrder under iagttagelse af alle sikkerhedsregler.</p>\r\n<p>\r\n   <span class=\"Bold\">3.</span> <span class=\"Bold\">Knob, stik og splejsninger</span> - fordele og ulemper ved de forskellige knob og stiks anvendelse, øjesplejsninger i treslået og flettet tovværk, orientering om wiresplejs, anvendelse af talje, lodslejder og bådsmandsstol ved blandt andet til- og afrigning.</p>\r\n<p>\r\n   <span class=\"Bold\">4.</span> <span class=\"Bold\">Surringsarbejde</span> – surringsarbejder af forskellige emner på trailerdækket, herunder afsprodse ladning med airbags.</p>\r\n<p>\r\n   <span class=\"Bold\">5.</span> <span class=\"Bold\">Ankring og fortøjning</span> - håndtering af arbejdsgange og specielt sikkerhed i forbindelse med ankring og fortøjningsarbejder.</p>\r\n<p>\r\n</p>\r\n<p>\r\n   <span class=\"Bold Italic\">Fagemne: Vagttjeneste, søvejsregler og skibsteknik</span>\r\n</p>\r\n<p>Eleven skal gennem undervisningen opnå kendskab til grundlæggende principper og gældende bestemmelser for vagthold om bord i skibe. Endvidere skal eleven kunne opfylde STCW-konventionens reglement II/4 inden for første sejlperiode. Endelig skal eleven gennem grundlæggende undervisning i skibsteknik opnå teoretisk og praktisk kendskab til skibes opbygning, indretning og udstyr.</p>\r\n<p>\r\n   <span class=\"Bold\">Prøvekrav:</span> Intern prøve samt teoretisk uddannelse til vagtholdsbevis</p>\r\n<p>\r\n   <span class=\"Bold\">Centrale temaer:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Vagthold</span> - bekendtgørelse om vagthold i skibe samt regler vedr. meniges deltagelse i vagtordninger, rorkommandoer på dansk og engelsk.</p>\r\n<p>\r\n   <span class=\"Bold\">2.</span> <span class=\"Bold\">Søvejsregler</span> – de internationale søvejsregler, nødsignaler, dagsignaler, skibslys, vigeregler samt almindeligt brugte signalflag.</p>\r\n<p>\r\n   <span class=\"Bold\">3.</span> <span class=\"Bold\">Søkort og kompas</span> – Søkortets opbygning, herunder kendskab til den internationale farvandsopmærkning, anvendelse af kompasset i grader samt relative pejlinger.</p>\r\n<p>\r\n   <span class=\"Bold\">4.</span> <span class=\"Bold\">Skibes opbygning</span> – forskellige skibstypers almindelige opbygning, indretning og udrustning, herunder anvendelse af relevant terminologi.</p>\r\n<p>\r\n   <span class=\"Bold\">5.</span> <span class=\"Bold\">Centrale begreber inden for skibsteknik</span> – orientering om tyngdepunkt, opdrift, dybgang, stabilitet samt faktorer, der påvirker denne.</p>\r\n<p>\r\n</p>\r\n<p>\r\n   <span class=\"Bold Italic\">Fagemne: Branchekendskab</span>\r\n</p>\r\n<p>Eleven skal opnå kendskab til den søfartssociale lovgivning, forhyring og udmønstring, så vedkommende er forberedt på de særlige vilkår, der gælder på et skib.</p>\r\n<p>\r\n   <span class=\"Bold\">Prøvekrav:</span> Intern prøve</p>\r\n<p>\r\n   <span class=\"Bold\">Centrale temaer:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Branchekendskab</span> til den maritime branche, herunder specialskibsfart, offshore og færgefart.</p>\r\n<p>\r\n   <span class=\"Bold\">2.</span> <span class=\"Bold\">Sømandsloven</span> – sømandsloven, herunder ansættelsesvilkår, ansøgning samt sømandens pligter og rettigheder.</p>\r\n<p>\r\n</p>\r\n<p>\r\n</p>\r\n<p class=\"KapitelOverskrift2\">\r\n   <span class=\"Bold\">SIKKERHED, SUNDHED OG ARBEJDSMILJØ (0,2 semester) </span>\r\n</p>\r\n<p>\r\n   <span class=\"Bold Italic\">Fagemne: Søsikkerhed og maritimt sikringsberedskab</span>\r\n</p>\r\n<p>Eleven skal gennem teoretisk og praktisk undervisning opnå kvalifikationer inden for søsikkerhed samt redningsmidlers brug og vedligeholdelse, som er nødvendige for at kunne indgå i sikkerhedsbesætningen på et skib.</p>\r\n<p>\r\n   <span class=\"Bold\">Prøvekrav:</span> Intern prøve samt duelighedsprøve i betjening af redningsbåde, -flåder og mand-over-bord både, jf. Søfartsstyrelsens kvalifikationskrav. Duelighedsbevis kan først udstedes efter erhvervelse af tilstrækkelig fartstid, jf. gældende bekendtgørelse om kvalifikationskrav for søfarende og fiskere samt om sønærings- og kvalifikationsbeviser.</p>\r\n<p>\r\n   <span class=\"Bold\">Centrale temaer:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Grundlæggende søsikkerhed og redningsmidler</span> – forebyggelse af forskellige former for farer og forlis, ophold i koldt vand samt behandling af kuldeskadede personer, krav til og anvendelse af redningsmidler og deres udrustning, anvendelse af personlige redningsmidler og helikoptersele.</p>\r\n<p>\r\n   <span class=\"Bold\">2.</span> <span class=\"Bold\">Kommunikation, beredskab, alarm og evakuering</span> – betjening af evakueringssystemer i forbindelse med redningsflåder og -både, korrekt anvendelse af nødkommunikationsudstyr og nødsignaler, korrekt adfærd i forhold til mønstringsruller, alarmsignaler og evakueringsplaner.</p>\r\n<p>\r\n   <span class=\"Bold\">3.</span> <span class=\"Bold\">Søredning ved brug af redningsflåder og –både</span> – udsætning, sejlads og optagning af redningsbåd og nedfirbar flåde under iagttagelse af alle sikkerhedsmæssige forskrifter, opretning af kæntret flåde, søredningstjenestens organisation samt helikopterredningsoperation.</p>\r\n<p>\r\n   <span class=\"Bold\">4.</span> <span class=\"Bold\">Maritimt sikringsberedskab</span> – sikringsplan og sikringsberedskab, risici og forholdsregler, jf. Søfartsstyrelsens kvalifikationskrav, kendskab til forhold under tilfangetagelse og eftervirkninger heraf.</p>\r\n<p>\r\n   <span class=\"Bold\">5.</span> <span class=\"Bold\">Vedligeholdelse af redningsmidler</span> – eftersyn af motorredningsbåde samt vedligeholdelse af redningsmidler.</p>\r\n<p>\r\n</p>\r\n<p>\r\n   <span class=\"Bold Italic\">Fagemne: Sundhedslære</span>\r\n</p>\r\n<p>Eleven skal gennem undervisningen opnå de nødvendige kvalifikationer for at være i stand til at yde førstehjælp ved ulykker og pludselige sygdomme. Endvidere skal eleven have kendskab til almene sundhedsmæssige forhold, der har særlig relation til søfartserhvervet.</p>\r\n<p>\r\n   <span class=\"Bold\">Prøvekrav:</span> Intern prøve i maritim førstehjælp.</p>\r\n<p>\r\n   <span class=\"Bold\">Centrale temaer:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Sejlads i varme</span> – karakteristika ved sejlads i varme, gode råd ved ophold i varme, forebyggelse mod varmepåvirkning, førstehjælp til overophedet person, akklimatisering.</p>\r\n<p>\r\n   <span class=\"Bold\">2.</span> <span class=\"Bold\">Sejlads i kulde</span> – indpakning af kuldeskadet person, forebyggelse mod kulde, symptomer på kuldepåvirkning, førstehjælp ved moderat underafkøling.</p>\r\n<p>\r\n   <span class=\"Bold\">3.</span> <span class=\"Bold\">Seksuelt overførte sygdomme</span> – smittemåde, symptomer, behandling, forebyggelse.</p>\r\n<p>\r\n   <span class=\"Bold\">4.</span> <span class=\"Bold\">Brug af rusmidler</span> - symptomer ved alkohol- og pillemisbrug, førstehjælp ved alkohol- og pillemisbrug.</p>\r\n<p>\r\n   <span class=\"Bold\">5.</span> <span class=\"Bold\">Personlig hygiejne og skibshygiejne</span> - formålet med personlig hygiejne, formålet med almen rengøring om bord på skibet, eksempler på sygdomme, der kan opstå ved mangel på hygiejne.</p>\r\n<p>\r\n   <span class=\"Bold\">6.</span> <span class=\"Bold\">Det maritime sundhedssystem</span> – organisering og aktører, alarmeringsprocedure til Radio Medical.</p>\r\n<p>\r\n</p>\r\n<p>\r\n   <span class=\"Bold Italic\">Fagemne: Brandbekæmpelse</span>\r\n</p>\r\n<p>Eleven skal gennem undervisningen opnå kendskab til forebyggelse og bekæmpelse af brand. Eleven skal opnå forståelse for etablering af brandsikring i forbindelse med vedligeholdelsesarbejder og skal kunne udvise ansvarlig adfærd ved omgang med åben ild og brandfarlige stoffer. Endelig skal eleven kunne anvende transportable brandslukkere, have kendskab til brandslukningsudstyr på skibe samt opnå forståelse for skibes brandruller.</p>\r\n<p>\r\n</p>\r\n<p>\r\n   <span class=\"Bold\">Prøvekrav:</span> Gennemført kursus i brandbekæmpelse i skibe, jf. Søfartsstyrelsens kvalifikationskrav.</p>\r\n<p>\r\n   <span class=\"Bold\">Centrale temaer:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Forebyggelse af brand og brandslukning i skibe</span> - egnede transportable brandslukkere til slukning af klasse A, B, C, D og E brande og deres risici, varslings- og brandslukningsanlæg på skibe.</p>\r\n<p>\r\n   <span class=\"Bold\">2.</span> <span class=\"Bold\">Forholdsregler, brandsikring og brandruller</span> - forholdsregler ved opdagelse af brand, adfærd ved undvigelse af brandområde, brandsikring i forbindelse med vedligeholdelsesarbejde, formålet med brandruller og retningslinjer for afholdelse af brandmanøvrer.</p>\r\n<p>\r\n</p>\r\n<p>\r\n   <span class=\"Bold Italic\">Fagemne: Arbejdssikkerhed/arbejdsmiljø</span>\r\n</p>\r\n<p>Eleven skal gennem undervisningen opnå forståelse for skibes almene sikkerheds- og miljømæssige forhold. Endvidere skal eleven opnå forståelse for brugen af personlige værne-midler og deres korrekte anvendelse.</p>\r\n<p>\r\n   <span class=\"Bold\">Prøvekrav:</span> Intern prøve.</p>\r\n<p>\r\n   <span class=\"Bold\">Centrale temaer:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Arbejdsmiljø</span> – gældende regler for arbejdsmiljø i handelsskibe, regler om handelsskibes sikkerhedsorganisation.</p>\r\n<p>\r\n   <span class=\"Bold\">2.</span> <span class=\"Bold\">Personlige værnemidler</span> – korrekt anvendelse i forbindelse med arbejde og færdsel om bord i skibe.</p>\r\n<p>\r\n   <span class=\"Bold\">3.</span> <span class=\"Bold\">Farligt gods</span> – mærkning af stoffer, der udgør en sundheds- og sikkerhedsrisiko, identifikation og beskrivelse af mærkning og sikkerhedsmæssig korrekt adfærd omkring farligt gods.</p>\r\n<p>\r\n</p>\r\n<p>\r\n   <span class=\"Bold Italic\">Fagemne: Grundlæggende tankskibskursus</span>\r\n</p>\r\n<p>Eleven skal gennem undervisningen opnå de nødvendige kvalifikationer vedrørende de sikkerheds- og sundhedsmæssige risici, der er forbundet med ladningshåndtering om bord i tankskibe for at kunne medvirke ved udførelse af arbejdet om bord under iagttagelse af gældende forskrifter for sundhed.</p>\r\n<p>\r\n   <span class=\"Bold\">Prøvekrav:</span> Gennemført grundlæggende tankskibskursus, jf. Søfartsstyrelsens kvalifikationskrav.</p>\r\n<p>\r\n</p>\r\n<a id=\"idee80fcd5-5500-45b0-9187-54d6fd5f9b4f\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B3\">\r\n   </span>\r\n   <span id=\"Bil3\">Bilag 3</span>\r\n</p>\r\n<p class=\"BilagTekst\">Oversigt over kvalifikationskrav m.v., en skibsassistent med erhvervsuddannelse skal opfylde</p>\r\n<p>1) Teoretisk uddannelse til vagtholdsbevis, jf. STCW-konventionens reglement II/4 med undtagelse af den praktiske fartstid,</p>\r\n<p>2) grundlæggende søsikkerhed, jf. STCW-kodens sektion A-VI/1, paragraf 2.1.1.1,</p>\r\n<p>3) brandbekæmpelse i skibe, jf. STCW-kodens sektion A-VI/1, paragraf 2.1.1.2,</p>\r\n<p>4) førstehjælp, jf. STCW-kodens sektion A-VI/4, paragraf 1-3,</p>\r\n<p>5) arbejdssikkerhed/arbejdsmiljø til søs, jf. STCW-kodens sektion A-VI/1, paragraf 2.1.1.4,</p>\r\n<p>6) sikringsberedskab og særlige sikringsopgaver i skibe, jf. STCW- konventionens reglement VI/6, paragraf 4,</p>\r\n<p>7) det teoretiske grundlag for duelighedsbevis i motorpasning og</p>\r\n<p>8) grundlæggende tankskibsoperationer for olie-, kemikalie- og gastankskibe, jf. STCW-konventionens reglement V/1-1, paragraf 2.2, og reglement V/1-2, paragraf 2.2.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/12/2016"
        },
        {
            "displayName": "Accession",
            "displayValue": "B20160158605"
        },
        {
            "displayName": "Entydig dokumentidentifikation",
            "displayValue": "CE000450"
        },
        {
            "displayName": "Dato for førstegangsindlæggelse",
            "displayValue": "16/12/2016"
        },
        {
            "displayName": "Dato for indlæggelse",
            "displayValue": "16/12/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1586"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "13/12/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Uddannelses- og Forskningsmin.,<br />Styrelsen for Videregående Uddannelser, j.nr. 16/021808"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}