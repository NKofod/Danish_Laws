{
    "id": 65781,
    "title": "Måleteknisk direktiv. Manometre til motorkøretøjsdæk. EØF-typegodkendelse og -verifikation. Almindelige bestemmelser (* 1) ",
    "documentTypeId": "600",
    "isSagsforlobPeriodValid": false,
    "shortName": "DIR nr 51308 af 20/08/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Måleteknisk direktiv. Manometre til  \r\n\r\n motorkøretøjsdæk. EØF-typegodkendelse og -verifikation. Almindelige  \r\n\r\n bestemmelser (* 1) </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>0.</B>  INDLEDNING </P>  \r\n\r\n<P>I medfør af Statens Meteologiråds bekendtgørelse nr. 619 af 1. november  \r\n\r\n 1984 om EØF-typegodkendelse og -verifikation § 2 stk. 1 og med henvisning til  \r\n\r\n Rådets Direktiv 86/217/EØF af 26. maj 1986 om indbyrdes tilnærmelse af  \r\n\r\n medlemsstaternes lovgivning om manometre til motorkøretøjsdæk fastsættes  \r\n\r\n følgende: </P>  \r\n\r\n<P CLASS=PUNKT> <B>1.</B>  OMFANG </P>  \r\n\r\n<P>Dette måletekniske direktiv gælder for manometre til måling af trykket i  \r\n\r\n motorkøretøjsdæk, således som de er defineret i bilagets punkt 1. </P>  \r\n\r\n<P CLASS=PUNKT> <B>2.</B>  EØF-TYPEGODKENDELSE OG -VERIFIKATION </P>  \r\n\r\n<P>Manometre til måling af trykket i motorkøretøjsdæk gøres til genstand for  \r\n\r\n EØF-typegodkendelse og underkastes EØF-førstegangsverifikation, såfremt de  \r\n\r\n med hensyn til måletekniske egenskaber, konstruktion, funktion, nøjagtighed,  \r\n\r\n anvendelsesområde samt afprøvningsmetode opfylder de i bilaget angivne  \r\n\r\n betingelser. </P>  \r\n\r\n<P>2.1. Sådanne manometre vil herefter af Teknologistyrelsen kunne  \r\n\r\n typegodkendes og forsynes med mærker for EØF-typegodkendelse. </P>  \r\n\r\n<P>2.2. Manometre, der er forsynet med mærke for EØF-typegodkendelse, vil af  \r\n\r\n et af Teknologistyrelsen til dette formål bemyndiget laboratorium kunne  \r\n\r\n verificeres og forsynes med mærke for EØF-førstegangsverifikation. </P>  \r\n\r\n<P>2.3. Manometre, der er forsynet med såvel mærke for EØF-godkendelse som  \r\n\r\n mærke for EØF-førstegangsverifikation, kan uden yderligere godkendelse fra  \r\n\r\n Teknologistyrelsen omsættes og anvendes i Danmark. </P>  \r\n\r\n<P CLASS=PUNKT> <B>3.</B>  IKRAFTTRÆDEN </P>  \r\n\r\n<P>Dette måletekniske direktiv træder i kraft 04.09.1987. </P>  \r\n\r\n<P>Christian Buhl </P>  \r\n\r\n<P>/Jørgen Kaavee </P>  \r\n\r\n<P CLASS=PUNKT> <B>1.</B> Anvendelsesområde </P>  \r\n\r\n<P>Ved manometre til dæk forstås i dette bilag instrumenter uden  \r\n\r\n forudbestemmelsesanordning monteret på faste eller mobile anlæg, der anvendes  \r\n\r\n til oppumpning af motorkøretøjsdæk, og hvori en mekanisk målekæde overfører  \r\n\r\n et modtagerelements elastiske deformation til en indikator. </P>  \r\n\r\n<P>De angiver trykforskellen (Pe) mellem luften i dækket og atmosfæren. </P>  \r\n\r\n<P>Disse instrumenter omfatter ligeledes alle dele mellem dæk og  \r\n\r\n modtagerelement. </P>  \r\n\r\n<P CLASS=PUNKT> <B>2.</B> Måletekniske forskrifter </P>  \r\n\r\n<P>2.1. Tolerancer for fejlvisning </P>  \r\n\r\n<P>Plus- og minus-fejlvisningstolerancerne er fastsat i nedenstående tabel i  \r\n\r\n absolutte værdier som funktion af det målte tryk: </P>  \r\n\r\n<P>-------------------------------------------------------------------- </P>  \r\n\r\n<PRE>  \r\n\r\n          Målt tryk                Fejlvisningstolerance  \r\n\r\n --------------------------------------------------------------------  \r\n\r\n indtil 4 bar inkl.                      0,08 bar  \r\n\r\n mellem 4 og 10 bar inkl.                0,16 bar  \r\n\r\n over 10 bar                             0,25  \r\n\r\n</PRE>  \r\n\r\n<P>-------------------------------------------------------------------- </P>  \r\n\r\n<P>Tolerancerne for fejlvisning skal være overholdt ved temperaturer på  \r\n\r\n mellem 15 grader C og 25 grader C. </P>  \r\n\r\n<P>Dette interval benævnes herefter temperaturreferenceområdet. </P>  \r\n\r\n<P>2.2. Afvigelse på grund af temperatur </P>  \r\n\r\n<P>Afvigelsen i manometermålinger ved temperaturer, der falder uden for  \r\n\r\n referenceområdet, og som ligger mellem -10 grader C og +40 grader C, fremgår  \r\n\r\n af nedenstående tabel: </P>  \r\n\r\n<P>-------------------------------------------------------------------- </P>  \r\n\r\n<PRE>  \r\n\r\n          Målt tryk                Afvigelsestolerance  \r\n\r\n --------------------------------------------------------------------  \r\n\r\n indtil 4 bar inkl.                0,1% af 4 bar pr. grad C  \r\n\r\n mellem 4 og 10 bar inkl.          0,05% af 10 bar pr. grad C  \r\n\r\n over 10 bar                       0,05% af skalafeltets  \r\n\r\n                                   højeste værdi pr. grad C  \r\n\r\n</PRE>  \r\n\r\n<P>-------------------------------------------------------------------- </P>  \r\n\r\n<P>2.3. Reversibilitetsfejl </P>  \r\n\r\n<P>Manometrenes reversibilitetsfejl må ikke overstige fejlvisningstolerancens  \r\n\r\n absolutte værdi ved en given temperatur inden for temperaturreferenceområdet.  \r\n\r\n Denne temperatur skal forblive uændret under afprøvningen. </P>  \r\n\r\n<P>For en given trykværdi skal den værdi, som måles ved stigende tryk, være  \r\n\r\n mindre end eller lig med den værdi, som måles ved aftagende tryk. </P>  \r\n\r\n<P>2.4. Instrumentviserens tilbagevenden til en forudbestemt stilling </P>  \r\n\r\n<P>Ved atmosfærisk tryk skal manometerviseren standse ud for nulstregen eller  \r\n\r\n ud for et punkt, der er afmærket på anden måde end skalainddelingen, idet  \r\n\r\n afvigelser ikke må overstige fejlvisningstolerancen. Manometrene kan være  \r\n\r\n forsynet med en stopanordning anbragt i en afstand svarende til mindst to  \r\n\r\n gange værdien af fejlvisningstolerancen under nulstregen eller det  \r\n\r\n forudbestemte mærke. </P>  \r\n\r\n<P CLASS=PUNKT> <B>3.</B> tekniske forskrifter </P>  \r\n\r\n<P>3.1. Konstruktion </P>  \r\n\r\n<P>For ar sikre at instrumenterne vedvarende udviser samme måleegenskaber,  \r\n\r\n skal de være solidt og omhyggeligt lavet. </P>  \r\n\r\n<P>3.2. Indikator </P>  \r\n\r\n<P>3.2.1. Denne inddeles i bar, og skalainddelingsværdien fastsættes til 0,1  \r\n\r\n bar. </P>  \r\n\r\n<P>3.2.2. Indikatoren skal muliggøre en direkte og nøjagtig aflæsning af den  \r\n\r\n målte trykværdi over hele målefeltet. </P>  \r\n\r\n<P>Derfor må den del af viseren, som dækker mærkerne, ikke være bredere end  \r\n\r\n selve mærkerne. Viseren skal kunne lægge sig over ca. halvdelen af de  \r\n\r\n korteste mærkers længde. Den største afstand mellem viseren og skalafladen må  \r\n\r\n ikke overstige en værdi svarende til en skaladelings længde, dog højst 2 mm,  \r\n\r\n eller for så vidt angår indikatorer med cirkelformet skala, værdien 0,02 L +  \r\n\r\n 1 mm (L er afstanden mellem nålens rotationsakse og dens yderste spids). </P>  \r\n\r\n<P>3.2.3. Skalainddelingsværdien skal være ens over hele skalaen.  \r\n\r\n Skalamærkernes virkelige eller tilsyneladende længde, der aldrig må være  \r\n\r\n under 1,25 mm, skal enten være praktisk taget lige store, eller de må kun  \r\n\r\n udvise små forskelle. </P>  \r\n\r\n<P>Disse længdeforskelle er tilladt, hvis forskellen mellem to efter hinanden  \r\n\r\n følgende skalainddelingers længde ikke er større end 20% af den største  \r\n\r\n værdi, og hvis forskellen mellem den største og den mindste  \r\n\r\n skalainddelingslængde ikke overstiger 50% af den største værdi. </P>  \r\n\r\n<P>Hver femte streg skal adskille sig fra de andre, idet den skal være  \r\n\r\n længere, og hver femte eller tiende streg skal have talangivelse. Stregens  \r\n\r\n bredde skal praktisk taget være konstant, og den må ikke være større end en  \r\n\r\n femtedel af skalainddelingens længde. </P>  \r\n\r\n<P CLASS=PUNKT> <B>4.</B> Påskrifter og mærkning </P>  \r\n\r\n<P>4.1. Påskrifter </P>  \r\n\r\n<P>4.1.1. Obligatoriske påskrifter </P>  \r\n\r\n<P>Manometrene skal bære følgende påskrifter: </P>  \r\n\r\n<UL CLASS=PLAIN-LIST>  \r\n\r\n<LI>a) på skiven - symbolet for den målte størrelse :Pe - symbolet for  \r\n\r\n måleenheden: bar - om nødvendigt et tegn, der angiver instrumentets  \r\n\r\n arbejdsstilling; </LI>  \r\n\r\n<LI>b) på skiven, på et særligt skilt eller på selve instrumentet -  \r\n\r\n oplysninger til identifikation af fabrikanten, - oplysninger til  \r\n\r\n identifikation af instrumentet - EØF-typegodkendelsesmærke. </LI>  \r\n\r\n</UL>  \r\n\r\n<P>Disse påskrifter skal være direkte synlige, let læselige og uudslettelige  \r\n\r\n under instrumenternes normale brugsforhold og må ikke hæmme aflæsningen af  \r\n\r\n angivelserne. </P>  \r\n\r\n<P>4.1.2. Fakultative påskrifter </P>  \r\n\r\n<P>Manometrene kan desuden være forsynet med sådanne påskrifter, som den  \r\n\r\n nationale kompetente myndighed tillader, på betingelse af, at de ikke hæmmer  \r\n\r\n aflæsningen af instrumentets angivelser. </P>  \r\n\r\n<P>4.2. Verifikations- og plomberingsmærker </P>  \r\n\r\n<P>Der skal være et passende sted til anbringelse af mærkerne for  \r\n\r\n EØF-førstegangsverifikationen. </P>  \r\n\r\n<P>Manometrene skal kunne plomberes således, at det ikke er muligt at ændre  \r\n\r\n instrumentets egenskaber. </P>  \r\n\r\n<P>EØF-typegodkendelse </P>  \r\n\r\n<P CLASS=PUNKT> <B>5.</B> EØF-typegodkendelse af manometre skal ske i  \r\n\r\n overensstemmelse med direktiv 71/316/EØF. </P>  \r\n\r\n<P>Det mindste antal manometre, der skal afprøves med henblik på  \r\n\r\n typegodkendelse, er fastsat til to. Alt efter prøvernes forløb kan den  \r\n\r\n nationale kompetente myndighed kræve yderligere manometre. </P>  \r\n\r\n<P>5.1. Kontrol af de tekniske og måletekniske forskrifter </P>  \r\n\r\n<P>En prøve på grundlag af forskrifterne i punkt 2,3 og 4 udføres på de  \r\n\r\n manometre, der forelægges til EØF-typegodkendelse. </P>  \r\n\r\n<P>Denne prøve omfatter følgende afprøvninger, der gennemføres under  \r\n\r\n anvendelse af referencemanometre, på hvilke fejlvisningerne ikke må overstige  \r\n\r\n en fjerdedel (1/4) af fejlvisningstolerancerne for de kontrollerede  \r\n\r\n manometre. </P>  \r\n\r\n<P>5.1.1. Bestemmelse af instrumentets fejlvisning </P>  \r\n\r\n<P>Manometrenes visning kontrolleres i mindst 5 punkter (herunder et punkt i  \r\n\r\n nærheden af henholdsvis målefeltets øverste og nederste grænse), der fordeles  \r\n\r\n ligeligt langs skalaen. </P>  \r\n\r\n<P>5.1.2. Bestemmelse af reversibilitetsfejl </P>  \r\n\r\n<P>Denne prøve udføres kun på instrumenttyper, som ved normal brug kan  \r\n\r\n anvendes til måling af faldende trykværdier. </P>  \r\n\r\n<P>Denne prøve foretages ved at kontrollere manometrenes visninger i mindst 5  \r\n\r\n punkter (herunder et punkt i nærheden af henholdsvis målefeltets øverste og  \r\n\r\n nederste grænse), der fordeles ligeligt langs med skalaen, ved stigende og  \r\n\r\n faldende trykværdier. </P>  \r\n\r\n<P>Aflæsning af visningerne ved faldende værdier udføres, efter at manometret  \r\n\r\n i tyve minutter er blevet holdt på et tryk, der svarer til målefeltets  \r\n\r\n øverste grænse. </P>  \r\n\r\n<P>5.1.3. Afprøvning af manometeregenskabernes stabilitet </P>  \r\n\r\n<P>Manometrene underkastes følgende prøver: </P>  \r\n\r\n<UL CLASS=PLAIN-LIST>  \r\n\r\n<LI>a) et 15 minutters tryk på 25% over målefeltets øverste grænse; </LI>  \r\n\r\n<LI>b) 1000 trykimpulser, hvor trykket varierer fra 0 til 90/95% af  \r\n\r\n målefeltets øvre grænse; </LI>  \r\n\r\n<LI>c) 10000 trykcykler, hvor trykket varierer langsomt fra ca. 20 til 75% af  \r\n\r\n målefeltets øverste grænse med en hyppighed på ikke over 60 cykler i  \r\n\r\n minuttet; </LI>  \r\n\r\n<LI>d) en seks timers prøve ved en omgivende temperatur på -20 grader C og en  \r\n\r\n seks timers prøve ved en omgivende temperatur på +50 grader C. </LI>  \r\n\r\n</UL>  \r\n\r\n<P>Manometrene skal efter en times hvile efter prøverne </P>  \r\n\r\n<UL CLASS=PLAIN-LIST>  \r\n\r\n<LI>a), b) og c) opfylde forskrifterne i punkterne 2.1, 2.3 og 2.4. </LI>  \r\n\r\n</UL>  \r\n\r\n<P>Efter temperaturprøven under d) skal manometrene i seks timer udsættes for  \r\n\r\n en temperatur inden for temperaturreferenceområdet. Efter denne hvileperiode  \r\n\r\n skal manometrene opfylde forskrifterne i punkterne 2.1, 2.3 og 2.4. </P>  \r\n\r\n<P>5.1.4. Afvigelse på grund af temperatur </P>  \r\n\r\n<P>Under denne prøve bestemmes afvigelser i visningen ved et bestemt tryk ved  \r\n\r\n temperaturer på -10 grader C og +40 grader C i forhold til visningen inden  \r\n\r\n for temperaturreferenceområdet. </P>  \r\n\r\n<P CLASS=PUNKT> <B>6.</B> EØF-førstegangsverifikation </P>  \r\n\r\n<P>EØF-førstegangsverifikation af manometre udføres i overensstemmelse med  \r\n\r\n direktiv 71/316/EØF. </P>  \r\n\r\n<P>6.1. Overensstemmelsesprøve </P>  \r\n\r\n<P>Under denne prøve sikres manometrets overensstemmelse med den godkendte  \r\n\r\n type. </P>  \r\n\r\n<P>6.2. Kontrolprøver </P>  \r\n\r\n<P>Disse prøver udføres med referencemanometre, hvis visningsfejl ikke  \r\n\r\n overstiger en fjerdedel (1/4) af fejlvisningstolerancerne for de manometre,  \r\n\r\n der skal verificeres. </P>  \r\n\r\n<P>6.2.1. Bestemmelse af fejlvisning </P>  \r\n\r\n<P>Kontrol af manometrenes visninger udføres i mindst tre punkter, der  \r\n\r\n fordeles ligeligt over målefeltet. </P>  \r\n\r\n<P>6.2.2. Bestemmelse af reversibilitetsfejl </P>  \r\n\r\n<P>Reversibilitetsfejl skal kun bestemmes for manometre, der tillader måling  \r\n\r\n af stigende og faldende tryk i henhold til punkt 2.3. </P>  \r\n\r\n<P>Ved denne prøve kontrolleres manometrenes visninger i mindst tre punkter,  \r\n\r\n der fordeles ligeligt over målefeltet, ved stigende og faldende trykværdi.  \r\n\r\n Prøven skal udføres under de normale anvendelsesforhold. </P>  \r\n\r\n</DIV>",
    "isHistorical": true,
    "editorialNotes": [
        "(* 1) MDIR nr. 36.00-01"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "B19875130812"
        },
        {
            "displayName": "Entydig dokumentidentifikation",
            "displayValue": "CM024892"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Direktiv"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "51308"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "20/08/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Industri- og Handelsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}