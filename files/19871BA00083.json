{
    "id": 105889,
    "title": "1987 BSF 83   FORSLAG TIL FOLKETINGSBESLUTNING OM FREMME AF VILKÅRENE FOR DEN FOLKELIGE   IDRÆT ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 83",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 83 </P>  \r\n\r\n<P></P>  \r\n\r\n<P>Forslag til folketingsbeslutning om fremme af vilkårene for den folkelige  \r\n\r\n idræt </P>  \r\n\r\n<P></P>  \r\n\r\n<P>Fremsat af Stillinger (SF) Birthe Hansen (SF) Hanne Thanning Jacobsen (SF)  \r\n\r\n Ingerlise Koefoed (SF) Bjørn Poulsen (SF) Ebba Strange (SF) </P>  \r\n\r\n<P></P>  \r\n\r\n<P>den 26. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til i indeværende folketingsår at </P>  \r\n\r\n<P>fremsætte forslag om forbedring af vilkårene for den folkelige </P>  \r\n\r\n<P>breddeidræt. Forslagene skal indeholde følgende: </P>  \r\n\r\n<P>1. Kvalitativ udvikling af idrætsbyggeri og -anlæg, herunder: </P>  \r\n\r\n<P>a. Pulje til etablering af utraditionelt idrætsbyggeri m.m. </P>  \r\n\r\n<P>2. Idrætsinitiativer rettet mod særlige grupper, herunder: </P>  \r\n\r\n<P>a. Pulje til idrætsinitiativer udsprunget fra eller rettet mod </P>  \r\n\r\n<P>indvandrere og flygtninge. </P>  \r\n\r\n<P>b. Pulje til initiativer på handicapområdet - både for psykisk og </P>  \r\n\r\n<P>fysisk handicappede - herunder forsknings- og udviklingsarbejde. </P>  \r\n\r\n<P>c. Ophævelse af &#187;25-års-reglen&#171; for de over 60-årige. </P>  \r\n\r\n<P>d. Pulje til støtte til uorganiseret idrætsudfoldelse. </P>  \r\n\r\n<P>3. Initiativer inden for uddannelse og forskning m.v., herunder: </P>  \r\n\r\n<P>a. 3-årigt forsøg med oprettelse af lærestol i idrætsjournalistik på </P>  \r\n\r\n<P>Journalisthøjskolen i Århus. </P>  \r\n\r\n<P>b. Genindførelse af årskurser for folkeskolelærere og gymnasielærere </P>  \r\n\r\n<P>på Danmarks Højskole for Legemsøvelser og Institut for Idræt, </P>  \r\n\r\n<P>Odense Universitet. </P>  \r\n\r\n<P>c. Oprettelse af cand.pæd.-uddannelse i idræt på Danmarks </P>  \r\n\r\n<P>Lærerhøjskole. </P>  \r\n\r\n<P>d. Sikring af handicapkurserne på Danmarks Højskole for </P>  \r\n\r\n<P>Legemsøvelser. </P>  \r\n\r\n<P>e. Oprettelse af professorat i &#187;kropskulturforskning&#171; med </P>  \r\n\r\n<P>udgangspunkt i en humanistisk-samfundsvidenskabelig synsvinkel. </P>  \r\n\r\n<P>f. Nedsættelse af et forskningsråd for forskning i kropskultur og </P>  \r\n\r\n<P>idræt under Undervisnings- og Forskningsministeriet. </P>  \r\n\r\n<P>4. Udredningsarbejde om sammenhængen mellem idræt og miljø </P>  \r\n\r\n<P>5. Lempelse af de administrative byrder for idrætsforeningerne </P>  \r\n\r\n<P>6. Ændring af støtten til lokaleleje </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>På baggrund af breddeidrætsudvalgets arbejde og breddeidrætsdebatten </P>  \r\n\r\n<P>ønsker Socialistisk Folkeparti at stille en række forslag på </P>  \r\n\r\n<P>idrætsområdet. Formålet med dette initiativ kan sammenfattes i </P>  \r\n\r\n<P>tre overordnede punkter: </P>  \r\n\r\n<P>1. Vi ønsker gennem forslagene at bedre de uorganiseredes muligheder </P>  \r\n\r\n<P>for idrætsudfoldelser, såvel individuelt som sammen med andre. </P>  \r\n\r\n<P>2. At bedre foreningernes aktivitetsmuligheder, sålede at disse får </P>  \r\n\r\n<P>mulighed for at få andre befolkningsgrupper i tale end dem, der i </P>  \r\n\r\n<P>dag er aktive inden for idrætten. </P>  \r\n\r\n<P>3. Gennem målrettede prioriteringer inden for uddannelses- og </P>  \r\n\r\n<P>forskningsområdet ønskes en kvalitativ udvikling af den folkelige </P>  \r\n\r\n<P>idræt strukturelt og indholdsmæssigt. </P>  \r\n\r\n<P>Socialistisk Folkeparti vil med denne &#187;idrætspakke&#171; sætte fokus  \r\n\r\n på </P>  \r\n\r\n<P>den folkelige idræts udfoldelsesmuligheder. </P>  \r\n\r\n<P>Eliteidrætten blev ved beslutningen om etableringen af Team Danmark </P>  \r\n\r\n<P>bevilget (i 1982-kroner) 50 mio. kr. om året fra staten. 450 </P>  \r\n\r\n<P>personer eller hold er på kandidatlisten som støtteberettigede; </P>  \r\n\r\n<P>men derudover anvendes også midler til landstrænere m.v., som </P>  \r\n\r\n<P>kommer flere til gode - sammenlagt anses tallet dog ikke for at </P>  \r\n\r\n<P>være større end ca. 1.000 udøvere. </P>  \r\n\r\n<P>Efter at have gjort noget for de få er det nu tiden til at gøre </P>  \r\n\r\n<P>noget for de mange, der dyrker breddeidræt i de almindelige </P>  \r\n\r\n<P>idrætsforeninger, der dyrker uorganiseret idræt eller </P>  \r\n\r\n<P>eksperimenterer med forskellige kropslige udtryksformer. </P>  \r\n\r\n<P>Kort sagt: Tiden er inde til, at vi vedstår os, at idrætten i dag </P>  \r\n\r\n<P>udgør en mangfoldighed af forskellige måder at udfolde sig på og </P>  \r\n\r\n<P>er andet og mere end den traditionelle præstationsorienterede </P>  \r\n\r\n<P>sportsudfoldelse, som i dag har bemægtiget sig medierne, den </P>  \r\n\r\n<P>økonomiske støtte og sidst, men ikke mindst, truer med at erobre </P>  \r\n\r\n<P>sig adgangen til folks bevidsthed om, hvad idræt er. </P>  \r\n\r\n<P>Men &#187;sport&#171; er kun en lille del af det, man bredt kan kalde  \r\n\r\n idræt - </P>  \r\n\r\n<P>eller kropskultur. </P>  \r\n\r\n<P>Hvorledes kropskulturen ser ud i et givet samfund, afspejler altid </P>  \r\n\r\n<P>samfundets værdinormer - således må sporten forstås som </P>  \r\n\r\n<P>industrikulturens legemliggørelse af de bærende samfundsmæssige </P>  \r\n\r\n<P>idealer om hurtigere - højere - stærkere. </P>  \r\n\r\n<P>Kropskulturen er dog ikke udelukkende et spejl af forandringerne i </P>  \r\n\r\n<P>samfundsforholdene. Kropskulturen kan selv gå foran og angive </P>  \r\n\r\n<P>tendenser eller drømme til en ændret samfundsstruktur. Dette sker </P>  \r\n\r\n<P>fortrinsvis på to måder: </P>  \r\n\r\n<P>1. Særlige grupper/subkulturer m.v. opøver nye kropslige </P>  \r\n\r\n<P>samværsformer, der indirekte såvel som direkte anskueliggør de </P>  \r\n\r\n<P>værdinormer, som de ønsker at lægge i et nyt samfund. </P>  \r\n\r\n<P>2. Kroppen kan reagere spontant på kommende samfundsændringer, som </P>  \r\n\r\n<P>endnu ikke er erkendt af intellektet. Måske var Break-Dance og </P>  \r\n\r\n<P>Electric Boogie en ubevidst forudsigelse om et kommende </P>  \r\n\r\n<P>teknologi- og robotsamfund? </P>  \r\n\r\n<P>Måske vidner punkernes POGO-dans om en kommende renæssance for </P>  \r\n\r\n<P>mytiske og rituelle danse med ekstatisk funktion? </P>  \r\n\r\n<P>Derfor er kampen om kropskulturen - som kulturkampen i det hele </P>  \r\n\r\n<P>taget - utrolig vigtig. </P>  \r\n\r\n<P>På baggrund af ovenstående søger vi gennem vores forslag at fremme </P>  \r\n\r\n<P>mulighederne for øget kropslig udfoldelse på deltagernes egne </P>  \r\n\r\n<P>præmisser ud fra ønsket om at støtte udviklingen af en </P>  \r\n\r\n<P>kropskultur, som repræsenterer andre værdinormer og -sæt end dem, </P>  \r\n\r\n<P>der i dag er dominerende. </P>  \r\n\r\n<P>Specielle bemærkninger </P>  \r\n\r\n<P>Ad 1 </P>  \r\n\r\n<P>Der ønskes afsat et beløb på 15 mio. kr. årligt til etablering af </P>  \r\n\r\n<P>alternative idrætsanlæg. Hermed ønsker vi at stimulere/imødekomme </P>  \r\n\r\n<P>det udvidede idrætsbegreb, der i dag er en realitet. </P>  \r\n\r\n<P>Der nedsættes et bevillingsråd under Kultur- og </P>  \r\n\r\n<P>Kommunikationsministeriet, som afgør fordelingen af midlerne. </P>  \r\n\r\n<P>Rådet sammensættes bredt, f.eks. med repræsentanter fra Idrættens </P>  \r\n\r\n<P>Fællesråd, Planstyrelsen, arkitektskolerne, Kommunernes </P>  \r\n\r\n<P>Landsforening og fra relevante græsrodsbevægelser. </P>  \r\n\r\n<P>Ansøgninger om støtte kan komme fra beboerorganisationer, </P>  \r\n\r\n<P>foreninger, højskoler, institutioner, amter og kommuner. </P>  \r\n\r\n<P>Enkeltpersoner kan ikke søge. Er der imidlertid tale om større </P>  \r\n\r\n<P>anlæg, hvor initiativtagerne ikke formodes at være i stand til at </P>  \r\n\r\n<P>finansiere den løbende drift af anlægget, skal det være en </P>  \r\n\r\n<P>kommune eller et amt, der søger, således at driften er sikret. </P>  \r\n\r\n<P>Vi forestiller os følgende overordnede kategorier af alternative </P>  \r\n\r\n<P>idrætsanlæg: </P>  \r\n\r\n<P>1. Multi-haller, som i et vist omfang bør være åbne for </P>  \r\n\r\n<P>offentligheden, og som rummer tilbud om forskellige </P>  \r\n\r\n<P>kropsudfoldelsesmuligheder som f.eks. styrketræning, fysioterapi, </P>  \r\n\r\n<P>massage, bordtennis, squash, ungdomsklub, dans, sauna m.v., </P>  \r\n\r\n<P>2. Utraditionelle bygningsformer, som lægger op til </P>  \r\n\r\n<P>eksperimenterende kropsudfoldelse. Der skal normalt ikke kunne </P>  \r\n\r\n<P>foregå traditionelle sportsaktiviteter i rummene. Eksempel: </P>  \r\n\r\n<P>Heksehuset på Gerlev Idrætshøjskole bliver et alternativt </P>  \r\n\r\n<P>bevægelseshus ligesom Væksthuset på Gedved Seminarium. </P>  \r\n\r\n<P>3. Etablering af utraditionelle, decentrale idræts- og legemiljøer </P>  \r\n\r\n<P>primært i storbyområder med få idrætsudfoldelsesmuligheder. Der </P>  \r\n\r\n<P>kan her være tale om både indendørs og udendørs anlæg. Eksempel: </P>  \r\n\r\n<P>Projekt Idræts- og Legemiljøer i Århus Amts Gymnastikforening. </P>  \r\n\r\n<P>Vi forudsætter, at kommuner, der ønsker at dække </P>  \r\n\r\n<P>driftsomkostningerne, får udvidet deres økonomiske rammer på </P>  \r\n\r\n<P>samme måde, som det er sket på miljøområdet. </P>  \r\n\r\n<P>Ad 2 a </P>  \r\n\r\n<P>Indvandrere og flygtninge udgør i dagens Danmark ca. 80.000 </P>  \r\n\r\n<P>personer. Fælles for dem er, at de kommer til en fremmed kultur, </P>  \r\n\r\n<P>hvilket kan udgøre et problem på grund af de mange former for </P>  \r\n\r\n<P>kulturelle sammenstød, dette kan give. </P>  \r\n\r\n<P>Det er vigtigt, at indvandrere og flygtninge integreres i det danske </P>  \r\n\r\n<P>samfund, samtidig med at de bevarer deres åndelige og kulturelle </P>  \r\n\r\n<P>egenidentitet. </P>  \r\n\r\n<P>Idrætten er - efter SF's opfattelse - et velegnet integrationsmiddel </P>  \r\n\r\n<P>for indvandrere og flygtninge. Der har kun i meget beskedent </P>  \r\n\r\n<P>omfang fundet forsøg sted omhandlende idræt som </P>  \r\n\r\n<P>integrationsmiddel for flygtninge og indvandrere (DIF's projekt i </P>  \r\n\r\n<P>Sandholmlejren, Nordgårdens Idrætsforening i Gellerup); men disse </P>  \r\n\r\n<P>få eksempler viser med stor tydelighed, at gensidige racistiske </P>  \r\n\r\n<P>holdninger bearbejdes konstruktivt via samværet på idrætspladsen, </P>  \r\n\r\n<P>og fælles identitet opnås i situationer, hvor man sammen skal ud </P>  \r\n\r\n<P>og møde f.eks. andre hold. </P>  \r\n\r\n<P>Der må således gives økonomiske muligheder for, at flere initiativer </P>  \r\n\r\n<P>kan tages inden for dette område, og vi foreslår derfor konkret, </P>  \r\n\r\n<P>at der afsættes 2 mio. kr. om året fra sommeren 1988 til dette </P>  \r\n\r\n<P>formål. </P>  \r\n\r\n<P>Der skal gives mulighed for, at en bred kreds kan søge disse midler, </P>  \r\n\r\n<P>f.eks. daginstitutioner, ungdomsklubber, indvandrerforeninger, </P>  \r\n\r\n<P>idrætsforeninger, enkeltpersoner m.fl. Initiativet skal udspringe </P>  \r\n\r\n<P>lokalt og være decentralt forankret som i 10-punkts-programmet. </P>  \r\n\r\n<P>Beløbet fordeles ligeligt mellem amterne, og det foreslås, at der </P>  \r\n\r\n<P>i hvert amt nedsættes et amtsligt bevillingsråd med f.eks.: </P>  \r\n\r\n<P>1 repræsentant fra Idrættens Samarbejdsudvalg, </P>  \r\n\r\n<P>1 repræsentant fra de pædagogiske organisationer, </P>  \r\n\r\n<P>3 repræsentanter fra indvandrerforeningerne, </P>  \r\n\r\n<P>1 repræsentant fra Dansk Flygtningehjælp, </P>  \r\n\r\n<P>2 repræsentanter fra amtet. </P>  \r\n\r\n<P>Det bør overvejes, hvorvidt Forsøgs- og Udviklingscentret kan indgå </P>  \r\n\r\n<P>i forbindelse med evalueringen af initiativet efter en tre-årig </P>  \r\n\r\n<P>periode. </P>  \r\n\r\n<P>Ad 2 b </P>  \r\n\r\n<P>De handicappede udgør en gruppe medborgere, som ofte er overset, og </P>  \r\n\r\n<P>som ikke har de samme muligheder for at dyrke idræt i samme </P>  \r\n\r\n<P>omfang som flertallet. Her bør også med dette initiativ tages </P>  \r\n\r\n<P>særligt hensyn til de psykisk udviklingshæmmede. Disse udgør en </P>  \r\n\r\n<P>stor gruppe af de handicappede, men samtidig udgør de den gruppe </P>  \r\n\r\n<P>handicappede, der lever mest ubemærket, idet de ikke selv i </P>  \r\n\r\n<P>fornødent omfang gør opmærksom på deres ønsker og behov. </P>  \r\n\r\n<P>Idræt og kropsaktiviteter kan for handicappede blive en væsentlig </P>  \r\n\r\n<P>del af den mosaik, der er med til at udvikle en større </P>  \r\n\r\n<P>livskvalitet for den enkelte handicappede. </P>  \r\n\r\n<P>Initiativer for såvel fysisk som psykisk handicappede </P>  \r\n\r\n<P>a) Der skal ansættes amtshandicapkonsulenter i alle amter. Disse </P>  \r\n\r\n<P>skal i særlig grad tage sig af de handicapgrupper, der i dag ikke </P>  \r\n\r\n<P>udøver nogen form for idrætslig aktivitet. I de få amter, hvor </P>  \r\n\r\n<P>der er ansat handicapkonsulenter, f.eks. i Storstrøms og Vejle </P>  \r\n\r\n<P>Amter, har disse vist sig at udgøre en positiv støtte for de </P>  \r\n\r\n<P>handicappede, </P>  \r\n\r\n<P>b) Etablering af en pulje på 1 mio. kr. årligt i de følgende 3 år </P>  \r\n\r\n<P>placeret i DHIF til målrettet udviklingsarbejde inden for </P>  \r\n\r\n<P>handicapområdet. </P>  \r\n\r\n<P>c) Afskaffelse af 25-års-reglen for handicappede. </P>  \r\n\r\n<P>d) Der etableres mulighed for, at der kan oprettes </P>  \r\n\r\n<P>interessegruppelignende virksomhed for handicappede på såvel over </P>  \r\n\r\n<P>som under 18 år, hvis særlige behov gør sig gældende. Der </P>  \r\n\r\n<P>afsættes årligt 5 mio. kr. til disse formål. </P>  \r\n\r\n<P>Særlige initiativer rettet mod psykisk handicappede </P>  \r\n\r\n<P>a) Amterne tildeles et årligt beløb til iværksættelse af initiativer </P>  \r\n\r\n<P>for psykisk handicappede. Herunder bør der i et vist omfang være </P>  \r\n\r\n<P>mulighed for at arrangere kurusvirksomhed for </P>  \r\n\r\n<P>institutionspersonale, lærere og andre ansatte, som arbejder med </P>  \r\n\r\n<P>handicappede. </P>  \r\n\r\n<P>b. Der afsættes et årligt beløb på landsplan til iværksættelse af </P>  \r\n\r\n<P>forsknings- og udviklingsarbejde for de psykisk handicappede. </P>  \r\n\r\n<P>Initiativer for de fysisk handicappede </P>  \r\n\r\n<P>a) På et overordnet plan skal udviklingsvirksomheden have sigte på </P>  \r\n\r\n<P>de handicappede, der af den ene eller anden årsag ikke ønsker </P>  \r\n\r\n<P>eller har mulighed for at dyrke idræt under DHIF i dag - enten </P>  \r\n\r\n<P>fordi deres handicap er så svære, at der p.t. ingen tilbud er til </P>  \r\n\r\n<P>dem, eller fordi de ikke ønsker at deltage i de overvejende </P>  \r\n\r\n<P>præstations- og konkurrenceorienterede idrætstilbud, som DHIF </P>  \r\n\r\n<P>tilbyder. </P>  \r\n\r\n<P>Midlerne skal derfor anvendes til: </P>  \r\n\r\n<P>1. Udvikling af ny teknologi på idrætsområdet/nye rekvisitter m.v., </P>  \r\n\r\n<P>således at også meget svært handicappede får mulighed for at </P>  \r\n\r\n<P>kunne være idrætsaktive, </P>  \r\n\r\n<P>2. Udvikling af alternative aktivitetstilbud/-indhold, som modsvarer </P>  \r\n\r\n<P>den mangfoldighed af behov for kropsudfoldelse, som selvfølgelig </P>  \r\n\r\n<P>også eksisterer i handicapgruppen. </P>  \r\n\r\n<P>b) Afskaffelse af 25-års-reglen for handicappede. </P>  \r\n\r\n<P>Ad 2 c </P>  \r\n\r\n<P>Ifølge befolkningsstatistikken er andelen af ældre medborgere i </P>  \r\n\r\n<P>kraftig vækst, derfor påkalder denne gruppe sig i stigende grad </P>  \r\n\r\n<P>opmærksomheden. Idræt for ældre kan for manges vedkommende </P>  \r\n\r\n<P>medvirke til forøget livskvalitet og forebygge sygdomme. </P>  \r\n\r\n<P>I dag er det således, at jo flere ældre (i denne sammenhæng over 25 </P>  \r\n\r\n<P>år) en forening har, jo mere fratrækkes i lokalerefusion. </P>  \r\n\r\n<P>Diskussionen om det rimelige i denne lov deltager SF gerne i, men </P>  \r\n\r\n<P>med dette initiativ ønsker vi blot at gøre det lettere og mere </P>  \r\n\r\n<P>økonomisk overkommeligt for ældre over 60 år at deltage i </P>  \r\n\r\n<P>idrætsaktiviteter. Vi er klar over, at mange kommuner allerede </P>  \r\n\r\n<P>har ophævet 25-års-reglen og dermed frivilligt betaler en større </P>  \r\n\r\n<P>del, end de egentlig er tvunget til. </P>  \r\n\r\n<P>Med en central lovgivning, som fjerner 25-års-reglen for ældre over </P>  \r\n\r\n<P>60 år, vil disse kommuner få udbetalt en større del af </P>  \r\n\r\n<P>bloktilskuddet - og det vil vi ikke være modstandere af. Med </P>  \r\n\r\n<P>dette initiativ gøres det lettere for foreninger at optage </P>  \r\n\r\n<P>ældreidræt på programmet. Der afsættes det første år 10 mio. kr., </P>  \r\n\r\n<P>som næste år skal reguleres, når behovet er konstateret. </P>  \r\n\r\n<P>Ad 2 d </P>  \r\n\r\n<P>De såkaldte uorganiserede idrætsudøvere er en overset gruppe, idet </P>  \r\n\r\n<P>de ikke er organiseret i forbund, klubber eller andet, som kan </P>  \r\n\r\n<P>fungere som talerør for de interesser og ønsker, denne gruppe </P>  \r\n\r\n<P>måtte have. </P>  \r\n\r\n<P>Med puljen ønsker vi at understrege, at uorganiserede idrætsudøvere </P>  \r\n\r\n<P>kan have brug for anden støtte end adgang til idrætsfaciliteter - </P>  \r\n\r\n<P>f.eks. støtte til kursusvirksomhed, udviklingsarbejde, placering </P>  \r\n\r\n<P>af lånbare idrætsrekvisitter. </P>  \r\n\r\n<P>Der afsættes 1 mio. kr. til dette formål. Kultur- og </P>  \r\n\r\n<P>Kommunikationsministeriet administrerer puljen. Ansøgninger om </P>  \r\n\r\n<P>støtte kan komme fra initiativtagere, som ikke er organiserede, </P>  \r\n\r\n<P>og fra private og offentlige organisationer, der på en eller </P>  \r\n\r\n<P>anden måde ønsker at bedre mulighederne for uorganiseret </P>  \r\n\r\n<P>idrætsudfoldelse i bred forstand. </P>  \r\n\r\n<P>I forbindelse med sidstnævnte må der gøres opmærksom på, at der ikke </P>  \r\n\r\n<P>fra initiativtagernes side kan stilles krav om organisering eller </P>  \r\n\r\n<P>medlemskab for deltagerne - såfremt deltagerne gerne selv vil, er </P>  \r\n\r\n<P>det selvfølgelig o.k. I forbindelse med breddeidrætsbetænkningen </P>  \r\n\r\n<P>(betænkning nr. 1094) har der været rejst kritik af fokuseringen </P>  \r\n\r\n<P>på foreningerne - således også af SF. Spørgsmålet - som ingen </P>  \r\n\r\n<P>hidtil har kunnet besvare tilfredsstillende - er, hvad det </P>  \r\n\r\n<P>egentlig er for behov og ønsker, de uorganiserede idrætsudøvere </P>  \r\n\r\n<P>kan have, og som de i dag ikke får tilgodeset. En del af midlerne </P>  \r\n\r\n<P>fra denne pulje kunne måske anvendes til en kortlægning af de </P>  \r\n\r\n<P>uorganiserede idrætsudøveres behov. Puljen kunne også anvendes </P>  \r\n\r\n<P>til at støtte og styrke arbejdet med at finde de gamle </P>  \r\n\r\n<P>landsbylege frem igen med henblik på, at disse igen vil kunne </P>  \r\n\r\n<P>opleves i Danmark. </P>  \r\n\r\n<P>Det handler om kulturhistorie, identitet m.v. I visse andre </P>  \r\n\r\n<P>europæiske lande - f.eks. Belgien - er man meget langt fremme med </P>  \r\n\r\n<P>dette, hvorimod vi i Danmark overhovedet ikke har arbejdet inden </P>  \r\n\r\n<P>for dette felt. Dette ville oplagt være til gavn for de </P>  \r\n\r\n<P>uorganiserede. </P>  \r\n\r\n<P>I praksis kunne man tænke sig, at man kunne lave udlån af </P>  \r\n\r\n<P>rekvisitter til 20 landsbylege og -spil placeret rundt omkring i </P>  \r\n\r\n<P>beboerhuse, forsamlingshuse, skoler og lign. </P>  \r\n\r\n<P>Ad 3 </P>  \r\n\r\n<P>Socialistisk Folkeparti ønsker med disse initiativer at rette op på </P>  \r\n\r\n<P>de mangler på det idrætsuddannelses- og idrætsforskningsmæssige </P>  \r\n\r\n<P>områder, som i de senere år har været mere og mere udtalte. Det </P>  \r\n\r\n<P>skal dog understreges, at vi senere ønsker at tage spørgsmålet om </P>  \r\n\r\n<P>den endelige udformning af uddannelse og forskning i </P>  \r\n\r\n<P>Københavnsområdet op, når Institut for Kultursociologis endelige </P>  \r\n\r\n<P>skæbne er afgjort, herunder hvor placeringen af det foreslåede </P>  \r\n\r\n<P>professorat skal finde sted. </P>  \r\n\r\n<P>Ad 3 a </P>  \r\n\r\n<P>Formålet med initiativet er overordnet at være med til at ændre og </P>  \r\n\r\n<P>udvikle idrætsjournalistikken. Til trods for sportsstoffets store </P>  \r\n\r\n<P>omfang i medierne er der ikke blevet undervist systematisk i </P>  \r\n\r\n<P>idrætsjournalistik siden 1981, hvor der blev udbudt et 4-ugers </P>  \r\n\r\n<P>modul på Danmarks Journalisthøjskole. At faget ikke længere </P>  \r\n\r\n<P>udbydes som modul, forbedrer heller ikke det ringe ry, som </P>  \r\n\r\n<P>idrætsjournalistikken har i visse journalistkredse. Desuden er </P>  \r\n\r\n<P>denne mangel med til at fastholde den snævre tilgangsvinkel, der </P>  \r\n\r\n<P>ses i medierne. Det betyder, at idrættens mange andre facetter </P>  \r\n\r\n<P>som f.eks. skabelsen af det sociale sammenhold, æstetiske </P>  \r\n\r\n<P>oplevelser og kropserkendelser bliver fuldstændig overset i </P>  \r\n\r\n<P>mediernes jag efter at skabe den bevidstløse eliteorienterede </P>  \r\n\r\n<P>resultatformidling af det, som unge mænd mellem 15 og 35 år </P>  \r\n\r\n<P>præsterer. Derfor foreslås det, at der etableres en lærestol i </P>  \r\n\r\n<P>idrætsjournalistik over en 3-årig forsøgsperiode på </P>  \r\n\r\n<P>Journalisthøjskolen i Århus. </P>  \r\n\r\n<P>Der afsættes 1/2 mio. kr. om året i 3 år. Efter forsøgsperioden </P>  \r\n\r\n<P>evalueres forsøget. </P>  \r\n\r\n<P>Ad 3 b </P>  \r\n\r\n<P>Siden 1981 har der ikke eksisteret årskurser for idrætslærere. Til </P>  \r\n\r\n<P>gengæld findes der to typer erstatningskurser for idrætslærere. </P>  \r\n\r\n<P>Det ene er et 31/2 måneders heltidskursus, og det andet er et 100 </P>  \r\n\r\n<P>timers kursus fordelt over et helt år. Det betyder, at det </P>  \r\n\r\n<P>faglige niveau er blevet stadig ringere inden for idrætsområdet i </P>  \r\n\r\n<P>skolerne. </P>  \r\n\r\n<P>Netop i disse år er det vigtigt at opprioritere skoleidrætten, </P>  \r\n\r\n<P>således at eleverne kan blive vænnet til også at fortsætte med </P>  \r\n\r\n<P>idræt efter deres skoletid. </P>  \r\n\r\n<P>Kurserne skal arrangeres af DHL samt Institut for Idræt, Odense </P>  \r\n\r\n<P>Universitet. Der afsættes pr. år 11/2 mio. kr. til formålet. </P>  \r\n\r\n<P>Ad 3 c </P>  \r\n\r\n<P>I lighed med andre fagområder oprettes der en cand. pæd.-uddannelse </P>  \r\n\r\n<P>i faget idræt. </P>  \r\n\r\n<P>Det er af stor betydning for idrættens fremtid og dermed for </P>  \r\n\r\n<P>brugerne af breddeidrætten at højne det faglige niveau inden for </P>  \r\n\r\n<P>faget idræt. </P>  \r\n\r\n<P>Højtuddannede undervisere vil være til inspiration for lærere, </P>  \r\n\r\n<P>hvilket gør undervisningen bedre til gavn for eleverne. </P>  \r\n\r\n<P>Kurserne arrangeres af Danmarks Lærerhøjskole. </P>  \r\n\r\n<P>Der afsættes 1 mio. kr. pr. år til formålet. </P>  \r\n\r\n<P>Ad 3 d </P>  \r\n\r\n<P>Der afsættes 1/2 mio. kr. årligt til oprettelse af kurser for </P>  \r\n\r\n<P>handicapidræt på Danmarks Højskole for Legemsøvelser. </P>  \r\n\r\n<P>Det er vigtigt for de skolesøgende handicappede, at de allerede i </P>  \r\n\r\n<P>skoletiden undervises af kvalificerede folkeskolelærere med </P>  \r\n\r\n<P>særlig uddannelse. </P>  \r\n\r\n<P>Handicappede skal også lære, at idræt ikke kun er for eliten blandt </P>  \r\n\r\n<P>handicappede, men kan blive en del af tilværelsen, hvor idrætten </P>  \r\n\r\n<P>kan være med til at give et bedre liv. </P>  \r\n\r\n<P>Ad 3 e </P>  \r\n\r\n<P>Det er af største betydning for en generel højnelse og kvalificering </P>  \r\n\r\n<P>af den kropskulturelle forskning i Danmark, at forskningen </P>  \r\n\r\n<P>tilgodeses via oprettelsen af et professorat i kropskultur. </P>  \r\n\r\n<P>Dette kan f.eks. placeres på Institut for Kultursociologi. </P>  \r\n\r\n<P>Der afsætttes 1/2 mio. kr. årligt til formålet. </P>  \r\n\r\n<P>Ad 3 f </P>  \r\n\r\n<P>Idrættens Forskningsråd er i dag idrætsorganisationernes eget </P>  \r\n\r\n<P>forskningsråd, hvilket kan være med til at indsnævre de </P>  \r\n\r\n<P>emneområder, der prioriteres. </P>  \r\n\r\n<P>Derfor foreslår vi, at der oprettes et nyt forskningsråd under </P>  \r\n\r\n<P>Undervisnings- og Forskningsministeriet. </P>  \r\n\r\n<P>Bevillingen skal tjene til forskning i kropskultur i bred forstand. </P>  \r\n\r\n<P>Offentligheden har en stor interesse i, at der forskes uafhængigt af </P>  \r\n\r\n<P>institutionelle og faglige begrænsninger. </P>  \r\n\r\n<P>Dette vil kunne finde sted under dette forskningsråd, hvor alle </P>  \r\n\r\n<P>relevante instanser og personer kan søge om forskningsmidler. </P>  \r\n\r\n<P>Forskningsrådet skal kunne bevilge penge på samme måde som de øvrige </P>  \r\n\r\n<P>forskningsråd. </P>  \r\n\r\n<P>Forskningsrådet skal sammensættes efter samme retningslinjer som de </P>  \r\n\r\n<P>øvrige forskningsråd. </P>  \r\n\r\n<P>Der afsættes årligt 3 mio. kr. til formålet. Det skal bemærkes, at </P>  \r\n\r\n<P>Idrættens Forskningsråd ikke nødvendigvis dermed bliver </P>  \r\n\r\n<P>overflødiggjort. </P>  \r\n\r\n<P>Ad 4 </P>  \r\n\r\n<P>Interessen for naturen og dens værdier er heldigvis stigende i </P>  \r\n\r\n<P>befolkningen. </P>  \r\n\r\n<P>Men dette kan give anledning til mange konflikter og sammenstød de </P>  \r\n\r\n<P>forskellige interessegrupper imellem. </P>  \r\n\r\n<P>Ifølge en vildtbiologisk undersøgelse får dyr stress af for mange </P>  \r\n\r\n<P>orienteringsløbere, og lappedykkerne bliver jaget bort fra </P>  \r\n\r\n<P>Silkeborgsøerne på grund af for mange surfere og for megen </P>  \r\n\r\n<P>vandskiaktivitet - for blot at nævne 2 eksempler. </P>  \r\n\r\n<P>I øjeblikket er det op til de enkelte kommuner at fortolke </P>  \r\n\r\n<P>regionplanerne, og vi kan derfor registrere en meget forskellig </P>  \r\n\r\n<P>praksis fra kommune til kommune. </P>  \r\n\r\n<P>Dette er problematisk på grund af forskellige og skiftende politiske </P>  \r\n\r\n<P>flertal. </P>  \r\n\r\n<P>Ligeledes giver det ofte anledning til problemer for brugerne, når </P>  \r\n\r\n<P>de enkelte foreninger eller organisationer skal tilrettelægge </P>  \r\n\r\n<P>arrangementer. </P>  \r\n\r\n<P>Der skal nedsættes et hurtigtarbejdende udvalg under </P>  \r\n\r\n<P>Miljøministeriet, hvis opgave bliver følgende: </P>  \r\n\r\n<P>1. At foretage et udredningsarbejde, der beskriver problemerne i dag. </P>  \r\n\r\n<P>2. At afklare, hvorvidt der kan etableres overordnede retningslinjer </P>  \r\n\r\n<P>for brug af naturen. </P>  \r\n\r\n<P>3. At vurdere, hvorvidt det vil være hensigtsmæssigt at etablere et </P>  \r\n\r\n<P>statsligt råd, hvis opgave det skulle være at afgøre eventuelle </P>  \r\n\r\n<P>tvistigheder inden for området ud fra overordnede retningslinjer. </P>  \r\n\r\n<P>Udvalget skal sammensættes bredt, således at de mangeartede </P>  \r\n\r\n<P>interesser bliver repræsenteret: </P>  \r\n\r\n<P>- Idrættens Fællesråd, </P>  \r\n\r\n<P>- Det Grønne Kontaktudvalg, </P>  \r\n\r\n<P>- Skov- og Naturstyrelsen (det økologiske kontor plus </P>  \r\n\r\n<P>friluftskontoret), </P>  \r\n\r\n<P>- Friluftsrådet, </P>  \r\n\r\n<P>- Kommunernes Landsforening, </P>  \r\n\r\n<P>- Amtsrådsforeningen, </P>  \r\n\r\n<P>- Miljøministeriet, </P>  \r\n\r\n<P>- Danmarks Naturfredningsforening. </P>  \r\n\r\n<P>Efter udredningsarbejdet og formuleringen af de endelige forslag </P>  \r\n\r\n<P>fremsendes disse til høring i de forskellige </P>  \r\n\r\n<P>interesseorganisationer. </P>  \r\n\r\n<P>Efter høringen sammenfatter udvalget konklusioner og fremkommer med </P>  \r\n\r\n<P>et endeligt forslag. </P>  \r\n\r\n<P>Der afsættes 1/2 mio. kr. i 1988. </P>  \r\n\r\n<P>Ad 5 </P>  \r\n\r\n<P>Skattedepartementet udarbejder regler for lempelse af de </P>  \r\n\r\n<P>administrative byrder for idrætsforeningerne. </P>  \r\n\r\n<P>Samtidig skal departementet iværksætte et udredningsarbejde, som </P>  \r\n\r\n<P>skal munde ud i konkrete planer for lettelser ud over de ovenfor </P>  \r\n\r\n<P>nævnte. </P>  \r\n\r\n<P>Dette initiativ skal bl.a. ses som et forsøg på at imødekomme de </P>  \r\n\r\n<P>ønsker og behov for administrative lettelser, som </P>  \r\n\r\n<P>idrætsforeningerne i stadig stigende grad har ønsket. </P>  \r\n\r\n<P>Det er samtidig en håndsrækning til de mange tusinde frivillige </P>  \r\n\r\n<P>ledere, som i stadig stigende grad påføres administrative og </P>  \r\n\r\n<P>bureaukratiske pligter. </P>  \r\n\r\n<P>SF mener, at de frivillige lederes arbejdskraft i langt højere grad </P>  \r\n\r\n<P>burde anvendes til forbedring af de aktive idrætsudøveres vilkår </P>  \r\n\r\n<P>- frem for at tilfredsstille skattemyndighederne. </P>  \r\n\r\n<P>Ad 6 </P>  \r\n\r\n<P>Støtten til lokaleleje har i mange år ligget på ca. 40 kr./time. </P>  \r\n\r\n<P>Dette beløb er helt ude af trit med de faktiske udgifter, som </P>  \r\n\r\n<P>idrætsforeningerne skal betale. </P>  \r\n\r\n<P>Samtidig er der i den lave støttesats indbygget en urimelig </P>  \r\n\r\n<P>forskelsbehandling i forhold til kommunalt ejede </P>  \r\n\r\n<P>idrætsfaciliteter, som er gratis at benytte. Støtten bør øges til </P>  \r\n\r\n<P>100 kr. pr. time. Der afsættes 50 mio. kr. årligt til forbedring </P>  \r\n\r\n<P>af lokalestøtten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00083"
        },
        {
            "displayName": "Entydig dokumentidentifikation",
            "displayValue": "CL004455"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "83"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}