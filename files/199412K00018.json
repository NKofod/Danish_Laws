{
    "id": 111582,
    "title": "1994 LSF 18   FORSLAG TIL LOV OM OPHÆVELSE AF LOV OM FORSIKRING AF VARER OG FRAGT MOD   KRIGSFARE TIL SØS ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 18",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 18 </P>  \r\n\r\n<P></P>  \r\n\r\n<P>Forslag til Lov om ophævelse af lov om forsikring af varer og fragt mod  \r\n\r\n krigsfare til søs </P>  \r\n\r\n<P></P>  \r\n\r\n<P>Fremsat af erhvervsministeren (Mimi Jakobsen) </P>  \r\n\r\n<P></P>  \r\n\r\n<P>den 26. oktober 1994 </P>  \r\n\r\n<P></P>  \r\n\r\n<P>Vedtaget ved tredjebehandling den 29. november 1994 </P>  \r\n\r\n<P></P>  \r\n\r\n<P><a href=\"document.aspx?accn=A19940108730\"> Lov nr. 1087 af 21/12/1994</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>Lov om forsikring af varer og fragt mod krigsfare til søs, jf.  \r\n\r\n lovbekendtgørelse nr. 246 af 14. maj 1986, ophæves. </P>  \r\n\r\n<P> <B>§ 2</B>  </P>  \r\n\r\n<P>Erhvervsministeren fastsætter tidspunktet for lovens ikrafttræden. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>Lov om forsikring af varer og fragt mod krigsfare til søs, jf.  \r\n\r\n lovbekendtgørelse nr. 246 af 14. maj 1986, ophæves. </P>  \r\n\r\n<P> <B>§ 2</B>  </P>  \r\n\r\n<P>Erhvervsministeren fastsætter tidspunktet for lovens ikrafttræden. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Ved lov nr. 184 af 4. maj 1939 om forsikring af varer og fragt mod  \r\n\r\n krigsfare til søs, etableredes et særligt forsikringsinstitut til dækning af  \r\n\r\n krigsfare for varer, der benævnes &#187;Dansk Krigs-Søforsikring for  \r\n\r\n Varer&#171;, jf. nu lovbekendtgørelse nr. 246 af 14. maj 1986. Instituttets  \r\n\r\n formål er forsikring mod krigsfare af vareforsendelser samt af fragt for  \r\n\r\n danske skibe. </P>  \r\n\r\n<P>Loven er senest blevet ændret ved lov nr. 581 af 19. december 1985, hvor  \r\n\r\n den blev gjort tidsubegrænset. Baggrunden for lovforslaget fra 1985 var  \r\n\r\n blandt andet, at forsikringsbranchen dengang fortsat ikke fandt det  \r\n\r\n forsvarligt, at de private forsikringsselskaber alene påtog sig den hidtidige  \r\n\r\n delvist statsgaranterede krigsforsikring for varer. Det fremgik af  \r\n\r\n lovforslaget fra 1985, at man var opmærksom på muligheden for at ophæve  \r\n\r\n loven, såfremt forudsætningerne for loven ændrede sig. </P>  \r\n\r\n<P>Spørgsmålet om eventuel ophævelse af forsikringsinstituttet &#187;Dansk  \r\n\r\n Krigs-Søforsikring for Varer&#171; har været behandlet i Instituttets  \r\n\r\n bestyrelse i forbindelse med drøftelse om en eventuel formel udvidelse af  \r\n\r\n lovens anvendelsesområde til også at omfatte krigsforsikring af varer ved  \r\n\r\n landtransporter. </P>  \r\n\r\n<P>Bestyrelsen har i den forbindelse vurderet erhvervslivets behov for  \r\n\r\n Instituttet og har nu indstillet til erhvervsministeren, at Instituttet  \r\n\r\n likvideres. Bestyrelsen har samtidig anmodet ministeren om at tage det  \r\n\r\n nødvendige lovinitiativ i den forbindelse. </P>  \r\n\r\n<P>De interesserede parter er repræsenteret i bestyrelsen, herunder såvel  \r\n\r\n vareejerne (forsikringstagerne) som forsikringsselskaberne og bankerne. </P>  \r\n\r\n<P>Bestyrelsen har begrundet sin indstilling med, at der fra  \r\n\r\n forsikringsselskabernes side er skabt grundlag for, at forsikringskunderne nu  \r\n\r\n fuldt ud kan tegne krigsforsikring af varer under transport hos de private  \r\n\r\n forsikringsselskaber på samme konkurrencemæssige vilkår som Instituttet  \r\n\r\n tilbyder, herunder forsikringsdækningens omfang. Forsikringskundernes  \r\n\r\n repræsentanter i bestyrelsen har fundet kundernes behov for krigsforsikring  \r\n\r\n for varer tilfredsstillende imødekommet herved. På denne baggrund har  \r\n\r\n bestyrelsen fundet, at der ikke længere består noget behov for dækning gennem  \r\n\r\n Instituttet af krigsforsikring af varer under transport. </P>  \r\n\r\n<P>Forudsætningen for opretholdelse af en delvis statsgaranteret  \r\n\r\n krigsforsikring for varer findes derfor ikke længere at være til stede, og  \r\n\r\n det foreslås, at loven ophæves. </P>  \r\n\r\n<P>Herefter er det hensigten, at der skal ske en opløsning af  \r\n\r\n forsikringsinstituttet &#187;Dansk Krigs-Søforsikring for Varer&#171; ved en  \r\n\r\n likvidation. Likvidationen vil i overensstemmelse med vedtægterne ske efter  \r\n\r\n reglerne i lov om forsikringsvirksomhed. </P>  \r\n\r\n<P>Det er ikke hensigten med dette lovforslag at ændre gældende status for  \r\n\r\n forsikringsinstituttet &#187;Krigsforsikringen for danske Skibe&#171;, jf.  \r\n\r\n lovbekendtgørelse nr. 245 af 14. maj 1986. </P>  \r\n\r\n<P>Der blev efter den 2. verdenskrig mellem Danmark og det engelske Ministry  \r\n\r\n of Transport and Civil Aviation indgået en ikke siden ophævet overenskomst  \r\n\r\n om, at man fra engelsk side i tilfælde af krigsudbrud automatisk ville  \r\n\r\n overtage genforsikring for 80 pct. af forsikringsværdierne for alle danske  \r\n\r\n skibe på 300 BRT og derover. Det var dog fra engelsk side en forudsætning for  \r\n\r\n at indgå denne overenskomst, at det sikredes, at Krigsforsikringen for danske  \r\n\r\n Skibe ikke afvikledes, sålænge overenskomsten bestod. </P>  \r\n\r\n<P>Det må i øvrigt fremhæves, at de to krigsforsikringsordninger vedrørende  \r\n\r\n henholdsvis &#187;Varer&#171; og &#187;Skibe&#171; ikke kan sammenlignes. Som  \r\n\r\n en afgørende forskel skal det fremhæves, at de forsikringsværdier, som  \r\n\r\n Krigsforsikringen for danske Skibe dækker i de enkelte uheldssituationer,  \r\n\r\n ofte vil være væsentligt større end de forsikringsværdier, vareinstituttet  \r\n\r\n har dækket. </P>  \r\n\r\n<P>Rederierhvervet anser det derfor af væsentlig betydning, at  \r\n\r\n Krigsforsikringen for danske Skibe opretholdes. </P>  \r\n\r\n<P>Bestemmelsen i lovforslagets § 2 om erhvervsministerens fastsættelse af  \r\n\r\n tidspunktet for lovens ikrafttræden gør det muligt at skabe samtidighed  \r\n\r\n mellem lovens ophør og påbegyndelse af likvidationen af Instituttet. </P>  \r\n\r\n<P> <I>Statsfinansielle og administrative konsekvenser</I>  </P>  \r\n\r\n<P>Forsikringsinstituttet har en garantikapital på 40 mill. kr. Heraf tegner  \r\n\r\n staten sig for 20 mill. kr., deltagerne i et konsortium bestående af  \r\n\r\n hovedbankerne og forsikringsselskaber for 14 mill. kr. og danske  \r\n\r\n forsikringsselskaber for 6 mill. kr. Ifølge Instituttets vedtægter fordeles  \r\n\r\n det overskud, som måtte fremkomme ved den endelige opgørelse af Instituttets  \r\n\r\n regnskab ved forsikringsvirksomhedens ophør, mellem garanterne i forhold til  \r\n\r\n den af dem tegnede garantikapital. Der henvises til Instituttets  \r\n\r\n driftsregnskab fra 1993 samt status pr. 31. december 1993, der er optrykt som  \r\n\r\n bilag 2. Statens forventede provenu ved overskudsfordelingen er optaget på  \r\n\r\n finanslovforslaget for 1995 under § 35. - Generelle Reserver, med 1,5 mia.  \r\n\r\n kr. </P>  \r\n\r\n<P>Loven får ingen administrative konsekvenser. </P>  \r\n\r\n<P> <B>Bilag 1</B>  </P>  \r\n\r\n<P> <I>Industriministeriets lovbekendtgørelse nr. 246 af 14. maj 1986</I>  \r\n\r\n</P>  \r\n\r\n<P>Bekendtgørelse af </P>  \r\n\r\n<P>Lov om forsikring af varer og fragt mod krigsfare til søs </P>  \r\n\r\n<P>Hermed bekendtgøres lov nr. 184 af 4. maj 1939 om forsikring af varer og  \r\n\r\n fragt mod krigsfare til søs med de ændringer, der følger aaaf lov nr. 495 af  \r\n\r\n 19. december 1951, lov nr. 140 af 219. april 1955, lov nr. 654 af 23.  \r\n\r\n december 1975 og lov nr. 581 af 19. december 1985. </P>  \r\n\r\n<P> <B>§ 1.</B> Til forsikring af varer og fragt mod krigsfare til søs dannes  \r\n\r\n et forsikringsinstitut med en garantikapital på 40 mill. kr., hvoraf 20 mill.  \r\n\r\n kr. tegnes af staten, 24 mill. kr. af deltagerne i et i dette øjemed dannet  \r\n\r\n konsortium og 6 mill. kr. af danske forsikringsselskaber. </P>  \r\n\r\n<P> <B>§ 2.</B> Forsikringsinstituttet, der benævnes &#187;Dansk  \r\n\r\n Krigs-Søforsikring for Varer&#171; og har sæde i København, forestås af en  \r\n\r\n bestyrelse på 8 medlemmer, der vælges for en 4-årig periode, idet dog et  \r\n\r\n medlem skal fratræde ved det fyldte 70. år. Formanden og tre af bestyrelsens  \r\n\r\n øvrige medlemmer vælges af industriministeren, deriblandt en repræsentant for  \r\n\r\n vareejernes interesser. To medlemmer vælges af konsortiet, heraf en  \r\n\r\n repræsentant for vareejernes interesser og en repræsentant for  \r\n\r\n bankinteresser, og to medlemmer vælges af de i § 1 nævnte  \r\n\r\n forsikringsselskaber. Bestyrelsen vælger af sin midte en næstformand, hvis  \r\n\r\n valg godkendes af industriministeren. Bestyrelsen udarbejder vedtægter, som  \r\n\r\n godkendes af industriministeren. I øvrigt bestemmer bestyrelsen selv sin  \r\n\r\n arbejdsordning og ansætter den fornødne medhjælp. </P>  \r\n\r\n<P> <B>§ 3.</B> Forsikring af varer i henhold til denne lov kan kun finde  \r\n\r\n sted for vareforsendelser i udlandet, forsendelser af varer med Danmark som  \r\n\r\n bestemmelsessted eller forsendelser af varer fra Danmark til udlandet, og kun  \r\n\r\n for så vidt varerne forsendes med dansk skib; dog kan også vareforsendelser  \r\n\r\n med andre, neutrale landes skibe indgå under forsikringen, når forholdene  \r\n\r\n efter bestyrelsens skøn taler derfor. Under de i denne lov angivne  \r\n\r\n betingelser kan forsikring finde sted af vareforsendelser til eller fra  \r\n\r\n Grønland. </P>  \r\n\r\n<P> <I>Stk. 2.</I> Kun fragt for danske skibe kan forsikres i henhold til  \r\n\r\n denne lov. </P>  \r\n\r\n<P> <I>Stk. 3.</I> Bestyrelsen kan afvise en forsikring, selv om den  \r\n\r\n pågældende risiko opfylder betingelserne for dækning hos instituttet. </P>  \r\n\r\n<P> <B>§ 4.</B> Varer forsikres for den værdi, der er fastsat for deres  \r\n\r\n almindelige søforsikring, dog kan avancen ikke overstige 5 pct. Coutumemæssig  \r\n\r\n tillægsforsikring på basis af gældende dagspris på afskibningsstedet kan  \r\n\r\n tegnes. Er varerne ikke søforsikrede, fastsætter bestyrelsen på tilsvarende  \r\n\r\n måde forsikringsværdien. Instituttets bestyrelse kan fastsætte et højeste  \r\n\r\n beløb for, hvad instituttet kan overtage på en enkelt køl for varer og fragt  \r\n\r\n tilsammen. Forsikringstageren har adgang til selv at overtage risikoen for en  \r\n\r\n del af varernes eller fragtens værdi. </P>  \r\n\r\n<P> <I>Stk. 2.</I> Præmierne fastsættes af bestyrelsen for hver enkelt rejse  \r\n\r\n under hensyn til de til enhver tid bestående forhold og muligt opstået  \r\n\r\n underskud. </P>  \r\n\r\n<P> <I>Stk. 3.</I> Præmierne kan inddrives ved Udpantning. </P>  \r\n\r\n<P> <B>§ 5.</B> Så længe en europæisk krig, i hvilken to elllr flere  \r\n\r\n stormagter deltager, ikke er udbrudt, og i et tidsrum af 3 uger efter at en  \r\n\r\n sådan krig er udbrudt, kan instituttet til de præmier, som fastsættes derfor,  \r\n\r\n enten som direkte forsikring eller som genforsikring for danske  \r\n\r\n søforsikringsselskaber overtage Krigs-Søforsikring for Varer, merværdi eller  \r\n\r\n fragt for her i landet hjemmehørende forsikringstagere, uanset at  \r\n\r\n forsikringerne ikke opfylder betingelserne i § 3 og uanset de i § 4 fastsatte  \r\n\r\n begrænsninger. Denne bestemmelse gælder også genforsikring af den  \r\n\r\n tilbagestående del af risikoen i henhold til en krigs-sø-forsikring, efter  \r\n\r\n hvilken forsikringsselskabernes ansvar ved lovens ikrafttræden er begyndt.  \r\n\r\n</P>  \r\n\r\n<P> <B>§ 6.</B> Forsikring i henhold til denne lov dækker krigsfare, herunder  \r\n\r\n skade som følge af krigslignende begivenheder, samt skade som følge af sådant  \r\n\r\n oprør og sådanne brogerlige uroligheder, hvorunder krigsvåben anvendes, alt i  \r\n\r\n overensstmemelse med de i denne lov og i vedtægterne nærmere fastsatte  \r\n\r\n betingelser. </P>  \r\n\r\n<P> <B>§ 7.</B> For instituttets forpligtelser hæfter den tegnede  \r\n\r\n garantikapital. </P>  \r\n\r\n<P> <I>Stk. 2.</I> Ingen garant hæfter ud over det af vedkommende tegnede  \r\n\r\n garantibeløb; dette gælder også konsortiets enkelte deltagere og de enkelte  \r\n\r\n forsikringsselskaber. </P>  \r\n\r\n<P> <I>Stk. 3.</I> Beløb, der til dækning af erstatningskrav forskudsvis  \r\n\r\n måtte være stillet til rådighed af staten, forrentes af instituttet med en  \r\n\r\n til Danmarks Nationalbanks laveste udlånsrente til enhver tid svarende rente.  \r\n\r\n</P>  \r\n\r\n<P> <I>Stk. 4.</I> Industriministeren kan efter indstilling fra bestyrelsen  \r\n\r\n bestemme, at betalingen af garantibeløb, det påhviler konsortiets deltagere  \r\n\r\n og forsikringsselskaberne at indbetale til instituttet, fordeles over et  \r\n\r\n eller flere år. Sådanne beløb forrentes med den i stk. 3 fastsatte rente,  \r\n\r\n indtil betaling sker. </P>  \r\n\r\n<P> <I>Stk. 5.</I> Det overskud, som måtte fremkomme ved den endelige  \r\n\r\n opgørelse af instituttets regnskab ved forsikringsvirksomhedens ophør,  \r\n\r\n fordeles mellem de i § 1 nævnte garanter i forhold til den af dem tegnede  \r\n\r\n garantikapital. </P>  \r\n\r\n<P> <B>§ 8.</B> Kommer Danmark i krig, skal instituttet ophøre med at tegne  \r\n\r\n forsikringer. </P>  \r\n\r\n<P> <B>§ 9.</B> De dokumenter vedrørende forsikringen, som måtte blive  \r\n\r\n oprettet i medfør af denne lov, er stempelfrie. </P>  \r\n\r\n<P> <I>Stk. 2.</I> Industriministeren kan over for det i denne lov omhandlede  \r\n\r\n institut meddele sådanne undtagelser fra bestemmelserne i lov om  \r\n\r\n forsikringsvirksomhed, der måtte findes opkrævet. </P>  \r\n\r\n<P> <I>Stk. 2.</I> Instituttet er fritaget for indkomstskat til stat og  \r\n\r\n kommuner. </P>  \r\n\r\n<P> <B>§ 10.</B> Ophævet. </P>  \r\n\r\n<P> <B>§ 11.</B> Ophævet. </P>  \r\n\r\n<P> <I>Industriministeriet, den 14. maj 1986</I>  </P>  \r\n\r\n<P>NILS WILHJELM </P>  \r\n\r\n<P>/ Jørgen Bredholt </P>  \r\n\r\n<P> <B>Bilag 2 </B></P>  \r\n\r\n<P>Resultatopgørelse for 1993 </P>  \r\n\r\n<PRE>  \r\n\r\n                                                      1993       1992  \r\n\r\n                                                      tkr.       tkr.  \r\n\r\n  FORSIKRINGSVIRKSOMHED  \r\n\r\n   Præmieindtægt                                      9.314      9.262  \r\n\r\n   Finansindtægt af forsikring                           60         50  \r\n\r\n 1 Erstatsningsudgifter                                 -40        212  \r\n\r\n 2 Erhvervelses- og administrationsomkostninger      -5.116     -5.091  \r\n\r\n                                                 ---------------------  \r\n\r\n  RESULTAT AF BRUTTOFORRETNING                        4.218      5.402  \r\n\r\n 3 Genforsikringsomkostninger                        -1.265        969  \r\n\r\n                                                 ---------------------  \r\n\r\n  RESULTAT AF FORSIKRINGSVIRKSOMHED                   2.953      5.402  \r\n\r\n  INVESTERINGSVIRKSOMHED                         ---------------------  \r\n\r\n 4 Renter m.v.                                      233.467    214.350  \r\n\r\n 5 Kursgevinster og -tab m.v.                       300.502    -94.324  \r\n\r\n   Omkostninger i forbindelse med investerings-  \r\n\r\n   virksomhed                                          -386       -345  \r\n\r\n                                                 ---------------------  \r\n\r\n  RESULTAT AF INVESTERINGSVIRKSOMHED                533.583    119.681  \r\n\r\n   Overført til forsikringsvirksomhed                   -60        -50  \r\n\r\n  RESULTAT AF INVESTERINGSVIRKSOMHED EFTER       ---------------------  \r\n\r\n  OVERFØRSEL TIL FORSIKRINGSVIRKSOMHED              533.523    119.631  \r\n\r\n  SAMLET VIRKSOMHED                              ---------------------  \r\n\r\n   Primært resultat                                 536.476    125.033  \r\n\r\n   Provision til garantier                             -797       -797  \r\n\r\n 6 Skatter og afgifter                                 -119       -116  \r\n\r\n                                                 ---------------------  \r\n\r\n  ÅRETS NETTORESULTAT                               535.560    124.120  \r\n\r\n                                                 ---------------------  \r\n\r\n  Balance for 1993  \r\n\r\n                                                     1993       1992  \r\n\r\n                                                     tkr.       tkr.  \r\n\r\n   AKTIVER  \r\n\r\n  7 Kontorlejlighed m.v.                              1.600     1.600  \r\n\r\n    Obligationer                                  2.578.510 2.209.187  \r\n\r\n    Kapitalandele                                   405.866   244.048  \r\n\r\n    Likvide beholdninger                              7.306     3.622  \r\n\r\n                                                 --------------------  \r\n\r\n    Investeringsaktiver i alt                     2.993.282 2.458.457  \r\n\r\n                                                 --------------------  \r\n\r\n    Tilgodehavende hos forsikringstagere              1.179     1.525  \r\n\r\n    Påløbne, ej forfaldne renter                     63.987    62.524  \r\n\r\n    Garanternes forskrivninger                       40.000    40.000  \r\n\r\n                                                 --------------------  \r\n\r\n    Andre aktiver i alt                             105.166   104.049  \r\n\r\n                                                 --------------------  \r\n\r\n   AKTIVER I ALT                                  3.098.448 2.562.506  \r\n\r\n   PASSIVER                                      --------------------  \r\n\r\n    Garantikapital                                   40.000    40.000  \r\n\r\n                                                 --------------------  \r\n\r\n  8 Reservefond                                   3.057.600 2.522.040  \r\n\r\n                                                 --------------------  \r\n\r\n  9 EGENKAPITAL I ALT                             3.097.600 2.562.040  \r\n\r\n                                                 --------------------  \r\n\r\n 10 Erstatningshensættelser                             340       300  \r\n\r\n                                                 --------------------  \r\n\r\n   FORSIKRINGSMÆSSIGE HENSÆTTELSER I ALT                340       300  \r\n\r\n                                                 --------------------  \r\n\r\n    Gæld til reassurandører                             345       117  \r\n\r\n    Anden gæld                                          163        49  \r\n\r\n                                                 --------------------  \r\n\r\n   GÆLD I ALT                                           508       166  \r\n\r\n                                                 --------------------  \r\n\r\n   PASSIVER I ALT                                 3.098.448 2.562.506  \r\n\r\n                                                 --------------------  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/12/1994"
        },
        {
            "displayName": "Accession",
            "displayValue": "199412K00018"
        },
        {
            "displayName": "Entydig dokumentidentifikation",
            "displayValue": "CL000849"
        },
        {
            "displayName": "Dato for førstegangsindlæggelse",
            "displayValue": "23/12/1994"
        },
        {
            "displayName": "Dato for indlæggelse",
            "displayValue": "23/12/1994"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "18"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}