{
    "id": 135316,
    "title": "Krav om at transport af mørtel med trillebør skal være sikkerheds- og sundhedsmæssig fuldt forsvarlig",
    "documentTypeId": "240",
    "isSagsforlobPeriodValid": true,
    "shortName": "KEN nr 9773 af 28/10/2010",
    "documentHtml": "<div class=\"bjelke\">Den fulde tekst</div><p class=\"Titel2\">Krav om at transport af mørtel med trillebør skal være sikkerheds- og sundhedsmæssig fuldt forsvarlig</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé</span>\r\n   </p>\r\n   <p class=\"TekstGenerel\">Ved tilsyn på en byggeplads konstaterede Arbejdstilsynet, at en arbejdsmand kørte 100 meter med en trillebør fyldt med ca. 100 – 150 kg mørtel gennem en bygning. Den fyldte trillebør skulle transporteres cirka 13 gange på en arbejdsdag.</p>\r\n   <p class=\"TekstGenerel\">Virksomheden fik påbud om at anvende et egnet teknisk hjælpemiddel til transport af mørtel fra blandeplads til murerbaljer.</p>\r\n   <p class=\"TekstGenerel\">Arbejdsmiljøklagenævnet fastholdt påbuddet, dog således at virksomheden alene skulle sørge for, at arbejdet blev udført sikkerheds- og sundhedsmæssigt fuldt forsvarligt. Virksomheden skal have mulighed for selv at vælge metoden til løsning af arbejdsmiljøproblemet.</p>\r\n</div>\r\n<p class=\"Tekst\">Arbejdsmiljøklagenævnet har på møde den 26. oktober 2010 behandlet klagen over Arbejdstilsynets afgørelse af 15. november 2009. [Virksomhedens navn udeladt] klager over, at virksomheden på byggepladsen [adresse udeladt] straks skal anvende egnet teknisk hjælpemiddel til transport af mørtel fra blandeplads til murerbaljer.</p>\r\n<p class=\"Tekst\">Nævnet traf følgende</p>\r\n<p class=\"Tekst\" style=\"text-align: Center;\">A F G Ø R E L S E</p>\r\n<p class=\"Tekst\">Arbejdsmiljøklagenævnet er enig med Arbejdstilsynet i, at [virksomhedens navn udeladt] straks skulle sørge for, at arbejdet med transport af mørtel fra blandeplads til murerbaljer blev udført sikkerheds- og sundhedsmæssigt fuldt forsvarligt.</p>\r\n<p class=\"Tekst\">[Virksomhedens navn udeladt] har oplyst, at der efterfølgende er benyttet en motoriseret trillebør til arbejdet. Nævnet har derfor ikke fastsat en ny frist for tilbagemelding til Arbejdstilsynet.</p>\r\n<p class=\"Tekst\">Det betyder, at Arbejdsmiljøklagenævnet fastholder Arbejdstilsynets afgørelse af 15. november 2009, men med en ændret formulering.</p>\r\n<p class=\"Tekst\" style=\"text-align: Center;\">B E G R U N D E L S E</p>\r\n<p class=\"Tekst\">Arbejdsmiljøklagenævnet vurderer, at manuel transport af mørtel i trillebør, som den fandt sted på tidspunktet for Arbejdstilsynets besøg den 10. november 2009 på byggepladsen [adresse udeladt], indebærer fare for den ansattes sikkerhed og sundhed.</p>\r\n<p class=\"Tekst\">Nævnet lægger vægt på, at trillebøren, der rummede cirka 90 liter, vejede mellem 100 og 150 kg, når den var fyldt. Den fyldte trillebør skulle transporteres omkring 100 meter cirka 13 gange på en arbejdsdag.</p>\r\n<p class=\"Tekst\">Arbejdsmiljøklagenævnet lægger desuden vægt på, at arbejdet kunne udføres uden unødig fysisk belastning og dermed sikkerheds- og sundhedsmæssigt fuldt forsvarligt.</p>\r\n<p class=\"Tekst\">[Virksomhedens navn udeladt] har oplyst, at transport af mørtel normalt foregik på en materialekurv monteret på byggeliften.</p>\r\n<p class=\"Tekst\">Netop den dag Arbejdstilsynet besøgte byggepladsen, var murerarbejdet begyndt på bygningens bagside, og det var ikke muligt at komme til med byggeliften. Arbejdsmanden skulle derfor køre byggeliften frem til indgangen, læsse trillebøren over på gaffeltrucken, der kørte inde i bygningen, og derfra læsse trillebøren over på liften, der var hejst ned bag bygningen. Arbejdsmanden mente, at det var for tidskrævende at læsse om to gange og ville teste, om det var hurtigere at køre trillebøren de cirka 100 meter direkte gennem bygningen. Dette forsøg satte han i værk uden at konferere med byggeledelsen og kørte kun nogle få gange.</p>\r\n<p class=\"Tekst\">I den forbindelse lægger Arbejdsmiljøklagenævnet vægt på, hvordan arbejdet blev udført, da Arbejdstilsynet var på tilsynsbesøg. Der er derfor grundlag for et påbud, fordi arbejdet indebar fare for den ansattes sikkerhed og sundhed.</p>\r\n<p class=\"Tekst\">Virksomheden har oplyst, at arbejdsmanden havde ret med hensyn til tiden, og at han derfor har fået en motoriseret trillebør til opgaven.</p>\r\n<p class=\"Tekst\">Arbejdsmiljøklagenævnet har ændret formuleringen af påbuddet, fordi virksomheden kan vælge den løsning, der er egnet til at sikre, at arbejdet udføres sikkerheds- og sundhedsmæssigt fuldt forsvarligt.</p>\r\n<p class=\"Tekst\" style=\"text-align: Center;\">R E G L E R</p>\r\n<p class=\"Tekst\">Arbejdsmiljøklagenævnet har ved afgørelsen benyttet følgende regler:</p>\r\n<p class=\"Tekst\">Om at skulle anvende et teknisk hjælpemiddel:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 38, stk. 1, § 39, stk. 1, nr. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008</p>\r\n   <p class=\"Liste1\">\r\n      <span class=\"Liste1Nr\">–</span> § 3, stk. 1, og stk. 2, samt § 6, i Arbejdstilsynets bekendtgørelse nr. 1164 af 16. december 1992 om manuel håndtering.</p>\r\n</p>\r\n<p class=\"Tekst\">Om Arbejdstilsynets ret til at give påbud:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008.</p>\r\n</p>\r\n<p class=\"Tekst\">Reglerne kan læses på de følgende sider.</p>\r\n<p class=\"Tekst\" style=\"text-align: Center;\">O P L Y S N I N G E R N E I S A G E N</p>\r\n<p class=\"Tekst\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\r\n<p class=\"Tekst\" style=\"text-align: Center;\">På klagenævnets vegne</p>\r\n<p class=\"Tekst\" style=\"text-align: Center;\">[navn udeladt]</p>\r\n<p class=\"Tekst\">Kopi til</p>\r\n<p class=\"Tekst\">– Arbejdstilsynet,</p>\r\n<p class=\"Tekst\">– [Adressat udeladt]</p>\r\n<p class=\"TekstV\">\r\n   <span class=\"Bold\">Regler</span>\r\n</p>\r\n<p class=\"TekstV\">\r\n   <span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008</span>\r\n</p>\r\n<p class=\"Tekst\">…</p>\r\n<p class=\"TekstV\" style=\"text-align: Center;\">\r\n   <span class=\"Bold\">Kapitel 5</span>\r\n</p>\r\n<p class=\"TekstV\" style=\"text-align: Center;\">\r\n   <span class=\"Bold\">Arbejdets udførelse</span>\r\n</p>\r\n<p class=\"Tekst\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"Tekst\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"Tekst\">\r\n   <span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n   <p class=\"Liste1\">\r\n      <span class=\"Liste1Nr\">2)</span> forbud mod særligt farlige arbejder, arbejdsprocesser og -metoder,</p>\r\n   <p class=\"Liste1\">\r\n      <span class=\"Liste1Nr\">3)</span> opslag eller egnet markering.</p>\r\n</p>\r\n<p class=\"Tekst\">\r\n   <span class=\"Italic\">Stk. 2.</span> Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.</p>\r\n<p class=\"Tekst\">…</p>\r\n<p class=\"TekstV\" style=\"text-align: Center;\">\r\n   <span class=\"Bold\">Kapitel 13</span>\r\n</p>\r\n<p class=\"TekstV\" style=\"text-align: Center;\">\r\n   <span class=\"Bold\">Arbejdstilsynet</span>\r\n</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"Tekst\">\r\n   <span class=\"Italic\">Stk. 2.</span> …</p>\r\n<p class=\"TekstV\">\r\n   <span class=\"Bold\">Arbejdstilsynets bekendtgørelse nr. 1164 af 16. december 1992 om manuel håndtering</span>\r\n</p>\r\n<p class=\"Tekst\">…</p>\r\n<p class=\"TekstV\" style=\"text-align: Center;\">\r\n   <span class=\"Bold\">Kapitel 2</span>\r\n</p>\r\n<p class=\"TekstV\" style=\"text-align: Center;\">\r\n   <span class=\"Bold\">Arbejdets udførelse</span>\r\n</p>\r\n<p class=\"Tekst\">\r\n   <span class=\"Bold\">§ 3.</span> Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"Tekst\">\r\n   <span class=\"Italic\">Stk. 2.</span> Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.</p>\r\n<p class=\"Tekst\">\r\n   <span class=\"Italic\">Stk. 3.</span> Hvis dette ikke er muligt, skal der træffes effektive foranstaltninger til imødegåelse af risikoen.</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 6.</span> Egnede tekniske hjælpemidler skal bruges, når det er muligt og hensigtsmæssigt, og altid når den manuelle transport indebærer fare for sikkerhed eller sundhed.</p>\r\n<p class=\"Tekst\">…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/02/2011"
        },
        {
            "displayName": "Accession",
            "displayValue": "W20100977325"
        },
        {
            "displayName": "Entydig dokumentidentifikation",
            "displayValue": "BE004496"
        },
        {
            "displayName": "Dato for indlæggelse",
            "displayValue": "01/02/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9773"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "28/10/2010"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Arbejdsmiljøklagenævnet, j.nr. 5900019-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}