{
    "id": 32634,
    "title": "Overtagelse arealpris forventningsværdi. ",
    "documentTypeId": "240",
    "isSagsforlobPeriodValid": false,
    "shortName": "KEN nr 17400 af 30/05/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I forbindelse med ekspropriation til et stianlæg blev kommunen  \r\n\r\n forpligtet til at overtage et trekantet landbrugsareal, beliggende i  \r\n\r\n landzone. Arealprisen for dette areal samt det til stien anvendte, forhøjedes  \r\n\r\n til 15 kr. pr. (m2) under hensyn til den forventningsværdi, der var knyttet  \r\n\r\n til disse arealer på grund af en bestemmelse i lokalplanen om, at arealerne  \r\n\r\n skulle overføres til byzone. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Overtagelse arealpris forventningsværdi. </H1>  \r\n\r\n<P></P>  \r\n\r\n<P>År 1989, den 30. maj, blev af Overtaksationskommissionen for Århus  \r\n\r\n amtsrådskreds og en del af Ringkøbing amtsrådskreds </P>  \r\n\r\n<P>i sag 4, lb.nr. 1/1989 </P>  \r\n\r\n<P>anke af taksationsforretning, begært af </P>  \r\n\r\n<P>Aulum-Haderup kommune, hos </P>  \r\n\r\n<P>gårdejer K. Kiilerich, </P>  \r\n\r\n<P> Toftevej 5, </P>  \r\n\r\n<P> Aulum, </P>  \r\n\r\n<P>afsagt sålydende </P>  \r\n\r\n<P>k e n d e l s e: </P>  \r\n\r\n<P>Den af vejtaksationskommissionen for Ringkøbing amtsrådskreds den 7.  \r\n\r\n december 1988 afsagte kendelse, hvorved der bl.a. blev fastsat erstatning til  \r\n\r\n gårdejer Kristian Kiilerich, Toftevej 5,  Aulum, i anledning af  \r\n\r\n ekspropriation, foretaget af Aulum-Haderup kommune til anlæg af sti fra  \r\n\r\n Ørrevej til Toftevej samt ny vej, Industrivej Syd, i Aulum-Haderup kommune,  \r\n\r\n er alene påanket af lodsejeren. </P>  \r\n\r\n<P>Efter at parterne har haft lejlighed til at redegøre for deres  \r\n\r\n standpunkter i skriftlige indlæg, har Overtaksationskommissionen den 30. maj  \r\n\r\n 1989 foretaget besigtigelse af den omhandlede ejendom og afholdt møde med  \r\n\r\n parterne, der herunder har kunnet nedlægge deres endelige påstande og nærmere  \r\n\r\n begrunde disse. </P>  \r\n\r\n<P>Lodsejeren, der også for Overtaksationskommissionen har været  \r\n\r\n repræsenteret ved advokat, har påstået sig tilkendt en samlet erstatning på  \r\n\r\n 324.200 kr., der fordeler sig som angivet i den indankede kendelse, idet  \r\n\r\n lodsejeren efter aftale med ejeren af matr.nr. 1 p nu påstår ialt 4.080 (m2),  \r\n\r\n der afstås til Industrivej, erstattes med 15 kr. pr. (m2), og påstår den  \r\n\r\n øgede hegnsforpligtelse erstattes med 15 kr. pr. løbende meter vedrørende  \r\n\r\n ialt 520 m. </P>  \r\n\r\n<P>Kommunen har påstået arealerstatningen fastsat til 5 kr. pr. (m2) og den  \r\n\r\n fastsatte ulempeerstatning på 45.000 kr. stadfæstet. </P>  \r\n\r\n<P>Til støtte for deres påstande har parterne gentaget de i den indankede  \r\n\r\n kendelse gengivne anbringender. </P>  \r\n\r\n<P>Herudover har lodsejeren vedrørende arealerstatningen gjort gældende, at  \r\n\r\n kommunen naturligt kan overføre arealet af størrelse ca. 4.410 (m2), der  \r\n\r\n afstås til og ved stien i ejendommens nordlige ende, til byzone, således at  \r\n\r\n arealet udstykkes i parcelhusgrunde, hvorfor den krævede erstatning på 20 kr.  \r\n\r\n pr. (m2) findes rimelig. </P>  \r\n\r\n<P>Vedrørende arealet af størrelse ca. 4.080 (m2), der eksproprieres til  \r\n\r\n anlæg af Industrivej, er det gjort gældende, at det pågældende areal vel  \r\n\r\n ligger i landzone, men ligger mellem areal udlagt til boliger og arealer, der  \r\n\r\n forventes udlagt til industri, hvorfor der knytter sig en forventningsværdi  \r\n\r\n til det pågældende areal. Denne forventningsværdi støttes af, at kommunen har  \r\n\r\n vedtaget lokalplan nr. 1.20, der indebærer, at ca. 1,5 ha af lodsejerens  \r\n\r\n ejendom, grænsende op til Industrivej Syd overføres til byzone  \r\n\r\n (erhvervsområde), ligesom det lodsejeren bekendt er vedtaget, at Industrivej  \r\n\r\n Syd nu skal anlægges. Det må derfor være nærliggende at forvente, at de  \r\n\r\n lodsejeren tilhørende 8 ha mellem hovedvejen og Industrivej Syd inden for en  \r\n\r\n overskuelig fremtid inddrages i byzone. </P>  \r\n\r\n<P>Kommunen har heroverfor oplyst, at arealerne ved Industrivej i henhold til  \r\n\r\n kommuneplanen først kan forventes inddraget i byzone efter 1996. </P>  \r\n\r\n<P>Det er under forretningen oplyst, at det til sti eksproprierede areal er  \r\n\r\n endelig opmålt til 919 (m2) og det afskårne areal til 3.303 (m2) eller  \r\n\r\n tilsammen 4.222 (m2). Arealet, der eksproprieres fra matr.nr. 1 oi og 1 p  \r\n\r\n til Industrivej, er opmålt til i alt 4.109 (m2). </P>  \r\n\r\n<P>Det bemærkes, at den berørte ejendom har et samlet areal af 45 ha 1316  \r\n\r\n (m2). Ejendommen er en landbrugsejendom og var pr. 18. marts 1987 ansat til  \r\n\r\n ejendomsværdi 1.500.000 kr. og grundværdi 683.900 kr. Det tilføjes, at den 7  \r\n\r\n m brede sti føres over ejendommen på en ca. 130 m lang strækning i  \r\n\r\n ejendommens nordlige hjørne, grænsende op til et parcelhuskvarter beliggende  \r\n\r\n mellem Ørrevej og Toftevej. Endvidere tilføjes, at det til Industrivej  \r\n\r\n eksproprierede areal i en bredde af 12 m over en ca. 340 m lang strækning  \r\n\r\n føres over ejendommen. </P>  \r\n\r\n<P>Overtaksationskommissionen finder, at der er knyttet en sådan  \r\n\r\n forventningsværdi til arealet på 4.222 (m2), at dette bør erstattes med 15  \r\n\r\n kr. pr. (m2) eller ialt 63.330 kr. </P>  \r\n\r\n<P>Derimod finder kommissionen, at arealet på 4.109 (m2) fortsat må betragtes  \r\n\r\n som landbrugsjord uden forventningsværdi, og at dette areal derfor bør  \r\n\r\n erstattes med 5 kr. pr. (m2) eller ialt 20.545 kr. </P>  \r\n\r\n<P>Kommissionen kan tiltræde, at erstatningen for samtlige ulemper er fastsat  \r\n\r\n til 45.000 kr., og at der ikke herudover er ydet erstatning for værdinedgang  \r\n\r\n på ejendommen. </P>  \r\n\r\n<P>Thi bestemmes: </P>  \r\n\r\n<P>Den indankede kendelse om fastsættelse af erstatning til lodsejeren,  \r\n\r\n gårdejer K. Kiilerich, Aulum, stadfæstes med de ændringer, at  \r\n\r\n arealerstatningen vedrørende 4.222 (m2) forhøjes til 15 kr. pr. (m2) eller  \r\n\r\n til i alt 63.330 kr., og at arealerstatningen vedrørende 4.109 (m2)  \r\n\r\n fastsættes til 5 kr. pr. (m2) eller i alt 20.545 kr. </P>  \r\n\r\n<P>I sagsomkostninger for begge kommissioner tilkendes der lodsejeren 5.000  \r\n\r\n kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19891740025"
        },
        {
            "displayName": "Entydig dokumentidentifikation",
            "displayValue": "CA000545"
        },
        {
            "displayName": "Dato for indlæggelse",
            "displayValue": "23/12/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17400"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "30/05/1989"
        },
        {
            "displayName": "Administrerende myndighed",
            "displayValue": "Overtaksationskommissionen for Århus og en del af Ringkøbing amtsrådskreds"
        },
        {
            "displayName": "Ressortministeriets journalnummer",
            "displayValue": "Overtaksationskommissionen for Århus amtsrådskreds og en del af Ringkøbing amtsrådskreds i sag 4, lb.nr. 1/1989"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}