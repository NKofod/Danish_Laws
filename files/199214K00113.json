{
    "id": 109122,
    "title": "1992 BTL 113   BETÆNKNING OVER FORSLAG TIL LOV OM RIGSHOSPITALET    NR L 113 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 113",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 113 </P>  \r\n\r\n<P></P>  \r\n\r\n<P>Betænkning over Forslag til lov om Rigshospitalet <BR>  \r\n\r\n Nr L 113 1992-93, 1. samling </P>  \r\n\r\n<P></P>  \r\n\r\n<P>Afgivet af Sundhedsudvalget </P>  \r\n\r\n<P></P>  \r\n\r\n<P>Afgivet: 19921214 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til sundhedsministeren, som denne har besvaret </P>  \r\n\r\n<P>dels skriftligt, dels i samråd. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Bornholms Amt, </P>  \r\n\r\n<P>Fyns Amt, </P>  \r\n\r\n<P>Nordjyllands Amt og </P>  \r\n\r\n<P>Århus Amt. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse uændret</I> . </P>  \r\n\r\n<P>Et mindretal inden for flertallet (Socialistisk Folkepartis medlem af  \r\n\r\n udvalget) kan tilslutte sig lovforslaget med følgende bemærkninger: </P>  \r\n\r\n<P>Mindretallet er tilfreds med, at Rigshospitalet nu over en 4-årig periode  \r\n\r\n får arbejdsro og mulighed for at dokumentere sin eksistensberettigelse. </P>  \r\n\r\n<P>Mindretallet har i lovforslagets bemærkninger hæftet sig ved det afsnit,  \r\n\r\n der fremhæver, at Rigshospitalet kun kan løse sin opgave i tæt samarbejde med  \r\n\r\n de centrale sundhedsmyndigheder, amtskommunerne og Københavns og  \r\n\r\n Frederiksberg Kommuner. I denne sammenhæng er det yderst beklageligt, at den  \r\n\r\n takststruktur og afregningsmetode, som lovforslaget indebærer, ikke på  \r\n\r\n forhånd er blevet accepteret af samarbejdsparterne. </P>  \r\n\r\n<P>For mindretallet er det ligeledes vigtigt at understrege, at  \r\n\r\n Rigshospitalets forskning skal ses i sammenhæng med den øvrige  \r\n\r\n hospitalsforskning i Danmark, først og fremmest den, der finder sted på  \r\n\r\n universitetshospitalerne. </P>  \r\n\r\n<P>Mindretallet vil gerne have belyst kvalitet, omfang og arbejdsdeling  \r\n\r\n imellem forskningsstederne på dette område. Endelig skal der ikke herske  \r\n\r\n tvivl om, at mindretallet meget nøje vil følge, hvordan Rigshospitalet lever  \r\n\r\n op til de i lovforslaget citerede målsætninger, ikke mindst den sidste, der  \r\n\r\n lover, at &#187;respekt for individet, såvel patienter som medarbejdere, er  \r\n\r\n et krav til alle på Rigshospitalet, hvis rolle er at tjene det danske  \r\n\r\n samfund&#171;. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P>Rigshospitalet har gennem hele sin levetid været sundhedssektorens  \r\n\r\n smertensbarn - med faglige konflikter, utallige budgetoverskridelser og rod i  \r\n\r\n økonomien. </P>  \r\n\r\n<P>Den budgetaftale, som regeringen har indgået med  \r\n\r\n finanslovforligspartierne, bekræfter de problemer, der har karakteriseret  \r\n\r\n Rigshospitalets økonomiske og administrative virke. Ifølge budgetaftalen skal  \r\n\r\n Rigshospitalet have tilført 857 mio. kr. over de næste 4 år. Endvidere skal  \r\n\r\n Rigshospitalet have eftergivet en akkumuleret gæld på ca. 220 mio. kr. </P>  \r\n\r\n<P>Disse begunstigelser opnår Rigshospitalet på grund af hospitalets  \r\n\r\n fantastiske regnskabsmæssige rod. Moralen er altså, at jo dårligere økonomien  \r\n\r\n forvaltes, jo mere belønnes man. </P>  \r\n\r\n<P>Regeringen og forligspartierne forventer til gengæld, at Rigshospitalet  \r\n\r\n over de næste 4 år vil spare i alt 335 mio. kr. Intet tyder på, at denne  \r\n\r\n besparelse vil kunne gennemføres. Hvis besparelserne bliver til virkelighed,  \r\n\r\n vil det formentlig være første gang i Rigshospitalets historie. </P>  \r\n\r\n<P>Lovforslaget indeholder positive elementer. Det er fornuftigt, at  \r\n\r\n lovforslaget giver mulighed for at foretage afregningen for benyttelse af  \r\n\r\n Rigshospitalet på grundlag af de faktiske omkostninger. Denne mulighed er  \r\n\r\n imidlertid formuleret som et princip, der kan indføres, og ikke et princip,  \r\n\r\n der skal indføres. Hermed er man lige vidt. Mindretallet kan endvidere  \r\n\r\n tilslutte sig, at Rigshospitalets kontaktudvalg bortfalder. </P>  \r\n\r\n<P>Hanne Andersen (S) Dorte Bennedsen (S) Martin Glerup (S) Anna-Marie Hansen  \r\n\r\n (S) Tove Lindbo Larsen (S) Torben Lund (S) nfmd. <I>Lone Møller (S) Birgitte  \r\n\r\n Husmark (SF) Lis Noer Holmberg (CD) Karen Højte Jensen (KF) Fischer (KF)  \r\n\r\n Mariann Fischer Boel (V) Anders Mølgaard (V) Jørgen Winther (V) Køpke  \r\n\r\n Christensen (FP)</I> fmd. <I>Lone Dybkjær (RV) Kofod-Svendsen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/01/1993"
        },
        {
            "displayName": "Accession",
            "displayValue": "199214K00113"
        },
        {
            "displayName": "Entydig dokumentidentifikation",
            "displayValue": "CL001876"
        },
        {
            "displayName": "Dato for førstegangsindlæggelse",
            "displayValue": "19/01/1993"
        },
        {
            "displayName": "Dato for indlæggelse",
            "displayValue": "19/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "113"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}