{
    "id": 155403,
    "title": "Ankestyrelsens principafgørelse P-11-98 om beregning - folkepension - grundbeløb - overført virksomhedsoverskud",
    "documentTypeId": "240",
    "isSagsforlobPeriodValid": true,
    "shortName": "KEN nr 60584 af 15/06/1998",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-11-98 om beregning - folkepension - grundbeløb - overført virksomhedsoverskud</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Overført virksomhedsoverskud skulle indgå i beregningen af folkepensionens grundbeløb, da pensionisten havde taget aktivt del i virksomheden på det tidspunkt, hvor beløbet blev optjent. Overskuddet indgik i pensionsberegningen i det indtægtsår, hvor det var henført til beskatning.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 22 af 14. januar 1998 - § 27, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En pensionist afhændede i 1994 sin part af en virksomhed til et familiemedlem. Samtidig valgte han efter virksomhedsskatteloven at overføre virksomhedsoverskuddet til indtægten for året efter virksomhedens afhændelse, det vil sige 1995. Han tog aktivt del i virksomhedens drift indtil afhændelsen.</p>\r\n<p>Ved brev af 23. december 1996 meddelte kommunen pensionisten, at det i forbindelse med den årlige omberegning af pensionen pr. 1. januar 1997 var konstateret, at han i 1995 havde hævet det opsparede overskud af hans tidligere virksomhed. Kommunen anførte, at dette havde betydning for folkepensionsberegning, idet beløbet skulle betragtes som arbejdsindkomst. Pensionen ville herefter blive bortreguleret for 1997.</p>\r\n<p>Kommunen meddelte samtidig pensionisten, at han i stedet kunne vælge at bortreguleringen skulle ske i 1995.</p>\r\n<p>Kommunen henviste til, at indtægtsgrundlaget for folkepensionister, jf. § 27 i lov om social pension, opgøres på grundlag af indtægt ved personligt arbejde, og at overskud af virksomhed, hvori pensionisten aktivt tager del, indgår i indtægt ved personligt arbejde. Kommunen meddelte endvidere, at da det opsparede overskud indgik i virksomhedens overskud, skulle folkepensionens grundbeløb beregnes på grundlag af dette.</p>\r\n<p>I forbindelse med klagen over kommunens afgørelse blev det anført, at pensionisten ikke havde deltaget i virksomhedens drift i det år, hvor overskuddet kom til beskatning. Nævnet tiltrådte kommunens afgørelse. Nævnet fandt, at det overførte virksomhedsoverskud, jf. lov om social pension, § 27, stk. 1, og Socialministeriets bekendtgørelse 522 af 16. juni 1994, § 19, stk. 1, var en indtægt ved personligt arbejde, der indgik i indtægtsgrundlaget for beregning af folkepensionens grundbeløb.</p>\r\n<p>Nævnet lagde ved afgørelsen vægt på, at klager i 1994, i hvilket år han overførte overskud til 1995, tog aktivt del i driften af sin virksomhed.</p>\r\n<p>Sagen blev behandlet i principielt møde med henblik på afklaring af, om et virksomhedsoverskud, der er overført til et skatteår, hvor pensionisten ikke tager aktivt del i driften af virksomheden, skal indgå i beregningsgrundlaget.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at det overførte overskud ved selvstændig virksomhed skulle indgå ved beregningen af folkepension som en indtægt ved personligt arbejde.</p>\r\n<p>Ankestyrelsen lagde herved vægt på, at overskuddet var indtjent i 1994 og således vedrørte en periode, hvor klager efter det oplyste fortsat selv deltog aktivt i driften af virksomheden.</p>\r\n<p>Ankestyrelsen fandt samtidigt, at det overførte overskud skulle indgå i den personlige indkomst for det år, hvor beløbet blev hævet, d.v.s. i 1995.</p>\r\n<p>Ankestyrelsen fandt således ikke, at det overførte virksomhedsoverskud skulle indgå i indtægtsgrundlaget ved beregningen af folkepensionens grundbeløb i 1997.</p>\r\n<p>Ankestyrelsen lagde herved vægt på, at pensionistens indtægtsforhold var ændrede i forhold til den slutlignede indtægt for 1995, idet han ikke længere havde indtægt ved personligt arbejde, jf. lovens § 39, stk. 2, nr.1.</p>\r\n<p>Ankestyrelsen fandt derfor, at beregningen af pensionen for 1997 måtte foretages på grundlag af den forventede fremtidige indkomst.</p>\r\n<p>Ankestyrelsen hjemviste sagen til afgørelse i kommunen med henblik på stillingtagen til, om betingelserne i lov om social pension §§ 41 og 42, for at forlange tilbagebetaling af for meget udbetalt pension i 1995 var opfyldt, herunder om beløbene kunne anses for modtaget mod bedre vidende.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19986058425"
        },
        {
            "displayName": "Entydig dokumentidentifikation",
            "displayValue": "BS008198"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60584"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/06/1998"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200669-97"
        },
        {
            "displayName": "Stikord",
            "displayValue": "P-11-98"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}