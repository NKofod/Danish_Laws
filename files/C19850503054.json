{
    "id": 49481,
    "title": "Skrivelse fra energistyrelsen om krav til beredskabsplaner i forbindelse med boreaktiviteter til havs. ",
    "documentTypeId": "200",
    "isSagsforlobPeriodValid": false,
    "shortName": "SKR nr 5030 af 02/05/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse fra energistyrelsen om krav til  \r\n\r\n beredskabsplaner i forbindelse med boreaktiviteter til havs. </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning. </P>  \r\n\r\n<P>I medfør af § 8, stk. 2, i lov nr. 292 af 10. juni 1981 om visse haveanlæg  \r\n\r\n kan energiministeren træffe bestemmelse om eller fastsætte regler om  \r\n\r\n beredskab på haveanlæg, herunder hvilket mandskab eller materiel ejeren eller  \r\n\r\n brugeren skal have til rådighed i tilfælde af uheld på anlægget. De nærmere  \r\n\r\n krav til beredskabsorganisationen forudsættes i loven fastlagt i en af ejeren  \r\n\r\n eller brugeren udarbejdet og af myndighederne godkendt beredskabsplan og  \r\n\r\n herudover eventuelt ved konkret bestemmelse i forbindelse med udførelse af  \r\n\r\n aktiviteterne. </P>  \r\n\r\n<P>Ejeren eller brugeren skal i den anledning forud for påbegyndelse af  \r\n\r\n boreaktiviteter til havs bl.a. udarbejde en beredskabsplan for uhelds- og  \r\n\r\n faresituationer på det enkelte haveanlæg. Planen indsendes til  \r\n\r\n energistyrelsen, og skal være godkendt af styrelsen forinden boringen kan  \r\n\r\n påbegyndes. </P>  \r\n\r\n<P CLASS=PUNKT> <B>2.</B> Energistyrelsens krav til beredskabsplanens  \r\n\r\n indhold. </P>  \r\n\r\n<P>Det er et vilkår for styrelsens godkendelse af planen, at denne dækker  \r\n\r\n alle for anlægget relevante uheldssituationer, og udførligt beskriver  \r\n\r\n følgende emner: </P>  \r\n\r\n<P>a. Alarm- og kommunikationssystemer, herunder varsling af myndighederne.  \r\n\r\n Alarmering af og samarbejde med den af energiministeren nedsatte  \r\n\r\n aktionskomite (AKK) skal herunder beskrives. Der henvises til vedlagte  \r\n\r\n særskilte orientering om aktionskomiteen og de krav, der i den forbindelse  \r\n\r\n stilles til beredskabsorganisationen. </P>  \r\n\r\n<P>b. Organisation med angivelse af beredskabsledelse, bemanding,  \r\n\r\n ansvarsfordeling og iværksættelsesprocedure for bekæmpelse. </P>  \r\n\r\n<P>c. Oversigt over rednings- og bekæmpelsesmateriel med beskrivelse af type  \r\n\r\n samt angivelse af kapacitet og placering, herunder særligt  \r\n\r\n brandbekæmpelsesudstyr. I denne sammenhæng skal der redegøres for beredskab  \r\n\r\n for aflastningsboringer i tilfælde af ukontrolleret udblæsning, samt evt.  \r\n\r\n samarbejde med andre ejere eller brugere af haveanlæg herom. </P>  \r\n\r\n<P>d. Rednings- og evakueringsberedskab, i form af hjælpefartøjer og  \r\n\r\n helikopterassistance og disses kapacitet og udstyr. </P>  \r\n\r\n<P>e. Øvelsesvirksomhed. Øvelser til afprøvning af kommunikations- og  \r\n\r\n kommandoveje samt redningsberedskab, herunder hyppigheden og omfanget af  \r\n\r\n sådanne øvelser, skal beskrives. </P>  \r\n\r\n<P>f. Samarbejde med andre ejere eller brugere af haveanlæg i området om  \r\n\r\n bekæmpelse af ulykkes- og faresituationer. </P>  \r\n\r\n<P CLASS=PUNKT> <B>3.</B> Miljøstyrelsens krav til beredskabsplanens indhold.  \r\n\r\n</P>  \r\n\r\n<P>Ovennævnte krav til beredskabsplaner stilles af energistyrelsen i henhold  \r\n\r\n til haveanlægslovens § 8. For så vidt angår beredskab i tilfælde af  \r\n\r\n forurening af havet, henvises til miljøstyrelsens bekendtgørelse nr. 375 af  \r\n\r\n 17. juli 1984. Bekendtgørelsen vedlægges til orientering. </P>  \r\n\r\n<P CLASS=PUNKT> <B>4.</B> Andre myndighedskrav. </P>  \r\n\r\n<P>For så vidt angår konkrete supplerende krav til beredskab stillet af andre  \r\n\r\n myndigheder (Statens Skibstilsyn, Luftfartsdirektoratet,  \r\n\r\n Farvandsdirektoratet, Post- og telegrafvæsenet, Fredningsstyrelsen m.fl.)  \r\n\r\n henvises til disse myndigheder. </P>  \r\n\r\n<P CLASS=PUNKT> <B>5.</B> Procedure for indsendelse af beredskabsplanen. </P>  \r\n\r\n<P>Beredskabsplanen skal, medmindre særlige omstændigheder gør sig gældende,  \r\n\r\n foreligge til godkendelse i Miljøstyrelsen og energistyrelsen senest 1 måned  \r\n\r\n før boreaktiviteter påbegyndes. </P>  \r\n\r\n<P>Det understreges afsluttende, at beredskabsplanen skal holdes ajour og  \r\n\r\n væsentlige ændringer heri fremsendes til godkendelse. Energistyrelsen og  \r\n\r\n miljøstyrelsen kan til enhver tid kræve ændringer i planen. </P>  \r\n\r\n<P>P.D.V. </P>  \r\n\r\n<P>Peter Schrøder </P>  \r\n\r\n<P>ORIENTERING TIL RETTIGHEDSHAVERE I 1. RUNDE OM ENERGIADMINISTRATIONENS  \r\n\r\n BEREDSKABS- OG ALARMERINGSPROCEDURER I TILFÆLDE AF STØRRE UHELD PÅ HAVEANLÆG.  \r\n\r\n</P>  \r\n\r\n<P CLASS=PUNKT> <B>1.</B> Indledning: </P>  \r\n\r\n<P>I medfør af § 8, pkt. 4 i lov nr. 292 af 10.6.81 om visse haveanlæg er der  \r\n\r\n nedsat en Aktionskomite vedrørende større uheld på haveanlæg. Komiteens  \r\n\r\n opgave er ifølge loven at overvåge de forholdsregler, som ejeren eller  \r\n\r\n brugeren af et haveanlæg træffer i tilfælde af et større uheld samt at  \r\n\r\n samordne myndighedernes rednings- og bekæmpelsesforanstaltninger i sådanne  \r\n\r\n tilfælde. </P>  \r\n\r\n<P>Haveanlægsloven lovfæster hermed den Aktionskomite der blev nedsat af  \r\n\r\n Handelsministeren i 1979 på baggrund af den ukontrollerede udblæsning på  \r\n\r\n &#187;Vagn&#171; i 1977, og komiteen har været etableret lige siden. </P>  \r\n\r\n<P>Komiteen består af repræsentanter for Energistyrelsen, Miljøstyrelsen,  \r\n\r\n Politiet i Esbjerg, DGU samt Søværnet operative kommando. Energistyrelsen  \r\n\r\n varetager formandskabet og sekretariatsforretninger for komiteen. Såfremt der  \r\n\r\n i alt væsentligt er tale om en forureningsulykke, vil Miljøstyrelsen dog lede  \r\n\r\n komiteens arbejde. </P>  \r\n\r\n<P>Komiteen svarer stort set til det i Norge nedsatte Aksjonsutvalg og dens  \r\n\r\n virksomhed er reguleret af retningslinier vedrørende komiteens  \r\n\r\n forretningsgang, alarmeringsprocedurer, kontakt med rettighedshavere, pressen  \r\n\r\n m.v. En forretningsorden forventes snarest udsendt af Energiministeriet i  \r\n\r\n form af en bekendtgørelse. </P>  \r\n\r\n<P>Blandt de opgaver, komiteen i en uheldssituation desuden skal varetage,  \r\n\r\n kan nævnes rådgivning og information af et ad hoc ministerudvalg bestående af  \r\n\r\n Energiministeren, Forsvars-. Justits- og Miljøministeren. I tilknytning til  \r\n\r\n ministerudvalget er der et stedfortræderudvalg på departementschefniveau.  \r\n\r\n Energiministeriets departementschef er formand herfor. </P>  \r\n\r\n<P>Komiteen har som en væsentlig opgave en løbende ajourføring af  \r\n\r\n beredskabsfunktionerne og vedligeholdelse af kontakter med de relevante  \r\n\r\n afdelinger hos operatørerne til brug i en uheldssituation. Med henblik på at  \r\n\r\n afprøve disse funktioner har Aktionskomiteen afholdt øvelser med Mærsk Olie  \r\n\r\n og Gas A/S, Hvorunder der blev simuleret en alvorlig ulykke i Nordsøen.  \r\n\r\n Lignende øvelser forventes afholdt fremover også med andre operatører. </P>  \r\n\r\n<P CLASS=PUNKT> <B>2.</B> Samordning af myndighedernes og rettighedshavernes  \r\n\r\n beredskabsplaner. </P>  \r\n\r\n<P>Det er væsentligt for Aktionskomiteens virke, at der er etableret et  \r\n\r\n samarbejde med operatører på dansk område vedr. alarmering af aktionskomiteen  \r\n\r\n i tilfælde af et større offshore-uheld. Aktionskomiteen skal derfor forud for  \r\n\r\n iværksættelse af boreaktiviteter særskilt modtage et eksemplar af  \r\n\r\n beredskabsplanen for uheldsbekæmpelse, jfr. haveanlægsloven § 8. </P>  \r\n\r\n<P>I beredskabsplanen er afsnittene om kontaktpersoner hos operatøren,  \r\n\r\n herunder evt. vagtlister, alarmeringsprocedure og myndighedernes indplacering  \r\n\r\n i denne, af særlig betydning for Aktionskomiteen. Komiteen vil for sit  \r\n\r\n vedkommende udlevere to eksemplarer til operatøren af den håndbog der  \r\n\r\n omhandler alarmering af Aktionskomiteen i en uheldssituation. Håndbogen skal  \r\n\r\n altid være tilgængelig for relevante personer hos operatøren, og dens  \r\n\r\n procedure om alarmering og kontakt med myndighederne skal følges. </P>  \r\n\r\n<P>Et eksemplar af Aktionskomiteens håndbog vil snarest blive fremsendt, og  \r\n\r\n der forventes derefter holdt et kontaktmøde hvorunder de relevante personer i  \r\n\r\n Aktionskomiteen og hos operatøren kan drøfte procedurerne. </P>  \r\n\r\n<P>Det kan endvidere forventes, at de enkelte myndigheder, som er  \r\n\r\n repræsenteret i Aktionskomiteen, kan have behov for særskilte møder med  \r\n\r\n operatøren. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19850503054"
        },
        {
            "displayName": "Entydig dokumentidentifikation",
            "displayValue": "CM008292"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "27/07/2006"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "5030"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "02/05/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Energistyrelsen J.nr.2211-5-13"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}