{
    "id": 76369,
    "title": "Skrivelse om statsgaranterede studielån (Til alle pengeinstitutter) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22152 af 14/07/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om statsgaranterede studielån </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle pengeinstitutter) </P>  \r\n\r\n<BR>  \r\n\r\n<P>Den 17. juli 1987 sendte styrelsen alle pengeinstitutter en skrivelse,  \r\n\r\n hvori vi sammenfattende redegjorde for, hvad der gjaldt for administrationen  \r\n\r\n af de statsgaranterede studielån fra den 1. august 1987. </P>  \r\n\r\n<P>Loven om statens uddannelsesstøtte er senere ændret, se lovbekendtgørelse  \r\n\r\n nr. 306 af 8. juni 1988 om statens uddannelsesstøtte, og der er udstedt en ny  \r\n\r\n bekendtgørelse, se bekendtgørelse nr. 205 af 29. marts 1988 om  \r\n\r\n uddannelsesstøtte. Vi har derfor igen sammenfattet, hvad der gælder for  \r\n\r\n administrationen af de statsgaranterede studielån fra den 1. august 1988. Vi  \r\n\r\n har med streg i margenen anført, hvor der er ændringer i forhold til  \r\n\r\n skrivelsen af 17. juli 1987. </P>  \r\n\r\n<P CLASS=PUNKT> <B>1.</B> Oprettelse af statsgaranterede studielån </P>  \r\n\r\n<P>1.1. Garantierklæring </P>  \r\n\r\n<P>Styrelsen for Statens Uddannelsesstøtte yder statsgaranti i indtil 2 år  \r\n\r\n for studielån i pengeinstitutter til uddannelsessøgende, der før den 15.  \r\n\r\n marts 1988 har påbegyndt en videregående uddannelse, hvis de opfylder  \r\n\r\n støttebetingelserne og den tid, hvori de kan få stipendium, er overskredet.  \r\n\r\n</P>  \r\n\r\n<P>Det sker ved, at styrelsen efter ansøgning udsteder en garantierklæring  \r\n\r\n til den uddannelsessøgende. Her står, at den uddannelsessøgende kan optage  \r\n\r\n lån på et bestemt beløb i et pengeinstitut i Danmark. Styrelsen garanterer  \r\n\r\n som selvskyldnerkautionist. Garantien omfatter udover lånebeløbet de renter  \r\n\r\n og omkostninger m.v., der følger af låneforholdet. En garantierklæring er  \r\n\r\n optaget som <B>bilag 1.</B>  </P>  \r\n\r\n<P>Ordningen bortfalder med udgangen af juli måned 1993. </P>  \r\n\r\n<P> <B>1.2. Frister (herunder fornyelse)</B>  </P>  \r\n\r\n<P>På grundlag af garantierklæringen kan pengeinstitutter yde den  \r\n\r\n uddannelsessøgende et statsgaranteret lån på det angivne beløb. Aftale om at  \r\n\r\n oprette studielånet skal normalt indgås inden for den støtteperiode, der er  \r\n\r\n angivet i garantierklæringen, og gældsbeviset for studielånet  \r\n\r\n (studielånsdokumentet) skal være underskrevet senest 1 måned fra  \r\n\r\n garantierklæringens udstedelsesdato. </P>  \r\n\r\n<P>Er garantierklæringen udstedt i august, skal gældsbeviset dog blot  \r\n\r\n underskrives inden udgangen af september. En garantierklæring, der ikke  \r\n\r\n benyttes inden for disse frister, taber sin gyldighed, men kan fornyes ved en  \r\n\r\n påtegning fra styrelsen. Garantierklæringen skal i så fald indsendes til  \r\n\r\n styrelsen inden støtteårets udløb den 31. juli med en bekræftelse fra  \r\n\r\n uddannelsesinstitutionen på, at den uddannelsessøgende stadig er indskrevet  \r\n\r\n der. </P>  \r\n\r\n<P>Garantierklæringen skal følge gældsbeviset. Hvis lånet overføres til et  \r\n\r\n andet pengeinstitut, skal garantierklæringen medsendes. </P>  \r\n\r\n<P>Når låntageren har betalt lånet tilbage, skal garantierklæringen indsendes  \r\n\r\n til styrelsen. Hvis styrelsen indfrier lånet, skal garantierklæringen  \r\n\r\n indsendes til styrelsen sammen med gældsbeviset. </P>  \r\n\r\n<P> <B>1.3. Gældsbevis</B>  </P>  \r\n\r\n<P>Gældsbeviset for studielånet skal udfærdiges på en formular, der er  \r\n\r\n forhåndsgodkendt af styrelsen. En standardformular med vilkårene for lånet er  \r\n\r\n optaget som <B>bilag 2</B> . Låntageren skal have en genpart af gældsbeviset  \r\n\r\n med lånevilkårene, og en genpart skal sendes til styrelsen til orientering.  \r\n\r\n</P>  \r\n\r\n<P>Ændringer i formularens tekst eller tilføjelser til teksten har kun  \r\n\r\n gyldighed, hvis styrelsen ved påtegning på formularen har godkendt ændringen  \r\n\r\n eller tilføjelsen. </P>  \r\n\r\n<P> <B>1.4. Støttebetingelser - herunder ophør</B>  </P>  \r\n\r\n<P>Gældsbeviset må ikke underskrives af den uddannelsessøgende, før denne er  \r\n\r\n fyldt 18 år. En aftale om et studielån indgås under forbehold af, at  \r\n\r\n støttebetingelserne er til stede i hele støtteperioden. Hvis  \r\n\r\n støttebetingelserne bortfalder i løbet af støtteperioden må der normalt ikke  \r\n\r\n ske yderligere udbetaling på lånet. Udbetalingen skal stoppes når styrelsen  \r\n\r\n retter henvendelse herom til pengeinstituttet. </P>  \r\n\r\n<P>Der kan endvidere ikke hæves på lånet efter, at uddannelsen er afsluttet  \r\n\r\n eller afbrudt. Hvis uddannelsen afbrydes, eller hvis uddannelsen afsluttes  \r\n\r\n før det forventede tidspunkt, jf. 5.1., skal udbetalingen stoppes, når  \r\n\r\n styrelsen retter henvendelse herom til pengeinstituttet. Orlov betragtes i  \r\n\r\n denne forbindelse som en afbrydelse af uddannelsen. </P>  \r\n\r\n<P>Hvis låntageren genoptager uddannelsen i samme støtteår, og styrelsen får  \r\n\r\n meddelelse herom fra uddannelsesinstitutionen, giver styrelsen  \r\n\r\n pengeinstituttet besked om, hvor stor en del af lånet for det pågældende  \r\n\r\n støtteår der kan udbetales til låntageren. </P>  \r\n\r\n<P>Når der foreligger særlige forhold, kan styrelsen dog tillade at beløb for  \r\n\r\n det pågældende støtteår, som den pågældende var berettiget til, udbetales  \r\n\r\n efter uddannelsens ophør. Anmodning herom skal indgives til styrelsen inden  \r\n\r\n støtteårets udløb den 31. juli. </P>  \r\n\r\n<P>Garantierklæringer, der udstedes efter uddannelsens ophør, vilvære  \r\n\r\n forsynet med særlige frister for oprettelse og udbetaling af lånet. </P>  \r\n\r\n<P> <B>1.5. Lånestørrelse</B>  </P>  \r\n\r\n<P>Gældsbeviset må højst lyde på det beløb, der er angivet i  \r\n\r\n garantierklæringen. </P>  \r\n\r\n<P> <B>1.6. Stempling m.v.</B>  </P>  \r\n\r\n<P>Gældsbeviset skal stemples i henhold til stempelloven. </P>  \r\n\r\n<P>Stempelgebyr, oprettelsesgebyr m.v. kan ikke på gældsbeviset lægges oven i  \r\n\r\n garantibeløbet. </P>  \r\n\r\n<P CLASS=PUNKT> <B>2.</B> Udbetaling af statsgaranterede studielån </P>  \r\n\r\n<P>Den hidtil fastsatte rateopdeling af lånene er bortfaldet. Hele lånet kan  \r\n\r\n herefter udbetales på en gang på garantierklæringens udstedelsesdato, når  \r\n\r\n gældsbeviset er underskrevet. På gældsbeviset kan lånebeløbet anføres som 1.  \r\n\r\n rate med dispositionsdato lig garantierklæringens udstedelsesdato. </P>  \r\n\r\n<P>Der er ingen pligt for den uddannelsessøgende til at hæve hele lånet på en  \r\n\r\n gang. </P>  \r\n\r\n<P CLASS=PUNKT> <B>3.</B> Forrentning </P>  \r\n\r\n<P>Statsgaranterede studielån forrentes med den rente som pengeinstituttet  \r\n\r\n til enhver tid fastsætter. Der beregnes ikke løbende provision af disse lån.  \r\n\r\n</P>  \r\n\r\n<P CLASS=PUNKT> <B>4.</B> Garantiperiode - løbetid </P>  \r\n\r\n<P> <B>4.1. Almindelig garantiperiode</B>  </P>  \r\n\r\n<P>Statsgarantien for studielånet ophører senest 15 år efter, at den  \r\n\r\n uddannelsessøgende har afsluttet eller afbrudt uddannelsen. De 15 år regnes  \r\n\r\n fra tidspunktet for studiets ophør, uanset om der senere af andre grunde jf.  \r\n\r\n 5.3. og 7.1. har været givet udsættelse med tilbagebetalingen. Hvis styrelsen  \r\n\r\n kræver tilbagebetalingen påbegyndt på et tidspunkt, hvor låntageren endnu  \r\n\r\n ikke har afsluttet sin uddannelse, løber garantiperioden fra dette tidspunkt.  \r\n\r\n</P>  \r\n\r\n<P>Hvis låntageren efter at have afsluttet eller afbrudt en uddannelse på ny  \r\n\r\n går i gang med en offentligt anerkendt heltidsuddannelse - ulønnet eller  \r\n\r\n lønnet - af mindst 3 måneders varighed, og tilbagebetalingen af denne grund  \r\n\r\n udsættes, se 7.2., løber den 15-årige garantiperiode fra det tidspunkt, hvor  \r\n\r\n den sidste uddannelse afsluttes eller afbrydes. </P>  \r\n\r\n<P> <B>4.2. Forlænget garantiperiode</B>  </P>  \r\n\r\n<P>Styrelsen kan forlænge garantien, når omstændighederne taler for det.  \r\n\r\n Anmodning herom sendes til styrelsen af låntageren og/eller pengeinstituttet.  \r\n\r\n Anmodningen skal indeholde oplysninger om årsagen til den ønskede  \r\n\r\n forlængelse, om tilbagebetalingens hidtidige forløb, herunder oplysninger om  \r\n\r\n eventuelle lempelser, der tidligere er godkendt og på hvilket grundlag, og  \r\n\r\n dokumentation for låntagerens indtægter. Endvidere skal lånets restgæld og  \r\n\r\n rentesats oplyses. </P>  \r\n\r\n<P CLASS=PUNKT> <B>5.</B> Tilbagebetalingstidspunktet </P>  \r\n\r\n<P> <B>5.1. Uddannelsens ophør</B>  </P>  \r\n\r\n<P>Tilbagebetalingen skal begynde 1 år efter, at låntageren afslutter eller  \r\n\r\n afbryder uddannelsen, se dog 5.2. og 5.3. og 5.4. På dette tidspunkt skal  \r\n\r\n pengeinstituttet kræve tilbagebetalingen påbegyndt. Pengeinstituttet kan ikke  \r\n\r\n kræve at, tilbagebetalingen skal påbegynde tidligere eller at  \r\n\r\n tilbagebetalingsaftale skal indgås tidligere. </P>  \r\n\r\n<P>Garantierklæringen indeholder oplysning om det forventede tidspunkt for  \r\n\r\n uddannelsens afslutning. Det er det tidspunkt, der står på den seneste  \r\n\r\n garantierklæring, der gælder for hele lånet. Har pengeinstituttet ikke fået  \r\n\r\n meddelelse fra den uddannelsessøgende eller fra styrelsen om, at uddannelsen  \r\n\r\n er afsluttet eller afbrudt før det forventede afslutningstidspunkt, lægger  \r\n\r\n pengeinstituttet det forventede afslutningstidspunkt til grund ved  \r\n\r\n fastsættelsen af tilbagebetalingstidspunktet. </P>  \r\n\r\n<P>Er uddannelsen ikke afsluttet på det forventede tidspunkt, kan låntageren  \r\n\r\n i styrelsen få fastsat et nyt afslutningstidspunkt eller et nyt forventet  \r\n\r\n afslutningstidspunkt. Anmodning herom skal indeholde oplysning fra  \r\n\r\n uddannelsesinstitutionen om, at uddannelsen fortsætter, og hvilket  \r\n\r\n afslutningstidspunkt man nu forventer. </P>  \r\n\r\n<P>Hvis disse oplysninger indsendes til styrelsen gennem pengeinstituttet, og  \r\n\r\n pengeinstituttet ikke inden 1 måned har fået anden meddelelse fra styrelsen,  \r\n\r\n har styrelsen godkendt det nye afslutningstidspunkt eller det nye forventede  \r\n\r\n afslutningstidspunkt. </P>  \r\n\r\n<P> <B>5.2. Før uddannelsens ophør</B>  </P>  \r\n\r\n<P>Styrelsen kan bestemme, at tilbagebetalingen skal begynde på et tidligere  \r\n\r\n tidspunkt end nævnt under 5.1., når låntageren ikke længere kan anses for at  \r\n\r\n være studieaktiv. Pengeinstituttet får i så fald meddelelse om det fra  \r\n\r\n styrelsen. </P>  \r\n\r\n<P> <B>5.3. Udsættelse</B>  </P>  \r\n\r\n<P>Styrelsen kan udsætte tilbagebetalingstidspunktet, hvis låntageren ikke  \r\n\r\n kan indgå en tilbagebetalingsordning, p.g.a. arbejdsløshed, sygdom,  \r\n\r\n værnepligt, store afdragsbyrder på anden studiegæld eller andre særlige  \r\n\r\n omstændigheder. Anmodning om udsættelse skal sendes til styrelsen af  \r\n\r\n låntageren eller pengeinstituttet og indeholde dokumenterede oplysninger om  \r\n\r\n årsagen. Ved anmodning fra låntager om udsættelse af  \r\n\r\n tilbagebetalingstidspunktet ud over 4 år efter uddannelsens ophør, vil  \r\n\r\n pengeinstituttet blive kontaktet af styrelsen inden afgørelse træffes. </P>  \r\n\r\n<P> <B>5.4. Frivillig tilbagebetaling</B>  </P>  \r\n\r\n<P>Låntageren og pengeinstituttet kan aftale, at der betales ydelser på lånet  \r\n\r\n inden det tidspunkt, der er nævnt under 5.1. Skulle en låntager ikke  \r\n\r\n overholde en sådan frivillig aftale kan det ikke bevirke, at pengeinstituttet  \r\n\r\n gør kautionsforpligtelsen gældende over for styrelsen. </P>  \r\n\r\n<P>Opfylder aftalen ikke de betingelser, der er nævnt under punkt 6.2., skal  \r\n\r\n aftalen ændres med virkning fra det tidspunkt, der er nævnt under punkt 5.1.  \r\n\r\n</P>  \r\n\r\n<P CLASS=PUNKT> <B>6.</B> Aftale om tilbagebetalingen </P>  \r\n\r\n<P> <B>6.1. Formular</B>  </P>  \r\n\r\n<P>Senest på tilbagebetalingstidspunktet træffer låntageren og  \r\n\r\n pengeinstituttet aftale om tilbagebetalingen. Aftalen indgås skriftligt på en  \r\n\r\n formular, der er forhåndsgodkendt af styrelsen. En standardformular er  \r\n\r\n optaget som <B>bilag 3</B> . Låntageren og pengeinstituttet skal hver have et  \r\n\r\n eksemplar af aftalen og et eksemplar sendes til styrelsen. Styrelsen skal  \r\n\r\n ikke godkende aftalen. </P>  \r\n\r\n<P> <B>6.2. Ratestørrelse</B>  </P>  \r\n\r\n<P>Tilbagebetalingen skal ske med passende rater i forhold til gældens  \r\n\r\n størrelse og inden for garantiperioden. </P>  \r\n\r\n<P CLASS=PUNKT> <B>7.</B> Udsættelse og lempelse under tilbagebetalingen </P>  \r\n\r\n<P> <B>7.1. Midlertidig lempelse</B>  </P>  \r\n\r\n<P>Under tilbagebetalingen kan pengeinstituttet og låntageren aftale  \r\n\r\n midlertidig lempelse i ydelsen eller udsættelse i en periode.  \r\n\r\n Tilbagebetalingen skal dog herefter kunne ske med passende rater i forhold  \r\n\r\n til gældens størrelse og inden for garantiperioden. </P>  \r\n\r\n<P> <B>7.2. Udsættelse</B>  </P>  \r\n\r\n<P>Hvis låntageren efter at have begyndt at betale tilbage genoptager sin  \r\n\r\n uddannelse eller begynder en ny uddannelse, udsættes betalingsforpligtelsen  \r\n\r\n normalt under denne uddannelse, hvis den er offentligt anerkendt - ulønnet  \r\n\r\n eller lønnet - af mindst 3 måneders varighed og tilrettelagt på heltidsbasis.  \r\n\r\n Anmodning om udsættelse skal sendes til styrelsen og vedlægges dokumentation  \r\n\r\n for, at den pågældende uddannelse er påbegyndt. Styrelsen meddeler herefter  \r\n\r\n pengeinstituttet, hvornår uddannelsen forventes afsluttet. </P>  \r\n\r\n<P CLASS=PUNKT> <B>8.</B> Overførsel af studielån til andet pengeinstitut  \r\n\r\n</P>  \r\n\r\n<P>Det pengeinstitut (filial/afdeling) som overtager et studielån fra et  \r\n\r\n andet pengeinstitut (filial/afdeling), skal give styrelsen besked herom med  \r\n\r\n oplysning om låntagerens navn og personnummer, lånets nye kontonummer (reg.-  \r\n\r\n og kontonummer) samt lånets tidligere kontonummer (reg.- og kontonummer).  \r\n\r\n Hvis låntageren modtager tilskud til afvikling til lånet, bør dette oplyses.  \r\n\r\n Oplysningerne skal skrives på en formular, der er forhåndsgodkendt af  \r\n\r\n styrelsen. En standardformular er optaget som <B>bilag 4</B> . </P>  \r\n\r\n<P CLASS=PUNKT> <B>9.</B> Gælden forfalder </P>  \r\n\r\n<P> <B>9.1. Forfaldsgrunde</B>  </P>  \r\n\r\n<P>Den samlede gæld forfalder til betaling i følgende tilfælde: </P>  \r\n\r\n<P CLASS=PUNKT> <B>1.</B> Hvis aftale om tilbagebetaling ikke er indgået på  \r\n\r\n tilbagebetalingstidspunktet, og dette skyldes låntagerens forhold, se dog  \r\n\r\n under <B>10</B> , </P>  \r\n\r\n<P CLASS=PUNKT> <B>2.</B> hvis et skyldigt beløb ikke betales rettidigt, se  \r\n\r\n dog under <B>10</B> , </P>  \r\n\r\n<P CLASS=PUNKT> <B>3.</B> hvis låntageren dør, </P>  \r\n\r\n<P CLASS=PUNKT> <B>4.</B> hvis låntageren bliver umyndiggjort eller kommer  \r\n\r\n over lavværgemål, </P>  \r\n\r\n<P CLASS=PUNKT> <B>5.</B> hvis låntagerens bo kommer under konkursbehandling,  \r\n\r\n der åbnes forhandling om akkord, eller der indledes gældssaneringssag ved  \r\n\r\n skifteretten. </P>  \r\n\r\n<P> <B>9.2. Indfrielse</B>  </P>  \r\n\r\n<P>Når et af de under 9.1. nævnte tilfælde foreligger, vil pengeinstituttet  \r\n\r\n kunne anmode styrelsen om indfrielse af gælden, se dog under <B>5.4.</B> og  \r\n\r\n under <B>10.</B> Gældsbeviset(erne) skal ikke samtidig hermed indsendes til  \r\n\r\n styrelsen, se under <B>11.</B>  </P>  \r\n\r\n<P>Hvis der indledes gældssanering efter konkursloven anmelder  \r\n\r\n pengeinstituttet fordringen overfor skifteretten. </P>  \r\n\r\n<P CLASS=PUNKT> <B>10.</B> Fremgangsmåde ved manglende betaling </P>  \r\n\r\n<P> <B>10.1. Rykning fra pengeinstituttet</B>  </P>  \r\n\r\n<P>Indgår låntageren ikke aftale om tilbagebetaling eller betaler låntageren  \r\n\r\n ikke de fastsatte ydelser til tiden, d.v.s. senest 7 dage efter  \r\n\r\n forfaldsdagen, rykkes låntageren skriftligt i henhold til pengeinstituttets  \r\n\r\n normale rykningsprocedure mindst 1 gang af pengeinstituttet. I brevet anmodes  \r\n\r\n låntageren om inden en vis rimelig frist på ikke under 10 dage at træffe  \r\n\r\n aftale om tilbagebetalingen eller indbetale forfaldne ydelser. Hvis  \r\n\r\n låntageren ikke træffer aftale eller betaler og ikke søger betalingen udsat  \r\n\r\n eller lempet, skriver pengeinstituttet om sagen til styrelsen. I skrivelsen  \r\n\r\n oplyses dels hvilke henvendelser der er rettet til låntageren, dels  \r\n\r\n låntagerens eventuelle henvendelser til pengeinstituttet. Endvidere oplyses  \r\n\r\n lånets saldo og eventuelle restance, samt øvrige forhold, der kan have  \r\n\r\n betydning for sagen. </P>  \r\n\r\n<P> <B>10.2. Rykning fra styrelsen</B>  </P>  \r\n\r\n<P>Styrelsen forelægger disse oplysninger for låntageren og anmoder  \r\n\r\n vedkommende om at overholde sine forpligtelser. Låntageren får samtidig  \r\n\r\n lejlighed til at fremkomme med eventuelle bemærkninger. Pengeinstituttet får  \r\n\r\n kopi af brevet til låntageren og anmodes om at give styrelsen skriftlig  \r\n\r\n besked, hvis forholdet ikke er bragt i orden inden 14 dage. Er det ikke det,  \r\n\r\n oplyser styrelsen låntageren om, at lånet vil blive indfriet af styrelsen,  \r\n\r\n hvis forholdet ikke bringes i orden inden 14 dage, og at fordringen i så fald  \r\n\r\n vil blive overgivet til inddrivelse gennem Kongeriget Danmarks Hypotekbank og  \r\n\r\n Finansforvaltning. </P>  \r\n\r\n<P> <B>10.3. Fortsættelse af låneforholdet</B>  </P>  \r\n\r\n<P>Hvis låntageren inden for fristerne opfylder sine forpligtelser,  \r\n\r\n fortsætter låneforholdet på normale vilkår. </P>  \r\n\r\n<P>Hvis låntageren inden for fristerne søger tilbagebetaling udsat eller  \r\n\r\n lempet, og det godkendes af pengeinstituttet/styrelsen fortsætter  \r\n\r\n låneforholdet ligeledes i pengeinstituttet. Eventuelle restancer tillægges  \r\n\r\n restgælden. </P>  \r\n\r\n<P CLASS=PUNKT> <B>11.</B> Indfrielse </P>  \r\n\r\n<P>Når styrelsen har accepteret at indfri et lån, anmoder styrelsen  \r\n\r\n pengeinstituttet om at gøre det endelige indfrielsesbeløb op. I beløbet  \r\n\r\n medregnes renter og eventuelle omkostninger frem til indfrielsesdagen, der af  \r\n\r\n hensyn til udbetalingen af beløbet skal ligge 11 arbejdsdage efter  \r\n\r\n opgørelsesdagen. Opgørelsen sendes til styrelsen sammen med  \r\n\r\n gældsbeviset(erne), transporteret til statskassen sammen med den (de)  \r\n\r\n originale garantierklæringer. Styrelsen skal endvidere have oplysning om, til  \r\n\r\n hvilken postgirokonto pengeinstituttet ønsker beløbet overført.  \r\n\r\n Indfrielsesbeløbet bliver krediteret postgirokontoen senest på  \r\n\r\n indfrielsesdagen. Styrelsen underreter samtidig låntageren om, at lånet er  \r\n\r\n indfriet og overgivet til Kongeriget Danmarks Hypotekbank og  \r\n\r\n Finansforvaltning til inddrivelse. </P>  \r\n\r\n<P>Henvendelser fra såvel pengeinstituttet som låntageren om det af styrelsen  \r\n\r\n indfriede lån skal efter indfrielsen rettes til Kongeriget Danmarks  \r\n\r\n Hypotekbank og Finansforvaltning, Landgreven 4, 1301 København K.  \r\n\r\n Indbetalinger fra låntageren til pengeinstituttet, der vedrører det af  \r\n\r\n styrelsen indfriede lån, skal videresendes til Hypotekbanken pr. check med  \r\n\r\n oplysning om låntagerens navn og personnummer og med oplysning om, at beløbet  \r\n\r\n vedrører et indfriet statsgaranteret studielån. </P>  \r\n\r\n<P CLASS=PUNKT> <B>12.</B> Tilskud til afvikling af studegæld </P>  \r\n\r\n<P> <B>12.1.</B>  </P>  \r\n\r\n<P>Låntagere med statsgaranterede studielån har mulighed for at få tilskud  \r\n\r\n til afviklingen af studiegælden. Tilskud ydes efter ansøgning for et  \r\n\r\n tilskudsår ad gangen. Tilskudsåret går fra 1. april til 31. marts med  \r\n\r\n ansøgningsfrist den 5. januar. </P>  \r\n\r\n<P> <B>12.2.</B>  </P>  \r\n\r\n<P>Får en låntager et tilskud, overføres det af styrelsen til låntagers  \r\n\r\n studielånskonto i 4 lige store rater i begyndelsen af hvert kvartal i  \r\n\r\n tilskudsåret. Tilskudsraterne overføres til den studielånskonto (reg.- og  \r\n\r\n kontonr.), som lånet havde den 31. december forud for det år, hvor  \r\n\r\n tilskudsåret begynder. Hvis kontonr. senere er ændret kan tilskudsraterne  \r\n\r\n først overføres til det nye kontonr., når styrelsen får besked om dette jf.  \r\n\r\n punkt <B>8</B> . </P>  \r\n\r\n<P>Pengeinstitutter, som modtager tilskudsbeløb til lån, som ikke længere  \r\n\r\n findes i pengeinstituttet, skal betale sådanne tilskudsbeløb tilbage til  \r\n\r\n styrelsen ved at indbetale beløbet til postgirokontonr. 6381111. Denne konto  \r\n\r\n må kun anvendes til det formål. </P>  \r\n\r\n<P>Sammen med indbetalingen skal pengeinstituttet oplyse, at beløbet vedrører  \r\n\r\n tilbagebetaling af tilskud, tilskudsmodtagerens navn og personnummer, samt  \r\n\r\n hvilken konto (reg.- og kontonr.) styrelsen havde overført beløbet til. </P>  \r\n\r\n<P> <B>12.3.</B>  </P>  \r\n\r\n<P>Tildeling af tilskud indebærer ikke en ændring i bestående  \r\n\r\n tilbagebetalingsaftaler. Beløbet fra staten indgår som en del af låntagernes  \r\n\r\n ydelse, og låntagernes egenbetaling kan umiddelbart reduceres tilsvarende.  \r\n\r\n</P>  \r\n\r\n<P>Anviste tilskudsbeløb kan ikke udbetales til låntageren. </P>  \r\n\r\n<P>Esbjørn Molander </P>  \r\n\r\n<P>BILAG 1 </P>  \r\n\r\n<P>GARANTIERKLÆRING </P>  \r\n\r\n<P>STYRELSEN FOR </P>  \r\n\r\n<P>STATENS UDDANNELSESSTØTTE </P>  \r\n\r\n<P>Danasvej 30, </P>  \r\n\r\n<P>1910 Frederiksberg C </P>  \r\n\r\n<P>Personnummer Udskriftsdato Udstedelsesdato Inst.kode institutionsnavn  \r\n\r\n Retn. Kode Uddannelsesretning Ovennævnte uddannelsessøgende, som har  \r\n\r\n påbegyndt sin uddannelse, der forventes afsluttet kan for støtteperioden fra  \r\n\r\n til i et pengeinstitut i Danmark optage lån til et beløb af kroner: </P>  \r\n\r\n<P>På statskassens vegne garanterer styrelsen som selvskyldnerkautionist for  \r\n\r\n beløbet. Garantien, der tillige omfatter de renter og omkostninger m.v., der  \r\n\r\n følger af låneforholdet, ophører normalt senest 15 år efter det tidspunkt,  \r\n\r\n hvor låntager har afsluttet eller afbrudt uddannelsen. </P>  \r\n\r\n<P>Garantitilsagnet bortfalder, hvis gældsbevis for lånet ikke er  \r\n\r\n underskrevet senest 1 måned fra udstedelsesdatoen. Er garantierklæringen  \r\n\r\n udstedt i august måned, skal gældsbeviset dog blot underskrives inden  \r\n\r\n udgangen af september måned. Låneaftalen indgås under forbehold af, at  \r\n\r\n støttebetingelserne er til stede i hele støtteperioden, og udbetaling på  \r\n\r\n lånet må normalt ikke ske, efter at uddannelsen er afsluttet eller afbrudt  \r\n\r\n (herunder orlov). </P>  \r\n\r\n<P>Esbjørn Molander/Gyda Andersen </P>  \r\n\r\n<PRE>  \r\n\r\n BILAG 2  \r\n\r\n GÆLDSBEVIS FOR STATSGARANTERET  \r\n\r\n STUDIELÅN  \r\n\r\n Pengeinstituttetes navn,  \r\n\r\n afdeling,  \r\n\r\n adresse og tlf.nr.  \r\n\r\n                                 Hovedreg.nr.      Kontonummer  \r\n\r\n -  \r\n\r\n Underskrevne  \r\n\r\n ------------  \r\n\r\n CPR.nr.                                Stempelafgift kr.  \r\n\r\n -------------------  \r\n\r\n Stilling  \r\n\r\n -------------------  \r\n\r\n Navn  \r\n\r\n -------------------  \r\n\r\n Adresse  \r\n\r\n -------------------  \r\n\r\n Postnr. og by  \r\n\r\n -------------------  \r\n\r\n har af ovennævnte pengeinstitut fået tilsagn om studielån på  \r\n\r\n -----------------------------------------------  \r\n\r\n Kr.                     Skriver kroner:           som er  \r\n\r\n -----------------------------------------------  \r\n\r\n     Nyt lån  \r\n\r\n     Forhøjelse af tidligere studielån incl. tilskrevne renter.  \r\n\r\n Lånet udbetales mod låntagers kvittering således.  \r\n\r\n ---------------------------------------------------------------------  \r\n\r\n 1.rate kr.   til disposition den    2.rate kr.   til disposition den  \r\n\r\n ---------------------------------------------------------------------  \r\n\r\n 3.rate kr.   til disposition den    4.rate kr.   til disposition den  \r\n\r\n --------------------------------------------------------------------  \r\n\r\n Låntagers    Sikkerhedsstillelse:   Gælden       Garantierklæringen  \r\n\r\n uddannelse   Garantierklæring fra   forrentes    fra Styrelsen for  \r\n\r\n forventes    Styrelsen for Statens  med den af   Statens Uddannelses  \r\n\r\n afsluttet    Uddannelsesstøtte af   pengeinsti   støtte har løbenr.  \r\n\r\n                                     tuttet til  \r\n\r\n                                     enhver tid  \r\n\r\n                                     fastsatte  \r\n\r\n                                     rente, for  \r\n\r\n                                     tiden  \r\n\r\n ---------------------------------------------------------------------  \r\n\r\n den          den                        % p.a.  \r\n\r\n ---------------------------------------------------------------------  \r\n\r\n Renten tillægges lånets restgæld hvert        Første gang den  \r\n\r\n ---------------------------------------------------------------------  \r\n\r\n Dato:  \r\n\r\n ---------------------------------------------------------------------  \r\n\r\n Underskrevne låntager anerkender herved, at der for lånet gælder de  \r\n\r\n    ovenfor og på bagsiden anførte vilkår og at have modtaget genpart  \r\n\r\n    af dette gældsbrev. Jeg er samtidig indforstået med, at der ikke  \r\n\r\n    kan hæves på lånet efter uddannelsens afslutning eller afbrydelse,  \r\n\r\n    (herunder orlov) eller hvis støttebetingelserne i øvrigt ikke  \r\n\r\n    længere er til stede.  \r\n\r\n ---------------------------------------------------------------------  \r\n\r\n                                          Låntagers underskrift  \r\n\r\n                                      ------------------------------  \r\n\r\n ---------------------------------------------------------------------  \r\n\r\n Til vitterlighed:  \r\n\r\n Navn:                                   Navn:  \r\n\r\n ---------------------------------------------------  \r\n\r\n Stilling:                               Stilling:  \r\n\r\n ---------------------------------------------------  \r\n\r\n Adresse:                                Adresse:  \r\n\r\n ---------------------------------------------------  \r\n\r\n</PRE>  \r\n\r\n<P> <B>VILKÅR</B>  </P>  \r\n\r\n<P CLASS=PUNKT> <B>1.</B> </P>  \r\n\r\n<P>Tilbagebetaling af lånet inklusive renter og omkostninger m.v. skal  \r\n\r\n påbegyndes 1 år efter det tidspunkt, hvor låntager afslutter eller afbryder  \r\n\r\n uddannelsen. Styrelsen for Statens Uddannelsesstøtte kan dog bestemme, at  \r\n\r\n tilbagebetalingen skal påbegyndes på et tidligere eller senere tidspunkt.  \r\n\r\n</P>  \r\n\r\n<P CLASS=PUNKT> <B>2.</B> </P>  \r\n\r\n<P>Aftale om tilbagebetalingen indgås mellem låntager og pengeinstituttet.  \r\n\r\n Aftalen indgås skriftligt på en af Styrelsen for Statens Uddannelsesstøtte  \r\n\r\n godkendt formular. </P>  \r\n\r\n<P CLASS=PUNKT> <B>3.</B> </P>  \r\n\r\n<P>Tilbagebetalingen skal ske med passende rater i forhold til gældens  \r\n\r\n størrelse og inden for garantiperioden. </P>  \r\n\r\n<P CLASS=PUNKT> <B>4.</B> </P>  \r\n\r\n<P>I følgende tilfælde forfalder gælden til betaling: </P>  \r\n\r\n<UL CLASS=PLAIN-LIST>  \r\n\r\n<LI>a) hvis aftale om tilbagebetalingen ikke er indgået på  \r\n\r\n tilbagebetalingstidspunktet, og dette skyldes låntagers forhold, </LI>  \r\n\r\n<LI>b) hvis et skyldigt beløb ikke betales rettidigt, </LI>  \r\n\r\n<LI>c) hvis låntager dør, </LI>  \r\n\r\n<LI>d) hvis låntager bliver umyndiggjort eller kommer under lavværgemål,  \r\n\r\n</LI>  \r\n\r\n<LI>e) hvis låntagers bo kommer under konkursbehandling, der åbnes  \r\n\r\n forhandling om akkord, eller der indledes gældssaneringssag ved skifteretten.  \r\n\r\n</LI>  \r\n\r\n</UL>  \r\n\r\n<P CLASS=PUNKT> <B>5.</B> </P>  \r\n\r\n<P>Foruden lånebeløb og renter kan pengeinstituttet kræve særskilt betalt af  \r\n\r\n låntager: </P>  \r\n\r\n<UL CLASS=PLAIN-LIST>  \r\n\r\n<LI>a) pengeinstituttets udgifter i tilfælde af tilbagebetalingsaftalens  \r\n\r\n misligholdelse, jfr. punkt 4 b, herunder et af pengeinstituttet fastsat gebyr  \r\n\r\n for udsendelse af rykkerskrivelser og en af pengeinstituttet fastsat  \r\n\r\n morarente ved forsinket betaling, </LI>  \r\n\r\n<LI>b) pengeinstituttets udgifter ved besvarelse af forespørgsler i henhold  \r\n\r\n til lovgivningen fra offentlige myndigheder, herunder et af pengeinstituttet  \r\n\r\n fastsat gebyr for fremfindelse af udskrifter og bilag samt udfærdigelse af  \r\n\r\n fotokopier heraf, </LI>  \r\n\r\n<LI>c) pengeinstituttets øvrige omkostninger ved varetagelse af sine  \r\n\r\n interesser ifølge gældsforholdet. </LI>  \r\n\r\n</UL>  \r\n\r\n<P CLASS=PUNKT> <B>6.</B> </P>  \r\n\r\n<P>Gælden kan af såvel pengeinstituttet som af låntager til enhver tid  \r\n\r\n opsiges med et varsel på 6 måneder. </P>  \r\n\r\n<P CLASS=PUNKT> <B>7.</B> </P>  \r\n\r\n<P>Retssager vedrørende dette studielån kan efter pengeinstituttets ønske  \r\n\r\n anlægges ved underretten i den retskreds, hvori pengeinstituttet eller dets  \r\n\r\n kontoførende afdeling er beliggende. </P>  \r\n\r\n<P CLASS=PUNKT> <B>8.</B> </P>  \r\n\r\n<P>Pengeinstituttet er ikke ansvarlig for tab eller skade, der skyldes  \r\n\r\n lovforskrifter, myndighedsforanstaltninger eller lignende, indtruffet eller  \r\n\r\n truende krig, oprør, borgerlige uroligheder, naturkatastrofer, strejke,  \r\n\r\n lockout, boykot og blokade, uanset om pengeinstituttet selv er part i  \r\n\r\n konflikten, herunder at denne kun rammer dele af pengeinstituttets  \r\n\r\n funktioner. </P>  \r\n\r\n<P CLASS=PUNKT> <B>9.</B> </P>  \r\n\r\n<P>Pengeinstituttets krav mod Styrelsen for Statens Uddannelsesstøtte bevares  \r\n\r\n i fuldt omfang, selv om det undlader at anmelde studielånskravet i låntagers  \r\n\r\n konkurs-, akkord-, gældssanerings-, likvidations-, eller dødsbo eller efter  \r\n\r\n proklama udstedt i anden anledning. </P>  \r\n\r\n<P CLASS=PUNKT> <B>10.</B> </P>  \r\n\r\n<P>Gældsbeviset kan tjene som grundlag for tvangsfuldbyrdelse, jfr.  \r\n\r\n retsplejelovens § 478, stk. 1, nr. 5. </P>  \r\n\r\n<PRE>  \r\n\r\n BILAG 3  \r\n\r\n  Aftale om tilbagebetaling af statsgaranteret studielån  \r\n\r\n Dato:  \r\n\r\n ---------------------------------------------------------------------  \r\n\r\n Navne- og     Cpr.nr.         Reg.nr.-kontonr.:  \r\n\r\n adresse-      -------------------------------------------------------  \r\n\r\n oplysninger   Underskrevne:    Pengeinstituttets navn og adresse:  \r\n\r\n m.v.  \r\n\r\n --------------------------------------------------------------------  \r\n\r\n Gældens          Som har optaget statsgaranteret  \r\n\r\n størrelse        studielån stort                kr.  \r\n\r\n                  + påløbne renter indtil den    kr.---i alt  kr.---  \r\n\r\n ---------------------------------------------------------------------  \r\n\r\n Tilbage-         erklærer sig herved indforstået med, at ovennævnte  \r\n\r\n betaling         beløb + påløbende renter tilbagebetales på følgende  \r\n\r\n                  måde:  \r\n\r\n ---------------------------------------------------------------------  \r\n\r\n månedlig ydelse    første gang den   Ved allerede aftalt ændring af  \r\n\r\n                                      ydelsen anføres tidspunkt for  \r\n\r\n                                      sidste indbetaling af  \r\n\r\n  kr.------              ------       midlertidig aftalt ydelse------  \r\n\r\n --------------------------------------------------------------------  \r\n\r\n Månedlig     aftalt afviklings-      Tilbagebetalingen udsættes  \r\n\r\n ydelse       tid (år)                normalt, hvis låntager  \r\n\r\n herefter                             senere påbegynder eller  \r\n\r\n                                      genoptager en offentlig  \r\n\r\n                                      anerkendt heltidsuddannelse  \r\n\r\n                                      af mindst 3 måneders  \r\n\r\n kr.------         ------             varighed.  \r\n\r\n ---------------------------------------------------------------------  \r\n\r\n Særlige      Ydelsen debiteres       Restgælden forrentes  \r\n\r\n bestemmelser kontonr.:------         med den af penge-  \r\n\r\n                                      instituttet til enhver  \r\n\r\n                                      tid fastsatte rente,  \r\n\r\n                                      for tiden  \r\n\r\n --------------------------------------------------------------------  \r\n\r\n Skattemæssige      Med henblik på beregning af det årlige  \r\n\r\n forhold            fradragsberettigede rentebeløb på  \r\n\r\n                    selvangivelsen aftales den med &#187;X&#171; mærkede  \r\n\r\n                    anvendelse af lånets ydelser:  \r\n\r\n                       Ingen særlig aftale - de fradragsberettigede  \r\n\r\n                       renteudgifter udgør:  \r\n\r\n              (Årets ydelser x  studietidens renter) + årets renter,  \r\n\r\n                  hovedstol + studietidens renter  \r\n\r\n                       idet det bemærkes, at denne beregningsmetode  \r\n\r\n                       kun kan anvendes, indtil alle tilskrevne  \r\n\r\n                       renter i studietiden er fratrukket på  \r\n\r\n                       selvangivelsen. I den efterfølgende periode  \r\n\r\n                       kan alene årets renter fratrækkes.  \r\n\r\n                       Ydelserne anvendes først til nedbringelse  \r\n\r\n                       af de renter, som er tilskrevet efter, at  \r\n\r\n                       afviklingen er påbegyndt, og derefter  \r\n\r\n                       til nedbringelse af de renter, som er  \r\n\r\n                       tilskrevet, inden afviklingen er påbegyndt.  \r\n\r\n                       Ydelserne anvendes først til nedbringelse af  \r\n\r\n                       de renter, som er tilskrevet, inden  \r\n\r\n                       afviklingen er påbegyndt.  \r\n\r\n                       Ydelserne anvendes først til nedbringelse  \r\n\r\n                       af de renter, som er tilskrevet, efter  \r\n\r\n                       at afviklingen er påbegyndt, og resten  \r\n\r\n                       af årets ydelser anvendes derefter  \r\n\r\n                       forholdsmæssigt (jfr. ovennævnte  \r\n\r\n                       brøkstreg) til nedbringelse af de  \r\n\r\n                       renter, som er tilskrevet, inden  \r\n\r\n                       afviklingen er påbegyndt, og afdrag  \r\n\r\n                       på hovedstolen.  \r\n\r\n                       Anden aftale:  \r\n\r\n                       Hvis der ikke er sat kryds ud for  \r\n\r\n                       nogen af aftaleformerne, vil  \r\n\r\n                       førstnævnte aftale være  \r\n\r\n                       gældende.  \r\n\r\n Underskrift    I øvrigt vedstås gældsbrevet i alle ord og punkter,  \r\n\r\n ---------------, den---------------------------------og-------------  \r\n\r\n -----------       Låntagers stilling     Underskrift  \r\n\r\n 1. blad (blåt) til pengeinstituttet  \r\n\r\n 2. blad (rødt). Låntagers kopi  \r\n\r\n 3. blad (grønt). SU-styrelsens sagskopi  \r\n\r\n    BILAG 4  \r\n\r\n Pengeinstituttets navn,  \r\n\r\n afdeling,  \r\n\r\n adresse,  \r\n\r\n telf.nr. +  \r\n\r\n postgirokontonr.  \r\n\r\n Styrelsen for Statens Uddannelsesstøtte                     Dato  \r\n\r\n Danasvej 30  \r\n\r\n 1910 Frederiksberg C.  \r\n\r\n ---------------------------------------------------------------------  \r\n\r\n Vedrørende statsgaranteret studielån       Reg.nr.     Konto nr.  \r\n\r\n --------------------------------------------------------------------  \r\n\r\n Låntagers navn                             Cpr.nr.  \r\n\r\n --------------------------------------------------------------------  \r\n\r\n Låntagers adresse  \r\n\r\n --------------------------------------------------------------------  \r\n\r\n Ovennævnte studielån er den               overført hertil fra:  \r\n\r\n --------------------------------------------------------------------  \r\n\r\n Pengeinstitut, afdeling         Reg.nr  \r\n\r\n                                 Konto.nr.  \r\n\r\n Modtager låntager tilskud til afviklingen ?    Ja  \r\n\r\n                                                Nej  \r\n\r\n                                                Ved ikke  \r\n\r\n</PRE>  \r\n\r\n</DIV>",
    "isHistorical": true,
    "editorialNotes": [
        "(* 1) Administrationen af statens garantiforpligtelse for studielån i pengeinstitutter er overgået til Hypotekbanken. Vejledninger o.ling. på området indlægges derfor ikke længere i Undervisningsministeriets baser i Retsinformation"
    ],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19882215254"
        },
        {
            "displayName": "Entydig dokumentidentifikation",
            "displayValue": "CM035575"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22152"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "14/07/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Styrelsen for Statens Uddannelsesstøtte"
        },
        {
            "displayName": "Ressortministeriets journalnummer",
            "displayValue": "2-02-012"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}