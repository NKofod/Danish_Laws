{
    "id": 61945,
    "title": "Cirkulære om omkostningsdækning af udgifter til sagkyndig bistand i skattesager (Til de statslige told- og skattemyndigheder) ",
    "documentTypeId": "140",
    "isSagsforlobPeriodValid": false,
    "shortName": "CIR nr 90 af 24/05/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om omkostningsdækning af udgifter til  \r\n\r\n sagkyndig bistand i skattesager </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til de statslige told- og  \r\n\r\n skattemyndigheder) </P>  \r\n\r\n<BR>  \r\n\r\n<P>Efter lov om omkostningsdækning af udgifter til sagkyndig bistand </P>  \r\n\r\n<P>i skattesager, jf. lovbekendtgørelse nr. 330 af 3. maj 1994, yder det  \r\n\r\n offentlige et tilskud til dækning af udgifter, den enkelte borger har afholdt  \r\n\r\n til sagkyndig bistand m.v. ved klage til Landsskatteretten i visse  \r\n\r\n skattesager eller ved at indbringe sådanne skattesager for domstolene. </P>  \r\n\r\n<P>Tilskuddet, der er skattefrit, ydes med en procentdel af de  \r\n\r\n tilskudsberettigede udgifter, således at borgeren omtrent stilles som om der  \r\n\r\n var fradragsret for udgiften. </P>  \r\n\r\n<P>Samtidig indeholder loven et generelt forbud mod at fradrage udgifter til  \r\n\r\n bistand i skattesager ved indkomstopgørelsen. </P>  \r\n\r\n<P CLASS=PUNKT> <B>1.</B> Sagstyper, hvortil der ydes tilskud </P>  \r\n\r\n<P>1.1. Tilskud ydes til domstolsbehandling af eller klage til  \r\n\r\n Landsskatteretten over spørgsmål, der efter deres art kan indbringes for  \r\n\r\n Landsskatteretten, bortset fra klager over vurdering af fast ejendom. </P>  \r\n\r\n<P>Der ydes ikke tilskud til klage til skatteankenævn. </P>  \r\n\r\n<P> <B>1.2.</B> De sagstyper, der ydes tilskud til, er, jf.  \r\n\r\n skattestyrelseslovens § 23, stk. 1, nr. 1-2 og 4-6, og § 4, stk. 5, spørgsmål  \r\n\r\n om (* 1): </P>  \r\n\r\n<UL CLASS=PLAIN-LIST>  \r\n\r\n<LI>1) Skatteansættelse af indkomst og formue, herunder spørgsmål om  \r\n\r\n skattepligt og om skatteberegning. </LI>  \r\n\r\n<LI>2) Værdiansættelse af aktiver og passiver efter kildeskattelovens § 16,  \r\n\r\n stk. 4, beregning af passivposter og bindende forhåndsbesked efter  \r\n\r\n kildeskattelovens § 33 A i dødsboer. </LI>  \r\n\r\n<LI>3) Værdiansættelser ved gaveafgiftsberegning. </LI>  \r\n\r\n<LI>4) Bindende forhåndsbesked. </LI>  \r\n\r\n<LI>5) Andre afgørelser, der ifølge lovgivningen kan indbringes for  \r\n\r\n Landsskatteretten. </LI>  \r\n\r\n<LI>6) Klager over afslag på anmodning om genoptagelse af skatteansættelser.  \r\n\r\n</LI>  \r\n\r\n</UL>  \r\n\r\n<P>Som eksempel på sager, der er omfattet af nr. 5, kan nævnes: </P>  \r\n\r\n<P>- Pensionsbeskatningslovens § 39 om prøvelse af en beregnet  \r\n\r\n pensionsafgift. (* 2) </P>  \r\n\r\n<P>- Realrenteafgiftslovens § 18 om prøvelse af en beregnet realrenteafgift.  \r\n\r\n (* 3) </P>  \r\n\r\n<P>- Frigørelsesafgiftslovens § 18 om prøvelse af en beregnet  \r\n\r\n frigørelsesafgift. (* 4) </P>  \r\n\r\n<P>Landsskatteretten kan efter skattestyrelseslovens § 24 behandle en klage  \r\n\r\n over skatteansættelse af indkomst eller formue, når den klageberettigede  \r\n\r\n mener, at </P>  \r\n\r\n<UL CLASS=PLAIN-LIST>  \r\n\r\n<LI>1) den pågældende ikke er skattepligtig efter lovgivningens regler om  \r\n\r\n indkomst- og formueskattepligt til staten, </LI>  \r\n\r\n<LI>2) ansættelsen er ugyldig på grund af formelle fejl, </LI>  \r\n\r\n<LI>3) den skattepligtiges indkomst eller formue er ansat forkert eller </LI>  \r\n\r\n<LI>4) den skattepligtiges indkomst- eller formueskat er beregnet forkert.  \r\n\r\n</LI>  \r\n\r\n</UL>  \r\n\r\n<P> <B>1.3.</B> Uden for Landsskatterettens kompetence ligger bl.a spørgsmål  \r\n\r\n om skatteopkrævning; fastsættelse af beløb, der betales i  \r\n\r\n efterbetalingssager, jf. statsskattelovens § 42 (* 5); sager om  \r\n\r\n forskudsregistrering; sager om skattetillæg for ikke at selvangive rettidigt;  \r\n\r\n sager vedrørende strafansvar for urigtig selvangivelse. </P>  \r\n\r\n<P> <B>1.4.</B> Foruden at skattesagen efter sin art skal kunne indbringes  \r\n\r\n for Landsskatteretten, skal der være tale om en sag mellem en skattemyndighed  \r\n\r\n og en fysisk eller juridisk person. Der ydes således ikke tilskud til  \r\n\r\n udgifter vedrørende udfærdigelse af selvangivelse eller til almindelig  \r\n\r\n rådgivning om skattespørgsmål. </P>  \r\n\r\n<P CLASS=PUNKT> <B>2.</B> Udgifter, hvortil der ydes tilskud </P>  \r\n\r\n<P>2.1. Der ydes kun tilskud til udgifter, der er betalt, herunder til  \r\n\r\n a'contobetalinger. </P>  \r\n\r\n<P>Tilskud ydes uanset om klagen eller sagsanlægget føres igennem til en  \r\n\r\n kendelse eller til en dom. Det afgørende er, at de udgifter, der er betalt og  \r\n\r\n som der søges tilskud til, udelukkende vedrører en klage til  \r\n\r\n Landsskatteretten/et sagsanlæg for en domstol. </P>  \r\n\r\n<P>Eksempelvis er en skattepligtig - for at opnå tilskud - ikke tvunget til  \r\n\r\n at føre en sag igennem til formel afgørelse, hvis den skattepligtige allerede  \r\n\r\n under myndighedens indledende sagsbehandling kan se, at sagen er tabt. </P>  \r\n\r\n<P> <B>2.2.</B> De udgifter, der ydes tilskud til, er som udgangspunkt  \r\n\r\n udgifter til køb af sagkyndig bistand. </P>  \r\n\r\n<P>Den sagkyndige bistand skal efter loven være ydet af advokat,  \r\n\r\n statsautoriseret eller registreret revisor, en konsulent i driftsøkonomi, jf.  \r\n\r\n § 5, stk. 1, nr. 6, i lov om tilskud til jordbrugets konsulentvirksomhed, et  \r\n\r\n medlem af Foreningen Danske Revisorer eller af en person, der kan sidestilles  \r\n\r\n hermed. </P>  \r\n\r\n<P>Det beror på en konkret bedømmelse, om en person kan sidestilles med den  \r\n\r\n ovenfor angivne personkreds. Normalt vil en person, som opfylder  \r\n\r\n betingelserne for at udøve erhverv som advokat, revisor eller konsulent i  \r\n\r\n driftsøkonomi, kunne sidestilles med disse erhvervsgrupper, selv om den  \r\n\r\n pågældende ikke aktuelt udøver sit erhverv. Kan en person dokumentere  \r\n\r\n personlig uddannelse og praktisk erfaring i behandling af skattesager, vil  \r\n\r\n den pågældende normalt blive godkendt som sagkyndig. </P>  \r\n\r\n<P> <B>2.3.</B> Fører borgeren selv skattesagen, ydes der ikke tilskud til  \r\n\r\n udgifter, der svarer til den pågældendes tidsforbrug, f.eks. udmålt som tabt  \r\n\r\n arbejdsfortjeneste. </P>  \r\n\r\n<P>Der ydes heller ikke tilskud til den pågældendes egne udgifter til f.eks.  \r\n\r\n rejse, porto, telefon eller lignende. </P>  \r\n\r\n<P>Der ydes endvidere ikke tilskud til udgifter ved bistand fra en person,  \r\n\r\n der er ansat hos den, som skattesagen vedrører. </P>  \r\n\r\n<P> <B>2.4.</B> Ud over udgifter til sagkyndig bistand ydes der tilskud til  \r\n\r\n retsafgifter - bortset fra gebyr til Landsskatteretten, jf.  \r\n\r\n skattestyrelseslovens § 25, stk. 4, - udgifter til syn og skøn samt udgifter  \r\n\r\n til sagkyndige erklæringer og andet bevismateriale. Det er uden betydning, om  \r\n\r\n en sagkyndig erklæring indhentes fra en person, der ikke tilhører den i § 1,  \r\n\r\n stk. 2, angivne kreds af sagkyndige. </P>  \r\n\r\n<P>Godtgjorte omkostninger fragår i de udgifter, der ydes tilskud til. Der  \r\n\r\n kan være tale om sagsomkostninger, som retten efter retsplejelovens § 312 har  \r\n\r\n pålagt den tabende part at erstatte den vindende part, eller tilskud fra en  \r\n\r\n organisation eller lignende. Moms, der kan fradrages som indgående moms, kan  \r\n\r\n ikke medregnes ved opgørelsen af de tilskudsberettigede udgifter. </P>  \r\n\r\n<P>Der ydes ikke tilskud til sagsomkostninger, som retten pålægger en part at  \r\n\r\n betale. Det betyder bl.a., at der ikke ydes tilskud til de omkostninger,  \r\n\r\n retten efter retsplejelovens § 312 pålægger den tabende part at erstatte den  \r\n\r\n vindende part, eller til rettergangsbøder. </P>  \r\n\r\n<P> <B>2.5.</B> Indgår der i en skattesag spørgsmål, der ikke er omfattet af  \r\n\r\n tilskudsordningen, f.eks. spørgsmål om vurdering af fast ejendom, skal der  \r\n\r\n foretages en opdeling af de afholdte udgifter og eventuelt godtgjorte  \r\n\r\n omkostninger. </P>  \r\n\r\n<P>Indgår der i en straffesag for domstolene spørgsmål om skatteansættelse  \r\n\r\n m.v., der efter sin art kunne have været behandlet af Landsskatteretten, ydes  \r\n\r\n der tilskud til de udgifter til sagkyndig bistand m.v., der forholdsmæssigt  \r\n\r\n kan henføres til domstolsbehandlingen af disse spørgsmål. </P>  \r\n\r\n<P>Normalt vil arbejdets omfang, tidsforbruget og eventuelt partens  \r\n\r\n økonomiske interesse vedrørende sagens forskellige spørgsmål kunne danne  \r\n\r\n udgangspunkt for fordelingen af udgifterne til den sagkyndige bistand. </P>  \r\n\r\n<P> <B>2.6.</B> Der er tilbagebetalingspligt, hvis en udgift, hvortil der er  \r\n\r\n ydet tilskud, efterfølgende godtgøres på anden måde, f.eks. af en fond. </P>  \r\n\r\n<P CLASS=PUNKT> <B>3.</B> Den tilskudsberettigede </P>  \r\n\r\n<P>Formålet med omkostningsdækningen er gennem en tilskudsordning at stille  \r\n\r\n den, der har afholdt udgifter ved at klage til Landskatteretten eller  \r\n\r\n indbringe en skattesag for domstolene, som om den pågældende havde fradragret  \r\n\r\n for disse udgifter. Tilskudsretten tilkommer således kun den skattepligtige i  \r\n\r\n det påklagede forhold. </P>  \r\n\r\n<P>Det er uden betydning for tilskudsretten, om den pågældende på tidspunktet  \r\n\r\n for regningens betaling stadig er skattepligtig her til landet. </P>  \r\n\r\n<P>Tilskudsberettiget er derimod ikke f.eks. en mandatar som nævnt i  \r\n\r\n retsplejelovens kapitel 25. </P>  \r\n\r\n<P CLASS=PUNKT> <B>4.</B> Tilskuddet </P>  \r\n\r\n<P>4.1. Tilskuddet udgør - bortset fra det nedenfor under punkt 4.2. nævnte  \r\n\r\n tilfælde - 44 pct. af de tilskudsberettigede udgifter for fysiske personer og  \r\n\r\n 34 pct. for juridiske personer. </P>  \r\n\r\n<P>For regninger, der betales efter udgangen af 1997, er tilskudsprocenten  \r\n\r\n for fysiske personer reduceret fra 44 til 38. </P>  \r\n\r\n<P>Tilskuddet er skattefrit. </P>  \r\n\r\n<P> <B>4.2.</B> Landsskatteretten kan efter § 3, stk. 4, i den enkelte  \r\n\r\n klagesag bestemme, at udgifter afholdt til syn og skøn skal dækkes fuldt ud  \r\n\r\n ved tilskud fra det offentlige, og ikke kun med den ovenfor under punkt 4.1.  \r\n\r\n nævnte procentsats. </P>  \r\n\r\n<P>Bestemmelsen vil kunne anvendes i tilfælde, hvor afholdelse af syn og skøn  \r\n\r\n har tilført eller skønnes at kunne tilføre sagen væsentlige nye oplysninger,  \r\n\r\n der ikke mere hensigtsmæssigt har kunnet eller kan indhentes på anden måde.  \r\n\r\n</P>  \r\n\r\n<P>Landsskatterettens beslutning efter § 3, stk. 4, meddeles særskilt. </P>  \r\n\r\n<P> <B>4.3.</B> Efter loven kan der ikke disponeres over krav på tilskud  \r\n\r\n efter omkostningsdækningsloven. </P>  \r\n\r\n<P>Kravet kan heller ikke gøres til genstand for retsforfølgning. Dette  \r\n\r\n gælder også det offentliges adgang til modregning, f.eks. af krav på betaling  \r\n\r\n af restskat. </P>  \r\n\r\n<P>Først når tilskuddet er udbetalt, kan der disponeres over beløbet. </P>  \r\n\r\n<P CLASS=PUNKT> <B>5.</B> Fradragsret </P>  \r\n\r\n<P>5.1. I lovens § 2 bestemmes generelt, at udgifter til sagkyndig bistand i  \r\n\r\n skattesager ikke kan fradrages ved indkomstopgørelsen. </P>  \r\n\r\n<P>Denne fradragsbegrænsning omfatter ikke kun udgifter, hvortil der ydes  \r\n\r\n tilskud, dvs. udgifter vedrørende domstolssager og klager til  \r\n\r\n Landsskatteretten, men også udgifter vedrørende sager i skatteankenævn og i  \r\n\r\n den kommunale skattemyndighed, samt sager i Ligningsrådet, Told- og  \r\n\r\n Skattestyrelsen og told- og skatteregioner. </P>  \r\n\r\n<P> <B>5.2.</B> Fradragsbegrænsningen omfatter ikke udgifter til almindelig  \r\n\r\n skatterådgivning eller til udfærdigelse af selvangivelse. Det vil bero på en  \r\n\r\n fortolkning af de almindelige bestemmelser om fradrag for driftsomkostninger,  \r\n\r\n om sådanne udgifter kan fradrages. </P>  \r\n\r\n<P CLASS=PUNKT> <B>6.</B> Administration </P>  \r\n\r\n<P>6.1. Tilskudsordningen administreres af de statslige told- og  \r\n\r\n skattemyndigheder. </P>  \r\n\r\n<P>Ansøgning om tilskud indgives til told- og skatteregionen i det område,  \r\n\r\n hvor den skattepligtige bor på ansøgningstidspunktet. Er den skattepligtige  \r\n\r\n fraflyttet landet, indgives ansøgningen til told- og skatteregionen i det  \r\n\r\n område, hvor den skattepligtige boede frem til udrejsen. </P>  \r\n\r\n<P>Ansøgningen indgives på en af Told- og Skattestyrelsen udarbejdet særlig  \r\n\r\n blanket. Blanketten vedlægges en kopi af den betalte regning. </P>  \r\n\r\n<P>Tilskuddet udbetales af told- og skatteregionen. Regionen kan før  \r\n\r\n udbetalingen kræve nærmere dokumentation af udgiften. </P>  \r\n\r\n<P>Tilskuddet udbetales til den skattepligtige, jf. ovenfor under punkt 3.  \r\n\r\n</P>  \r\n\r\n<P> <B>6.2.</B> Efter loven afgives oplysninger til brug for beregning af  \r\n\r\n omkostningsdækning under strafansvar. </P>  \r\n\r\n<P> <B>6.3.</B> En told- og skatteregions afgørelse om omkostningsdækning kan  \r\n\r\n påklages til Told- og Skattestyrelsen, hvis afgørelse ikke kan indbringes for  \r\n\r\n anden administrativ myndighed. </P>  \r\n\r\n<P CLASS=PUNKT> <B>7.</B> Ikrafttræden m.v. </P>  \r\n\r\n<P>7.1. Cirkulæret træder i kraft den 15. juni 1994. </P>  \r\n\r\n<P> <B>7.2.</B> Samtidig ophæves cirkulære nr. 86 af 24. maj 1993 om  \r\n\r\n omkostningsdækning af udgifter til sagkyndig bistand i skattesager. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skatteministeriet, den 24. maj 1994 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Peter Loft </P>  \r\n\r\n<P CLASS=MINISTER ALIGN=RIGHT>/ Kaj Lotz </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Bekendtgørelse af lov om skattemyndighedernes organisation og  \r\n\r\n opgaver m.v. (skattestyrelsesloven) har været offentliggjort i Lovtidende A  \r\n\r\n som nr. 824 med datering 19. december 1989, som forefindes i Retsinformation.  \r\n\r\n</P>  \r\n\r\n<P>(* 2) Bekendtgørelse af lov om beskatning af pensionsordninger m.v. har  \r\n\r\n været offentliggjort i Lovtidende A som nr. 664 med datering 16. august 1993,  \r\n\r\n samt forefindes i Retsinformation. </P>  \r\n\r\n<P>(* 3) Bekendtgørelse af lov om en realrenteafgift af visse  \r\n\r\n pensionskapitaler m.v. har været offentliggjort i Lovtidende A som nr. 702  \r\n\r\n med datering 2. september 1993, samt forefindes i Retsinformation. </P>  \r\n\r\n<P>(* 4) Bekendtgørelse af lov om frigørelsesafgift m.v. af fast ejendom har  \r\n\r\n været offentliggjort i Lovtidende A som nr. 549 med datering 9. juli 1991,  \r\n\r\n samt forefindes i Retsinformation. </P>  \r\n\r\n<P>(* 5) Bekendtgørelse af lov om Indkomst- og Formueskat til Staten har  \r\n\r\n været offentliggjort i Lovtidende A som nr. 149 med datering 10. april 1922,  \r\n\r\n samt forefindes i Retsinformation. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/06/1994"
        },
        {
            "displayName": "Accession",
            "displayValue": "C19940009009"
        },
        {
            "displayName": "Entydig dokumentidentifikation",
            "displayValue": "CM020931"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/07/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "90"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "24/05/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skattemin. j.nr. 4.94-712-29"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}