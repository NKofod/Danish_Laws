{
    "id": 86093,
    "title": "Meddelelse om forsøgsordning med behandling af personer, der har begået visse seksualforbrydelser, som alternativ til frihedsstraf (* 1) ",
    "documentTypeId": "720",
    "isSagsforlobPeriodValid": false,
    "shortName": "MED nr 11401 af 17/09/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse om forsøgsordning med behandling af  \r\n\r\n personer, der har begået visse seksualforbrydelser, som alternativ til  \r\n\r\n frihedsstraf (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B> 1. </B> Ved lov nr. 274 af 15. april 1997 om ændring af straffeloven,  \r\n\r\n retsplejeloven og lov om udlægning af åndssvageforsorgen og den øvrige  \r\n\r\n særforsorg m.v. (Samfundstjeneste og forstærket indsats mod  \r\n\r\n seksualforbrydelser) er der sket en mindre lempelse af betingelserne for at  \r\n\r\n anvende forvaring efter straffelovens § 70. </P>  \r\n\r\n<P> <B> 2. </B> I tilknytning til denne lovændring er det i  \r\n\r\n Justitsministeriets bemærkninger til lovforslaget forudsat, at der  \r\n\r\n iværksættes forskellige administrative foranstaltninger, herunder en  \r\n\r\n forsøgsordning med behandling af personer, der har begået visse  \r\n\r\n seksualforbrydelser (navnlig incest), som alternativ til frihedsstraf.  \r\n\r\n Forsøgsordningen forudsættes at strække sig over mindst tre år. </P>  \r\n\r\n<P>Forsøgsordningen træder i kraft den 1. oktober 1997. </P>  \r\n\r\n<P> <B> 3. </B> Forsøgsordningen omfatter personer, der har begået  \r\n\r\n seksualforbrydelser, uden at forholdet dog omfatter vold eller ulovlig tvang.  \r\n\r\n I bemærkningerne til loven opregnes følgende forbrydelser, der navnlig kan  \r\n\r\n indgå i forsøgsordningen: </P>  \r\n\r\n<P>- incestkriminalitet, jf. straffelovens § 210, og &quot;adoptiv- eller  \r\n\r\n stedbarnsincest&quot;, jf. straffelovens § 223, stk. 1, </P>  \r\n\r\n<P>- grovere former for blufærdighedskrænkelse, jf. straffelovens § 232, </P>  \r\n\r\n<P>- samleje med et barn under 18 år, der er den pågældendes plejebarn eller  \r\n\r\n er betroet den pågældende til undervisning eller opdragelse, jf.  \r\n\r\n straffelovens § 223, stk. 1, samt </P>  \r\n\r\n<P>- samleje med en person, der er indsat eller anbragt i et fængsel, en  \r\n\r\n børne- eller ungdomsinstitution, et psykiatrisk hospital, en institution for  \r\n\r\n personer med vidtgående psykiske handicap eller lignende, jf. straffelovens §  \r\n\r\n 219. </P>  \r\n\r\n<P>Det fremgår endvidere, at forsøgsordningen i almindelighed forudsættes at  \r\n\r\n komme på tale som alternativ til ubetinget fængselsstraf på fra 4-6 måneder  \r\n\r\n og op til omkring 1 1/2 år. </P>  \r\n\r\n<P> <B> 4. </B> Forsøgsordningen gennemføres på grundlag af de gældende  \r\n\r\n regler i straffeloven om betingede domme. En betinget dom med vilkår om  \r\n\r\n behandling under forsøgsordningen vil forudsætte, at den kriminelle efter en  \r\n\r\n individuel vurdering findes egnet og motiveret til at gennemføre vilkåret.  \r\n\r\n</P>  \r\n\r\n<P>Behandlingen vil finde sted på een af de tre behandlingsinstitutioner, der  \r\n\r\n deltager i forsøgsordningen. Der er tale om et landsdækkende  \r\n\r\n behandlingsnetværk bestående af klinikker placeret ved Rigshospitalet  \r\n\r\n (Sexologisk Klinik), Psykiatrisk Hospital i Århus (Retspsykiatrisk Afdeling)  \r\n\r\n og på Odense Universitetshospital (Psykoterapeutisk Afdeling). Behandlingen  \r\n\r\n skal på disse behandlingsinstitutioner varetages af sexologisk  \r\n\r\n specialkyndige. </P>  \r\n\r\n<P>Der oprettes visitationsudvalg bestående af repræsentanter for de tre  \r\n\r\n behandlingsinstitutioner og kriminalforsorgen og en repræsentant for  \r\n\r\n socialforvaltningen i sigtedes hjemkommune. Visitationsudvalget skal foretage  \r\n\r\n en nærmere vurdering af den kriminelles egnethed og motivering til at indgå i  \r\n\r\n et behandlingsforløb på grundlag af en indhentet mentalerklæring, jf.  \r\n\r\n retsplejelovens § 809. Visitationsudvalgets indstilling til brug for rettens  \r\n\r\n behandling af straffesagen skal indeholde en individuel behandlingsplan. </P>  \r\n\r\n<P> <B> 5. </B> I den betingede dom med vilkår om behandling skal længden af  \r\n\r\n behandlingsperioden fastsættes. Et behandlingsforløb forudsættes at vare  \r\n\r\n mindst to år og vil typisk bestå af tre faser: </P>  \r\n\r\n<UL CLASS=PLAIN-LIST>  \r\n\r\n<LI>1) et indledende ophold af 3-6 måneders varighed i en af  \r\n\r\n kriminalforsorgens pensioner eller eventuelt i en (amts)kommunal institution.  \r\n\r\n Ved en kombinationsdom vil institutionsopholdet blive erstattet af et  \r\n\r\n fængselsophold, hvor den ubetingede del af straffen afsones. I denne periode  \r\n\r\n iværksættes behandlingen. </LI>  \r\n\r\n<LI>2) Ambulant behandling i ca. 1 år på en af behandlingsinstitutionerne,  \r\n\r\n</LI>  \r\n\r\n<LI>3) Tilsyn af kriminalforsorgen i yderligere 1/2 år eventuelt med betinget  \r\n\r\n vilkår om behandling. </LI>  \r\n\r\n</UL>  \r\n\r\n<P>Ophold i kriminalforsorgens pensioner i fase 1 kan ske på  \r\n\r\n &quot;almindelige vilkår&quot; eller &quot;fængselsvilkår&quot;. De såkaldte  \r\n\r\n &quot;fængselsvilkår&quot; begrænser den dømtes færden på samme måde som i et  \r\n\r\n åbent fængsel. Det indebærer, at den dømte skal opholde sig på pensionen  \r\n\r\n bortset fra aftalt fravær, hvilket kan begrænse sig til enkelte udgange,  \r\n\r\n f.eks. til behandling. Den dømte kan efter en konkret vurdering få frigang  \r\n\r\n til uddannelse eller arbejde. I bemærkningerne til lovforslaget forudsættes  \r\n\r\n det, at det indledende ophold af 3-6 måneders varighed på en pension under  \r\n\r\n kriminalforsorgen som udgangspunkt sker på &quot;fængselsvilkår&quot;. Dette  \r\n\r\n ophold vil således indeholde elementer af den angivne frihedsberøvende  \r\n\r\n karakter. </P>  \r\n\r\n<P> <B> 6. </B> I lovforslaget forudsættes det, at spørgsmål om behandling i  \r\n\r\n stedet for straf i reglen vil blive rejst af anklagemyndigheden,  \r\n\r\n kriminalforsorgen eller forsvareren. I praksis vil det formentlig være det  \r\n\r\n almindeligste, at politiet retter henvendelse til kriminalforsorgen, der  \r\n\r\n herefter tager initiativ til, at sagen behandles i visitationsudvalget. </P>  \r\n\r\n<P> <B>På denne baggrund fastsættes følgende retningslinier:</B>  </P>  \r\n\r\n<P> <B> 7. </B> I alle sager vedrørende seksualforbrydelser, som skønnes  \r\n\r\n omfattet af forsøgsordningen, jf. ovenfor pkt. 3, bør sigtede - så vidt  \r\n\r\n muligt allerede under sagens efterforskning - underrettes om, at der er  \r\n\r\n etableret en forsøgsordning med behandling som alternativ til frihedsstraf.  \r\n\r\n</P>  \r\n\r\n<P>Sigtede bør i den forbindelse afhøres om hans holdning til at gennemføre  \r\n\r\n de vilkår, der vil blive knyttet til en betinget dom. </P>  \r\n\r\n<P>Sigtede skal gøres bekendt med, at han har mulighed for at drøfte det  \r\n\r\n nærmere indhold af forsøgsordningen med en person fra en af de ovenfor under  \r\n\r\n pkt. 4 omtalte tre klinikker eller en repræsentant fra Kriminalforsorgen.  \r\n\r\n Såfremt han ønsker en sådan samtale, skal politiet/anklagemyndigheden rette  \r\n\r\n henvendelse til en af de nævnte klinikker og/eller til Kriminalforsorgen.  \r\n\r\n</P>  \r\n\r\n<P>Orienteringen om forsøgsordningen kan f.eks. ske under en politiafhøring  \r\n\r\n eller i retten under et retsmøde om fristforlængelse. </P>  \r\n\r\n<P>Det skal fremgå af en særskilt politirapport (eller retsbog), at sigtede  \r\n\r\n er blevet vejledt om forsøgsordningen, og om sigtede er indstillet på at  \r\n\r\n indgå i forsøgsordningen. </P>  \r\n\r\n<P>Direktoratet for Kriminalforsorgen har udarbejdet en informationsfolder om  \r\n\r\n forsøgsordningen. Folderen udleveres til sigtede. </P>  \r\n\r\n<P> <B> 8. </B> Såfremt sigtede ønsker at indgå i forsøgsordningen, skal der  \r\n\r\n hurtigst muligt indhentes en personundersøgelse fra kriminalforsorgen og  \r\n\r\n iværksættes en ambulant mentalundersøgelse ved en speciallæge i psykiatri.  \r\n\r\n</P>  \r\n\r\n<P>I det omfang mentalundersøgelsen ikke kan iværksættes i overensstemmelse  \r\n\r\n med den ordning, der benyttes i politikredsen, kan undersøgelsen iværksættes  \r\n\r\n ved henholdsvis Retspsykiatrisk afdeling på Middelfart Sygehus,  \r\n\r\n Retspsykiatrisk Hospital i Århus og Retspsykiatrisk Klinik i København. </P>  \r\n\r\n<P>Undersøgelserne bør så vidt muligt udfærdiges sideløbende. </P>  \r\n\r\n<P>Når mentalundersøgelsen er udfærdiget, videresendes den til den lokale  \r\n\r\n kriminalforsorgsafdeling, der herefter drager omsorg for, at  \r\n\r\n mentalundersøgelsen sammen med personundersøgelsen straks bliver videresendt  \r\n\r\n til formanden for det regionale visitationsudvalg. Formanden indkalder  \r\n\r\n herefter visitationsudvalgets medlemmer. </P>  \r\n\r\n<P>Der vil normalt ikke være behov for at forelægge mentalundersøgelsen for  \r\n\r\n Retslægerådet. </P>  \r\n\r\n<P>Anklagemyndigheden skal også iværksætte person- og mentalundersøgelse i  \r\n\r\n tilfælde, hvor anklagemyndigheden ud fra en konkret vurdering finder, at  \r\n\r\n straffen i den pågældende sag bør bære en ubetinget frihedsstraf. </P>  \r\n\r\n<P> <B> 9. </B> I tilfælde, hvor sigtede tilkendegiver, at han ikke ønsker at  \r\n\r\n deltage i forsøgsordningen, indhentes hverken personundersøgelse eller  \r\n\r\n mentalundersøgelse efter pkt. 8. Opmærksomheden henledes dog på, at der af  \r\n\r\n andre årsager kan være grundlag for at indhente enten en person- eller  \r\n\r\n mentalundersøgelse, jf. min Meddelelse 4/1992 og mit cirkulære nr. 268/1977.  \r\n\r\n</P>  \r\n\r\n<P> <B> 10. </B> I bemærkningerne til lovforslaget forudsættes det, at der  \r\n\r\n reageres hurtigt og mærkbart på overtrædelser af vilkår. Overtrædelser af  \r\n\r\n vilkår skal således hurtigst muligt indbringes for retten. Ved sagens  \r\n\r\n fremsendelse til retten anmodes om særlig hurtig berammelse. </P>  \r\n\r\n<P>Henning Fode </P>  \r\n\r\n</DIV>",
    "isHistorical": true,
    "editorialNotes": [
        "(* 1) Kundgjort i Meddelelser fra Rigsadvokaten. (Medd. nr. 6/97)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/1998"
        },
        {
            "displayName": "Accession",
            "displayValue": "C19971140132"
        },
        {
            "displayName": "Entydig dokumentidentifikation",
            "displayValue": "CM045813"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "21/09/2017"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11401"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "17/09/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsadvokaten"
        },
        {
            "displayName": "Ressortministeriets journalnummer",
            "displayValue": "Rigsadv. j.nr. G 2066"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}