{
    "id": 61809,
    "title": "Statsskattedirektoratets cirkulære vedrørende ligningskommissionernes adgang til at foretage skatteansættelser efter udløbet af ligningsfristen. (*1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 39 af 01/04/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedrørende  \r\n\r\n ligningskommissionernes adgang til at foretage skatteansættelser efter  \r\n\r\n udløbet af ligningsfristen. (*1) </H1>  \r\n\r\n<P></P>  \r\n\r\n<BR>  \r\n\r\n<P>Ved lov nr. 107 af 28. marts 1984 er skattestyrelseslovens § 15, stk. 2,  \r\n\r\n blevet ændret, således at det med virkning fra den 1. juli 1984 er blevet  \r\n\r\n overladt til ministeren for skatter og afgifter at fastsætte regler,  \r\n\r\n hvorefter ligningskommissionerne efter udløbet af fristen i  \r\n\r\n skattestyrelseslovens § 3, stk. 5 (tidligere § 5), skal kunne ændre  \r\n\r\n skatteansættelser og foretage nye, hvor sådanne tidligere med urette ikke er  \r\n\r\n blevet foretaget. </P>  \r\n\r\n<P>Ved skatte- og afgiftsministeriets bekendtgørelse nr. 318 af 13. juni 1984  \r\n\r\n som ændret ved bekendtgørelse nr. 139 af 20. marts 1986 er der givet sådanne  \r\n\r\n regler. I tilknytning hertil fastsættes følgende nærmere retningslinier: </P>  \r\n\r\n<P CLASS=PUNKT> <B>1.</B> Ligningskommissionerne skal - som hidtil - have  \r\n\r\n foretaget skatteansættelserne senest den 31. marts i det andet kalenderår  \r\n\r\n efter det indkomstår, som ansættelsen vedrører, jfr. skattestyrelseslovens §  \r\n\r\n 3, stk. 5. </P>  \r\n\r\n<P CLASS=PUNKT> <B>2.</B> Skatte- og afgiftsministeriets bekendtgørelse nr.  \r\n\r\n 318 åbner mulighed for, at en ligningskommission tager en skatteansættelse op  \r\n\r\n til prøvelse og ændring efter udløbet af denne frist. Dette gælder dog ikke i  \r\n\r\n det omfang, der af landsskatteretten, ligningsrådet, et amtsligningsråd eller  \r\n\r\n et skatteråd er taget stilling til ansættelsen, jfr. skattestyrelseslovens §  \r\n\r\n 15, stk. 2, 2. pkt. Herudover anfører bekendtgørelsen følgende begrænsninger:  \r\n\r\n</P>  \r\n\r\n<P>a. Forhøjelse af en skatteansættelse vil ikke kunne foretages, hvor  \r\n\r\n forhøjelsen må anses for at være af uvæsentlig betydning, jfr.  \r\n\r\n bekendtgørelsens § 1, stk. 1, litra a. Ved bedømmelsen af, om en forhøjelse  \r\n\r\n må anses for uvæsentlig, må der anlægges en samlet vurdering, idet både dens  \r\n\r\n forhold til den konkrete ansættelse og dens eventuelle følger for andre  \r\n\r\n skatteyderes ansættelser tages i betragtning. Forhøjelser, der andrager  \r\n\r\n mindre end 3.000 kr. i alt, må i almindelighed anses for uvæsentlige og kan  \r\n\r\n ikke foretages med hjemmel i bekendtgørelsen. </P>  \r\n\r\n<P>b. I tilfælde, hvor en ændring af en skatteansættelse kan have sammenhæng  \r\n\r\n med ansvarspådragende forhold, skal ligningskommissionen i underretningen til  \r\n\r\n skatteyderen om ansættelsen tilkendegive, at der ikke er taget stilling til  \r\n\r\n spørgsmålet om et eventuelt strafansvar efter skattekontrolloven. Er  \r\n\r\n ligningskommissionen i tvivl om, hvorvidt der kan gøres strafansvar gældende,  \r\n\r\n forelægges spørgsmålet for amtsskatteinspektoratet (statsskattedirektoratet)  \r\n\r\n inden udsendelsen af underretningen til skatteyderen om den påtænkte  \r\n\r\n ansættelse (&#187;agterskrivelsen&#171;). </P>  \r\n\r\n<P>Ændring af en skatteansættelse vil ikke kunne foretages, såfremt ændringen  \r\n\r\n har sammenhæng med ansvarspådragende forhold, og det skønnes, at sagen efter  \r\n\r\n sin art bør søges afsluttet som efterbetalingssag uden egentlig ændring af  \r\n\r\n skatteansættelsen, jfr. skattestyrelseslovens § 17 samt § 28 i  \r\n\r\n forretningsordenen for ligningsrådet og statsskattedirektoratet. </P>  \r\n\r\n<P>c. Ændring af en skatteansættelse vil ikke kunne foretages i tilfælde,  \r\n\r\n hvor ansættelsen er under behandling ved en højere skattemyndighed, jfr.  \r\n\r\n bekendtgørelsens § 1, stk. 1, litra c. Dette er ensbetydende med, at  \r\n\r\n ligningskommissionen i tilfælde, hvor en ansættelse, som behandles af  \r\n\r\n skatterådet, landsskatteretten eller en anden højere skattemyndighed, f.eks.  \r\n\r\n et amtsskatteinspektorat, må afvente behandlingen ved denne myndighed. Når  \r\n\r\n behandlingen er afsluttet, vil ligningskommissionen kunne foretage ændringer  \r\n\r\n i det omfang, der ikke er taget stilling til ansættelsen af den overordnede  \r\n\r\n myndighed. En ansættelse betragtes som værende under behandling i skatterådet  \r\n\r\n eller landsskatteretten, så snart klagen fra skatteyderen eller dennes  \r\n\r\n repræsentant er kommet frem til skatterådet respektive landsskatteretten.  \r\n\r\n</P>  \r\n\r\n<P CLASS=PUNKT> <B>3.</B> SD-cirkulære 1983-20 om amtsskatteinspektoraternes,  \r\n\r\n henholdsvis Københavns skatte- og registerforvaltnings behandling af  \r\n\r\n ansøgninger om genoptagelse af skatteansættelser opretholdes. Cirkulærets  \r\n\r\n retningslinier finder i fremtiden tilsvarende anvendelse på  \r\n\r\n ligningskommissionernes behandling af de omhandlede ansøgninger.  \r\n\r\n Opmærksomheden henledes især på pkt. 6, hvorefter ansøgninger, der begrundes  \r\n\r\n med henvisning til en afgørelse, hvorved landsskatteretten eller domstolene  \r\n\r\n har underkendt en hidtil fulgt praksis, skal forelægges for  \r\n\r\n statsskattedirektoratet, medmindre direktoratet allerede i cirkulære m.v. har  \r\n\r\n givet anvisning på, hvorledes afgørelsen skal tages i betragtning ved  \r\n\r\n skatteansættelsen, herunder ved genoptagelse af allerede foretagne  \r\n\r\n ansættelser. </P>  \r\n\r\n<P CLASS=PUNKT> <B>4.</B> Skatte- og afgiftsministeriets bekendtgørelse nr.  \r\n\r\n 318 af 13. juni 1984 åbner mulighed for, at en ligningskommission efter  \r\n\r\n udløbet af fristen i skattestyrelseslovens § 3, stk. 5, kan foretage en ny  \r\n\r\n ansættelse, hvor en sådan med urette ikke er foretaget tidligere, f.eks. på  \r\n\r\n grund af fejl eller udeladelser i mandtalslisten m.v., jfr. bekendtgørelsens  \r\n\r\n § 1, stk. 3. Af bestemmelsens sammenhæng med lovens regel fremgår, at  \r\n\r\n beføjelsen udelukkende tager hensyn til ansættelser, som ligningskommissionen  \r\n\r\n ikke har kunnet foretage i ligningsperioden, fordi den ikke har været bekendt  \r\n\r\n med, at den skattepligtige skulle ansættes til skat i kommunen. Bestemmelsen  \r\n\r\n giver således ikke adgang til at udskyde skatteansættelser til efter  \r\n\r\n ligningsfristens udløb. </P>  \r\n\r\n<P CLASS=PUNKT> <B>5.</B> Ligningskommissionen skal underrette  \r\n\r\n amtsskatteinspektoratet (statsskattedirektoratet) om en ansættelse, der  \r\n\r\n foretages i medfør af bekendtgørelse nr. 318 af 13. juni 1984, § 1, stk. 1,  \r\n\r\n når den skattepligtige på foranledning af den i skattestyrelseslovens § 3,  \r\n\r\n stk. 1, foreskrevne underretning har gjort indsigelse imod den varslede  \r\n\r\n ansættelse, og ikke siden udtrykkeligt har erklæret sig indforstået hermed.  \r\n\r\n Ligningskommissionen behøver dog ikke at underrette amtsskatteinspektoratet  \r\n\r\n (statsksattedirektoratet) om ændringer, som alene omfatter nedsættelser i  \r\n\r\n overensstemmelse med lov eller fast praksis, eller andre ændringer, som  \r\n\r\n direkte følger anvisninger fra ligningsrådet eller statsskattedirektoratet.  \r\n\r\n Ligningskommissionen skal tillige underrette amtsskatteinspektoratet  \r\n\r\n (statsskattedirektoratet) om ansættelser, der foretages efter  \r\n\r\n bekendtgørelsens § 1, stk. 1, i tilfælde, hvor der ikke foreligger behørig  \r\n\r\n selvangivelse, jfr. skattestyrelseslovens § 3, stk. 2, samt om ansættelser  \r\n\r\n foretaget i medfør af bekendtgørelsens § 1, stk. 3. Underretningen til  \r\n\r\n amtsskatteinspektoratet (statsskattedirektoratet) gives senest samtidig med  \r\n\r\n underretningen til den skattepligtige om den foretagne ansættelse.  \r\n\r\n Underretningen til amtsskatteinspektoratet (statsskattedirektoratet) gives  \r\n\r\n f.eks. i form af en kopi af underretningen til den skattepligtige. </P>  \r\n\r\n<P CLASS=PUNKT> <B>6.</B> Det er ikke hensigten, at amtsskatteinspektoraterne  \r\n\r\n (statsskattedirektoratet) skal foretage en vurdering af hver enkelt  \r\n\r\n ansættelse (ændring), men alene, at der skal udøves tilsyn med  \r\n\r\n ligningskommissionernes anvendelse af adgangen til at optage ansættelser  \r\n\r\n vedrørende ældre indkomstår. </P>  \r\n\r\n<P CLASS=PUNKT> <B>7.</B> Cirkulæret erstatter SD-cirkulære 1984-26 af 3.  \r\n\r\n juli 1984. </P>  \r\n\r\n<P>Hans Westerberg </P>  \r\n\r\n<P>Kim Lohse </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "(*1) SD-cir 10-1986"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/08/1986"
        },
        {
            "displayName": "Accession",
            "displayValue": "C19860003909"
        },
        {
            "displayName": "Entydig dokumentidentifikation",
            "displayValue": "CM020795"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "39"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "01/04/1986"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "J.NR. 4-8500-106 AFD.: Administration KONTOR: Information"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}