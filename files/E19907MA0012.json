{
    "id": 118169,
    "title": "MOMSVEJL., AFGØRELSER 1990   1094 MN. BYGGELÅNSRENTER, STEMPELOMKOSTNINGER MV ",
    "documentTypeId": "1490",
    "isSagsforlobPeriodValid": true,
    "shortName": "STV nr 20025 af 01/01/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>1094 Mn. Byggelånsrenter, stempelomkostninger mv  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>Der var rejst spørgsmål om, hvorvidt et byggeselskab skal betale moms af  \r\n\r\n byggelånsrenter, stempelomkostninger, omkostninger ved køb af byggegrund,  \r\n\r\n forrentning af byggegrund og advokatomkostninger i forbindelse med opførelse  \r\n\r\n af andelsboligbyggeri for fremmed regning. <BR>  \r\n\r\n</P>  \r\n\r\n<P>Grund og byggeri er solgt til andelsboligforeningen ved betinget skøde for  \r\n\r\n en fast pris. Prisen for grund og byggeri er specificeret i skødet. Ved  \r\n\r\n beregning af momsen for byggeriet er fra prisen ifølge skødet fratrukket dels  \r\n\r\n en kreditnota, dels grundprisen. Endvidere er fratrukket stempelomkostninger  \r\n\r\n til kreditforening og skøde, omkostninger til byggetilladelse og statens  \r\n\r\n promillegebyr. Den stempelomkostning, som sagen bl a drejede sig om, vedrører  \r\n\r\n byggeselskabets ejerpantebrev, der er lagt til sikkerhed for selskabets  \r\n\r\n byggekredit. <BR>  \r\n\r\n</P>  \r\n\r\n<P>Byggeselskabet anførte, at byggelånsrenterne og stempelomkostningen må  \r\n\r\n anses som et udlæg for andelsboligforeningen og dermed undtaget for  \r\n\r\n momspligten. Byggeselskabet anførte videre, at omkostninger til køb af  \r\n\r\n byggegrund, forrentning af grund fra købstidspunkt til afregning af salgssum  \r\n\r\n og advokatomkostninger ved salget ikke skal indgå i den momspligtige værdi  \r\n\r\n for byggeriet. <BR>  \r\n\r\n</P>  \r\n\r\n<P>Byggestyrelsen har meddelt, at byggeselskabets udgifter til  \r\n\r\n byggelånsrenter ved opførelse af private andelsboliger ikke kan anses som et  \r\n\r\n udlæg for andelsboligforeningen, der skal overtage byggeriet. <BR>  \r\n\r\n</P>  \r\n\r\n<P>Nævnet fandt, at der er tale om et nøglefærdigt projekt (byggeri), der  \r\n\r\n overdrages til andelsboligforeningen til en fast pris. Nævnet tiltrådte  \r\n\r\n endvidere, at alene vederlaget for byggeriet - men ikke grunden - skal  \r\n\r\n momses. Nævnet kunne derfor ikke acceptere, at omkostningen til  \r\n\r\n byggetilladelsen holdes uden for den momspligtige værdi. <BR>  \r\n\r\n</P>  \r\n\r\n<P>Nævnet traf afgørelse om, at hverken byggelånsrenterne eller  \r\n\r\n stempelomkostningen kan holdes uden for den momspligtige værdi. Nævnet fandt  \r\n\r\n ikke, at renterne kan sidestilles med kreditrenter efter momslovens § 7, stk  \r\n\r\n 3, men må anses som et finansieringstillæg, jf lovens § 7, stk 2, punkt f.  \r\n\r\n<BR>  \r\n\r\n</P>  \r\n\r\n<P>Nævnet fandt heller ikke, at omkostninger til køb af byggegrund,  \r\n\r\n forrentning af grund fra købstidspunkt til afregning af salgssum og  \r\n\r\n advokatomkostninger ved salget i en fastprissituation kan trækkes ud af den  \r\n\r\n byggesum, der skal momses. <BR>  \r\n\r\n</P>  \r\n\r\n<P>Nævnet understregede - som det gjorde i Mn.1037 - at det, der skal momses,  \r\n\r\n er det samlede vederlag, jf lovens § 7, stk 1, som bygherren skal betale for  \r\n\r\n byggeriet. <BR>  \r\n\r\n</P>  \r\n\r\n<P>At der i dette beløb indgår renter, visse stempelomkostninger samt en lang  \r\n\r\n række andre omkostninger, som byggeselskabet har afholdt og senere sammen med  \r\n\r\n sin avance (videre)debiterer bygherren, betyder ikke, at disse beløb af den  \r\n\r\n grund kan trækkes ud af beskatningsgrundlaget. <BR>  \r\n\r\n</P>  \r\n\r\n<P>De omhandlede omkostninger er efter nævnets opfattelse en integreret del  \r\n\r\n af købesummen i lighed med materiale og lønudgifter mv. <BR>  \r\n\r\n</P>  \r\n\r\n<P>Se således Mn.1037. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19907MA0012"
        },
        {
            "displayName": "Entydig dokumentidentifikation",
            "displayValue": "AN007127"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}