{
    "id": 111952,
    "title": "1997 LSF 122   FORSLAG TIL LOV OM ÆNDRING AF LOV OM SOCIAL BISTAND OG LOV OM AKTIV   SOCIALPOLITIK (RÅDIGHEDSVURDERING) ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 122",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 122 </P>  \r\n\r\n<P></P>  \r\n\r\n<P>Forslag til Lov om ændring af lov om social bistand og lov om aktiv  \r\n\r\n socialpolitik (Rådighedsvurdering) </P>  \r\n\r\n<P></P>  \r\n\r\n<P>Fremsat af socialministeren (Karen Jespersen) </P>  \r\n\r\n<P></P>  \r\n\r\n<P>den 5. december 1997 </P>  \r\n\r\n<P></P>  \r\n\r\n<P>Vedtaget ved tredjebehandling den 19. december 1997 </P>  \r\n\r\n<P></P>  \r\n\r\n<P><a href=\"document.aspx?accn=A19970111230\"> Lov nr. 1112 af 29/12/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om social bistand, jf. lovbekendtgørelse nr. 110 af 26. februar  \r\n\r\n 1996, som ændret senest ved § 6 i lov nr. 803 af 24. oktober 1997, foretages  \r\n\r\n følgende ændring: </P>  \r\n\r\n<P> <B>1.</B> Efter § 40 indsættes: </P>  \r\n\r\n<P> <B>&#187;§ 40 a.</B> Kommunalbestyrelsen sørger for, at personer, der får  \r\n\r\n kontanthjælp alene på grund af ledighed, bliver tilmeldt arbejdsformidlingen.  \r\n\r\n Kommunalbestyrelsen sørger endvidere for, at arbejdsformidlingen får  \r\n\r\n meddelelse, når hjælpen ophører. </P>  \r\n\r\n<P> <I>Stk. 2.</I> Socialministeren kan fastsætte regler om tilmelding og  \r\n\r\n afmelding til arbejdsformidlingen. </P>  \r\n\r\n<P> <B>§ 40 b.</B> Hvis en person, der får kontanthjælp, afslår et formidlet  \r\n\r\n arbejde eller udebliver fra en formidlingssamtale eller en kontaktdato på  \r\n\r\n arbejdsformidlingen, har kommunalbestyrelsen pligt til at vurdere, om den  \r\n\r\n pågældende fortsat opfylder betingelserne for hjælpen ved at udnytte sine  \r\n\r\n arbejdsmuligheder.&#171; </P>  \r\n\r\n<P> <B>§ 2</B>  </P>  \r\n\r\n<P>I lov nr. 455 af 10. juni 1997 om aktiv socialpolitik, som ændret ved § 8  \r\n\r\n i lov nr. 803 af 24. oktober 1997, foretages følgende ændringer: </P>  \r\n\r\n<P> <B>1.</B> Efter § 8 indsættes: </P>  \r\n\r\n<P> <B>&#187;§ 8 a.</B> Kommunen sørger for, at personer, der får hjælp alene  \r\n\r\n på grund af ledighed, bliver tilmeldt arbejdsformidlingen. Kommunen sørger  \r\n\r\n endvidere for, at arbejdsformidlingen får meddelelse, når hjælpen ophører.  \r\n\r\n</P>  \r\n\r\n<P> <I>Stk. 2.</I> Socialministeren kan fastsætte regler om tilmelding og  \r\n\r\n afmelding til arbejdsformidlingen.&#171; </P>  \r\n\r\n<P> <B>2.</B> I <I>§ 13, stk. 1,</I> indsættes som <I>2. pkt.:</I>  </P>  \r\n\r\n<P>&#187;Hvis en person, der får hjælp efter § 11, afslår et formidlet  \r\n\r\n arbejde eller udebliver fra en formidlingssamtale eller en kontaktdato på  \r\n\r\n arbejdsformidlingen, har kommunen pligt til at vurdere, om den pågældende  \r\n\r\n fortsat opfylder betingelserne for hjælpen ved at udnytte sine  \r\n\r\n arbejdsmuligheder.&#171; </P>  \r\n\r\n<P> <B>§ 3</B>  </P>  \r\n\r\n<P> <I>Stk. 1.</I> § 1 træder i kraft den 1. april 1998. </P>  \r\n\r\n<P> <I>Stk. 2.</I> § 2 træder i kraft den 1. juli 1998. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om social bistand, jf. lovbekendtgørelse nr. 110 af 26. februar  \r\n\r\n 1996, som ændret senest ved § 6 i lov nr. 803 af 24. oktober 1997, foretages  \r\n\r\n følgende ændringer: </P>  \r\n\r\n<P> <B>1.</B> Efter <I>§ 40</I> indsættes: </P>  \r\n\r\n<P> <B>&#187;§ 40 a.</B> Kommunalbestyrelsen sørger for, at personer, der får  \r\n\r\n kontanthjælp alene på grund af ledighed, bliver tilmeldt arbejdsformidlingen.  \r\n\r\n Kommunalbestyrelsen sørger endvidere for, at arbejdsformidlingen får  \r\n\r\n meddelelse, når hjælpen ophører. </P>  \r\n\r\n<P> <I>Stk. 2.</I> Socialministeren kan fastsætte regler om tilmelding og  \r\n\r\n afmelding til arbejdsformidlingen. </P>  \r\n\r\n<P> <B>§ 40 b.</B> Hvis en person, der får kontanthjælp, afslår et formidlet  \r\n\r\n arbejde eller udebliver fra en formidlingssamtale eller en kontaktdato på  \r\n\r\n arbejdsformidlingen, har kommunalbestyrelsen pligt til at vurdere, om den  \r\n\r\n pågældende fortsat opfylder betingelserne for hjælpen ved at udnytte sine  \r\n\r\n arbejdsmuligheder.&#171;. </P>  \r\n\r\n<P> <B>§ 2</B>  </P>  \r\n\r\n<P>I lov nr. 455 af 10. juni 1997 om aktiv socialpolitik foretages følgende  \r\n\r\n ændringer: </P>  \r\n\r\n<P> <B>1.</B> Efter <I>§ 8</I> indsættes: </P>  \r\n\r\n<P> <B>&#187;§ 8 a.</B> Kommunen sørger for, at personer, der får hjælp alene  \r\n\r\n på grund af ledighed, bliver tilmeldt arbejdsformidlingen. Kommunen sørger  \r\n\r\n endvidere for, at arbejdsformidlingen får meddelelse, når hjælpen ophører.  \r\n\r\n</P>  \r\n\r\n<P> <I>Stk. 2.</I> Socialministeren kan fastsætte regler om tilmelding og  \r\n\r\n afmelding til arbejdsformidlingen.&#171;. </P>  \r\n\r\n<P> <B>2.</B> I <I>§ 13, stk. 1,</I> indsættes som 2. pkt.: </P>  \r\n\r\n<P>&#187;Hvis en person, der får hjælp efter § 11, afslår et formidlet  \r\n\r\n arbejde eller udebliver fra en formidlingssamtale eller en kontaktdato på  \r\n\r\n arbejdsformidlingen, har kommunen pligt til at vurdere, om den pågældende  \r\n\r\n fortsat opfylder betingelserne for hjælpen ved at udnytte sine  \r\n\r\n arbejdsmuligheder.&#171;. </P>  \r\n\r\n<P> <B>§ 3</B>  </P>  \r\n\r\n<P> <I>Stk. 1.</I> § 1 træder i kraft den 1. april 1998. </P>  \r\n\r\n<P> <I>Stk. 2.</I> § 2 træder i kraft den 1. juli 1998. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Lovforslaget fremsættes som led i opfølgningen af aftalen om finansloven  \r\n\r\n for 1998. </P>  \r\n\r\n<P>Formålet med lovforslaget er at styrke reglerne - i såvel bistandsloven  \r\n\r\n som loven om aktiv socialpolitik - om, at kontanthjælpsmodtagere skal stå til  \r\n\r\n rådighed for arbejdsmarkedet og for formidling af arbejde. </P>  \r\n\r\n<P>Det foreslås derfor, at kommunerne skal sørge for, at  \r\n\r\n kontanthjælpsmodtagere, der alene har ledighed som problem, bliver tilmeldt  \r\n\r\n til arbejdsformidlingen med henblik på formidling af arbejde. Hermed sikres  \r\n\r\n det, at arbejdsformidlingen får alle relevante oplysninger om den ledige  \r\n\r\n kontanthjælpsmodtagers forudsætninger og baggrund. Samtidig skal kommunen  \r\n\r\n sørge for at give meddelelse til arbejdsformidlingen, når personen ophører  \r\n\r\n med at modtage hjælp. I den forbindelse foreslås det, at socialministeren får  \r\n\r\n en bemyndigelse, der giver mulighed for at fastsætte regler om tilmeldingen  \r\n\r\n og afmeldingen i forhold til arbejdsformidlingen. </P>  \r\n\r\n<P>Det foreslås endvidere, at kommunen får en pligt til at foretage en  \r\n\r\n vurdering af, om en kontanthjælpsmodtager, der afslår et formidlet arbejde  \r\n\r\n eller udebliver fra en formidlingssamtale eller en kontaktdato på  \r\n\r\n arbejdsformidlingen, fortsat opfylder betingelserne for at modtage hjælp ved  \r\n\r\n at udnytte sine arbejdsmuligheder. </P>  \r\n\r\n<P>Der henvises i øvrigt til det samtidig fremsatte lovforslag om ændring af  \r\n\r\n lov om en aktiv arbejdsmarkedspolitik og lov om arbejdsløshedsforsikring m.v.  \r\n\r\n</P>  \r\n\r\n<P>Den foreslåede stramning af rådighedsvurderingen skal ses i sammenhæng med  \r\n\r\n de sanktionsmuligheder, som kommunerne efter lov om aktiv socialpolitik kan  \r\n\r\n tage i anvendelse, når en person, der modtager kontanthjælp, ikke udnytter  \r\n\r\n sine arbejdsmuligheder. </P>  \r\n\r\n<P>Hjælpen ophører, hvis en person uden rimelig grund afviser et tilbud om  \r\n\r\n arbejde, aktivering eller anden beskæftigelsesfremmende foranstaltning,  \r\n\r\n sålænge muligheden for at benytte tilbudet består. Er muligheden for at  \r\n\r\n udnytte tilbudet ikke længere til stede, kan hjælpen ydes med  \r\n\r\n tilbagebetalingspligt. </P>  \r\n\r\n<P>Kommunen kan endvidere nedsætte hjælpen til en person, der uden rimelig  \r\n\r\n grund udebliver fra et tilbud om aktivering eller anden  \r\n\r\n beskæftigelsesfremmende foranstaltning. Den månedlige hjælp kan dog højst  \r\n\r\n nedsættes med 20 pct. </P>  \r\n\r\n<P>I tilknytning til de foreslåede ændringer i reglerne om  \r\n\r\n rådighedsvurderingen vil der ved indhentelse af materiale fra kommunerne  \r\n\r\n blive etableret en rådighedsstatistik, der kan give en forbedret belysning af  \r\n\r\n forholdene for de kontanthjælpsmodtagere, der modtager hjælp på grund af  \r\n\r\n ledighed. </P>  \r\n\r\n<P> <I>Økonomiske konsekvenser</I>  </P>  \r\n\r\n<P>Kommunen skal foretage en rådighedsvurdering af kontanthjælpsmodtagere,  \r\n\r\n der er indberettet af AF, på grund af at de pågældende har afslået tilbud om  \r\n\r\n job eller lignende. </P>  \r\n\r\n<P>Såfremt kontanthjælpsmodtageren ikke har gyldig grund til at afvise det  \r\n\r\n anviste job kan kommunen give et tilbud om aktivering. For de  \r\n\r\n kontanthjælpsmodtagere, der tager imod tilbud om aktivering, vil forslaget  \r\n\r\n medføre merudgifter i form af højere forsørgelsesudgifter og driftsudgifter.  \r\n\r\n</P>  \r\n\r\n<P>For de kontanthjælpsmodtagere, der afviser tilbuddet, kan kommunen standse  \r\n\r\n hjælpen, så længe tilbuddet er åbent, og ellers yde hjælpen med  \r\n\r\n tilbagebetalingspligt. </P>  \r\n\r\n<P>Det skønnes, at forslaget samlet vil medføre merudgifter for det  \r\n\r\n offentlige på 2,3 mill. kr. i 1998, 4,7 mill. kr. i 1999 og 5,0 mill. kr.  \r\n\r\n årligt i 2000 og fremover. </P>  \r\n\r\n<P>Forslaget om etablering af en rådighedsstatistik for  \r\n\r\n kontanthjælpsmodtagere vil medføre merudgifter til indsamling af oplysninger  \r\n\r\n fra AF og kommunerne samt til opfølgning på disse indberetninger. Størrelsen  \r\n\r\n af merudgifterne vil afhænge af de administrative procedurer og rutiner, der  \r\n\r\n kan fastlægges for disse indberetninger. </P>  \r\n\r\n<P>Forslaget skal forhandles med de kommunale parter. </P>  \r\n\r\n<P> <I>Administrative konsekvenser</I>  </P>  \r\n\r\n<P>Lovforslaget forventes at medføre et mindre administrativt merarbejde for  \r\n\r\n kommunerne. </P>  \r\n\r\n<P> <I>Erhvervsøkonomiske konsekvenser</I>  </P>  \r\n\r\n<P>Lovforslaget forventes ikke at have erhvervsøkonomiske konsekvenser. </P>  \r\n\r\n<P> <I>Miljømæssige konsekvenser</I>  </P>  \r\n\r\n<P>Lovforslaget forventes ikke at have miljømæssige konsekvenser. </P>  \r\n\r\n<P> <I>EU-retlige aspekter</I>  </P>  \r\n\r\n<P>Lovforslaget indeholder ikke EU-retlige aspekter. </P>  \r\n\r\n<P>Skriftlig fremsættelse (5. december 1997) </P>  \r\n\r\n<P> <B>Socialministeren</B> (Karen Jespersen): </P>  \r\n\r\n<P>Jeg tillader mig herved for Folketinget at fremsætte: </P>  \r\n\r\n<P> <I>Forslag til lov om ændring af lov om social bistand og lov om aktiv  \r\n\r\n socialpolitik. (Rådighedsvurdering).</I>  </P>  \r\n\r\n<P>(Lovforslag nr. L 122). </P>  \r\n\r\n<P>Det foreliggende lovforslag fremsættes som led i aftalen om finansloven  \r\n\r\n for 1998. </P>  \r\n\r\n<P>Med lovforslaget sker der en styrkelse af reglerne i såvel bistandsloven  \r\n\r\n som lov om aktiv socialpolitik om, at kontanthjælpsmodtagere skal stå til  \r\n\r\n rådighed for arbejdsmarkedet og for formidling af arbejde. </P>  \r\n\r\n<P>Det foreslås for det første, at kommunerne skal sørge for, at  \r\n\r\n kontanthjælpsmodtagere, der alene har ledighed som problem, bliver tilmeldt  \r\n\r\n til arbejdsformidlingen med henblik på formidling af arbejde. Hermed sikres  \r\n\r\n det, at arbejdsformidlingen får alle relevante oplysninger om den ledige  \r\n\r\n kontanthjælpsmodtagers forudsætninger og baggrund, ligesom der sker en  \r\n\r\n synliggørelse af den samlede arbejdskraftreserve overfor virksomhederne.  \r\n\r\n Kommunen skal tilsvarende sørge for at give meddelelse til  \r\n\r\n arbejdsformidlingen, når personen ophører med at modtage hjælp. </P>  \r\n\r\n<P>Det foreslås for det andet, at kommunen får en pligt til at foretage en  \r\n\r\n vurdering af, om en kontanthjælpsmodtager, der anvises arbejde uden at dette  \r\n\r\n fører til ansættelse, fortsat opfylder betingelserne for at modtage hjælp ved  \r\n\r\n at udnytte sine arbejdsmuligheder. </P>  \r\n\r\n<P>Den foreslåede stramning af rådighedsvurderingen skal ses i sammenhæng med  \r\n\r\n de sanktionsmuligheder, som kommunerne efter lov om en aktiv socialpolitik  \r\n\r\n kan tage i anvendelse, når en person, der modtager hjælp, ikke udnytter sine  \r\n\r\n arbejdsmuligheder. </P>  \r\n\r\n<P>Disse sanktionsmuligheder indebærer, at hjælpen ophører, hvis en person  \r\n\r\n uden rimelig grund afviser et tilbud om arbejde, aktivering eller anden  \r\n\r\n beskæftigelsesfremmende foranstaltning, sålænge muligheden for at benytte  \r\n\r\n tilbudet består. Hvis muligheden for at udnytte tilbudet ikke længere er til  \r\n\r\n stede, kan hjælpen ydes med tilbagebetalingspligt. </P>  \r\n\r\n<P>Kommunen kan endvidere nedsætte hjælpen til en person, der uden rimelig  \r\n\r\n grund udebliver fra et tilbud om aktivering eller anden  \r\n\r\n beskæftigelsesfremmende foranstaltning. Den månedlige hjælp kan dog højest  \r\n\r\n nedsættes med 20 pct. </P>  \r\n\r\n<P>Der vil i tilknytning til de foreslåede ændringer med hensyn til  \r\n\r\n rådighedsvurderingen blive etableret en rådighedsstatistik, der kan give en  \r\n\r\n forbedret belysning af forholdene for de kontanthjælpsmodtagere, der modtager  \r\n\r\n hjælp på grund af ledighed. </P>  \r\n\r\n<P>Med disse bemærkninger skal jeg indstille lovforslaget til Folketingets  \r\n\r\n velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/12/1997"
        },
        {
            "displayName": "Accession",
            "displayValue": "199712K00122"
        },
        {
            "displayName": "Entydig dokumentidentifikation",
            "displayValue": "CL008163"
        },
        {
            "displayName": "Dato for førstegangsindlæggelse",
            "displayValue": "30/12/1997"
        },
        {
            "displayName": "Dato for indlæggelse",
            "displayValue": "30/12/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "122"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}