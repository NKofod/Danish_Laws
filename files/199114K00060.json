{
    "id": 109341,
    "title": "1991 BTL 60   BETÆNKNING OVER FORSLAG TIL LOV OM ÆNDRING AF LOV OM BETALINGSKORT M.V.     NR L 60 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 60",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 60 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om betalingskort m.v.  \r\n\r\n<BR>  \r\n\r\n Nr L 60 1991-92, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19920310 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til industriministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Dansk Detail Kreditråd, </P>  \r\n\r\n<P>Danske Pengeinstitutters Forening, </P>  \r\n\r\n<P>Detailhandelens Fællesråd, </P>  \r\n\r\n<P>Finansrådet, </P>  \r\n\r\n<P>Forbrugerrådet, </P>  \r\n\r\n<P>Pengeinstitutternes Betalingssystemer A/S og </P>  \r\n\r\n<P>SAS, Scandinavian Airlines System. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret. </I></P>  \r\n\r\n<P> Udvalget er enig om, at der ikke er behov for at få kvittering i  \r\n\r\n forbindelse med anvendelsen af småpengekort og de særlige kort, der benyttes  \r\n\r\n til mobiltelefoner. Derimod forudsættes det, at betalingskort med et bredt  \r\n\r\n anvendelsesområde, der benyttes i overensstemmelse med deres sædvanlige  \r\n\r\n betalingsfunktion, ikke undtages fra lovens kvitteringskrav. </P>  \r\n\r\n<P>Udvalget finder endvidere, at pengeinstitutternes praksis, hvorefter  \r\n\r\n kontoudtog automatisk indeholder specificerede oplysninger om, hvor  \r\n\r\n betalingskortet har været anvendt, og således sikrer forbrugerne  \r\n\r\n overskuelighed, af nogle kortindehavere kan opfattes som uønsket. </P>  \r\n\r\n<P>Udvalget finder det derfor hensigtsmæssigt, at kortindehavere får mulighed  \r\n\r\n for at kunne frabede sig sådanne detaljerede oplysninger om, hvor kortet har  \r\n\r\n været anvendt, ligesom det under alle omstændigheder for personalet i  \r\n\r\n pengeinstitutterne kun vil være tilgængeligt i kodesprog. </P>  \r\n\r\n<P>Udvalget konstaterer endvidere, at den mellem Finansrådet og  \r\n\r\n Forbrugerrådet indgåede aftale om homebanking er grundlaget for eventuelle  \r\n\r\n homebankingaktiviteter hos Finansrådets medlemmer i perioden, indtil ny  \r\n\r\n specifik lovgivning træder i kraft. </P>  \r\n\r\n<P>Der er samtidig enighed om, at der i samme periode, indtil ny specifik  \r\n\r\n lovgivning foreligger, er behov for, at eventuelle nye homebankingaktiviteter  \r\n\r\n uden for Finansrådets medlemskreds følges opmærksomt af  \r\n\r\n Forbrugerombudsmanden. Tilsvarende skal gælde, for så vidt der opstår nye  \r\n\r\n problemer, der ikke kan afklares efter forhandling inden for Finansrådets  \r\n\r\n område. </P>  \r\n\r\n<P>Sådanne nye aktiviteter bør principielt ikke stille brugerne ringere end  \r\n\r\n efter Finansrådets kodeks. </P>  \r\n\r\n<P>Et mindretal (Fremskridtspartiets medlem af udvalget) ønsker at udtale  \r\n\r\n følgende: </P>  \r\n\r\n<P>Der er helt klart tale om en række væsentlige forbedringer af lov om  \r\n\r\n betalingskort. Disse gode tiltag støtter Fremskridtspartiet helhjertet. Til  \r\n\r\n gengæld er der fortsat en alt for restriktiv lovgivning på  \r\n\r\n betalingskortområdet. Fremskridtspartiet mener således ikke, statsmagten skal  \r\n\r\n fastlægge restriktive regler for de mange situationer, hvor der er indgået  \r\n\r\n aftaler mellem kortudsteder og kortholder. Desuden er det et alt for  \r\n\r\n reaktionært og puritansk syn, som traditionelt fremføres i dansk politik, når  \r\n\r\n det gælder de tillægsgoder og fordele, man kender i udlandet inden for  \r\n\r\n betalingskort. Den danske jantelov og misundelsessyndrom skal nok en gang  \r\n\r\n forhindre nogle i at få ekstra fordele. Parolen er altså fortsat, at når alle  \r\n\r\n ikke kan få det lige godt, er det bedre, om alle har det lige dårligt. </P>  \r\n\r\n<P> <I>Lotte Henriksen (S) Ole Vagn Christensen (S) Sonja Mikkelsen (S)  \r\n\r\n Erling Olsen (S) Nyrup Rasmussen (S)</I> fmd. <I>Løvig Simonsen (S) Tommy  \r\n\r\n Dinesen (SF) Rahbæk Møller (SF) Sonja Albrink (CD) Flemming Hansen (KF)</I>  \r\n\r\n nfmd. <I>Kai Dige Bach (KF) Svend Heiselberg (V) Pia Larsen (V) Helge Sander  \r\n\r\n (V) Annette Just (FP) Lone Dybkjær (RV) Lysholm Christensen (KRF) </I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/03/1992"
        },
        {
            "displayName": "Accession",
            "displayValue": "199114K00060"
        },
        {
            "displayName": "Entydig dokumentidentifikation",
            "displayValue": "CL002140"
        },
        {
            "displayName": "Dato for førstegangsindlæggelse",
            "displayValue": "25/03/1992"
        },
        {
            "displayName": "Dato for indlæggelse",
            "displayValue": "25/03/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "60"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}