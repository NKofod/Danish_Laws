{
    "id": 85605,
    "title": "NOA-meddelelse om aktivering af ledige, som ikke længere er dagpengeberettigede.",
    "documentTypeId": "720",
    "isSagsforlobPeriodValid": false,
    "shortName": "MED nr 3300 af 09/07/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>NOA-meddelelse om aktivering af ledige, som ikke  \r\n\r\n længere er dagpengeberettigede. </H1>  \r\n\r\n<P></P>  \r\n\r\n<BR>  \r\n\r\n<P>Ledige, der <I>under</I> et beskæftigelsestilbud mister dagpengeretten kan  \r\n\r\n fortsætte i tilbuddet, mens ledige, der <I>før</I> tilbuddet mistede  \r\n\r\n dagpengeretten kan søges erstattet med en anden ledig. </P>  \r\n\r\n<P>Styrelsen er af flere AF-regioner blevet spurgt om, hvorvidt ledige i  \r\n\r\n beskæftigelsestilbud kan fortsætte tilbuddet, såfremt den ledige f.eks. på  \r\n\r\n grund af restance eller svig ikke længere er medlem af arbejdsløshedskassen  \r\n\r\n og som følge heraf ikke længere er dagpengeberettiget. </P>  \r\n\r\n<P>Arbejdsmarkedsstyrelsen skal hertil bemærke følgede: </P>  \r\n\r\n<P>Af bekendtgørelse om en aktiv arbejdsmarkedsindsats fremgår det, at de  \r\n\r\n tilbud, som Arbejdsformidlingen giver medlemmer af en arbejdsløshedskasse,  \r\n\r\n ikke kan række ud over den dato, hvor den ledige er berettiget til dagpenge i  \r\n\r\n henhold til § 55, stk. 1, 2, eller 4 i lov om arbejdsløshedsforsikring mv.,  \r\n\r\n jf. § 11, stk. 3, i aktivbekendtgørelsen. </P>  \r\n\r\n<P>Endvidere fremgår af § 11, stk. 2, at det er en betingelse for afgivelse  \r\n\r\n af tilbud, at kravet om ledighed er opfyldt på det tidspunkt, hvor tilbudet  \r\n\r\n afgives, og at medlemmet står til rådighed for arbejdsmarkedet. </P>  \r\n\r\n<P>Problemet vedrørende ledige, der på grund af restance, svig etc. slettes  \r\n\r\n som medlem af arbejdsløshedskassen, mens de deltager i et tilbud, er relevant  \r\n\r\n i forhold til ledige i jobtræning og puljejob, idet ledige, der modtager  \r\n\r\n etableringsydelse, uddannelsesgodtgørelse, kursusgodtgørelse eller  \r\n\r\n orlovsydelse, vil få inddraget disse ydelser i tilfælde af medlemsskabets  \r\n\r\n ophør, da det er kasserne, der udbetaler disse ydelser. </P>  \r\n\r\n<P>Vedrørende ledige i jobtræning eller i puljejob er udgangspunktet, at  \r\n\r\n tilbuddet ikke kan række ud over den dato, hvor den ledige er berettiget til  \r\n\r\n dagpenge. Det fremgår imidlertid ikke af bekendtgørelsen, at den ledige skal  \r\n\r\n bevare dagpengeretten i jobtræningsperioden for at færdiggøre forløbet. Der  \r\n\r\n må således sondres mellem ledige, der mister dagpengeretten, mens de er ansat  \r\n\r\n i jobtræning eller puljejob og ledige, der ikke opfyldte betingelsen på  \r\n\r\n tidspunktet for tilbuddets afgivelse. </P>  \r\n\r\n<P>For så vidt angår ledige, der er har fået tilbud om ansættelse i  \r\n\r\n jobtræning eller puljejob, og som mister dagpengeretten  <I>under</I>  \r\n\r\n  ansættelsen, er der ikke i de gældende regler hjemmel til at afbryde lediges  \r\n\r\n tilbud, idet det som nævnt ikke er en betingelse, at dagpengeretten bevares  \r\n\r\n under hele ansættelsen. </P>  \r\n\r\n<P>Svaret er derfor i disse situationer, at den ledige ikke skal tages ud af  \r\n\r\n tilbuddet. </P>  \r\n\r\n<P>For så vidt angår ledige, der har fået tilbud om ansættelse i jobtræning  \r\n\r\n eller puljejob, og hvor det efterfølgende viser sig, at den ledige ikke var  \r\n\r\n dagpengeberettiget  <I>før</I>  tilbuddets afgivelse, opfylder disse ledige  \r\n\r\n ikke bekendtgørelsens krav om, at den ledige skal være dagpengeberettiget og  \r\n\r\n stå til rådighed for arbejdsmarkedet på tidspunktet for tilbuddets afgivelse.  \r\n\r\n Forudsætningen for afgivelse af tilbuddet var således ikke til stede. </P>  \r\n\r\n<P>Imidlertid baserer ansættelsesforholdet mellem den ledige og  \r\n\r\n arbejdsgiveren sig på en sædvanlig ansættelsesaftale, hvorefter løn- og  \r\n\r\n arbejdsvilkår er overenskomstmæssige, jf. §§ 47, 48, 85 f, stk. 4 og 5. Dette  \r\n\r\n betyder bl.a., at ansættelsesforholdene er omfattet af eventuelle  \r\n\r\n opsigelsesvarsler, og manglende medlemskab af en arbejdsløshedskasse er ikke  \r\n\r\n saglig afskedigelsesgrund. </P>  \r\n\r\n<P>Endvidere er der ikke i det gældende regelsæt hjemmel til at bryde den  \r\n\r\n aftale, der er indgået mellem Arbejdsformidlingen og arbejdsgiveren om  \r\n\r\n løntilskuds- eller tilskudsperiodens længde, jf. § 149 a, stk. 4, i  \r\n\r\n aktivbekendtgørelsen. Arbejdsgiveren adviseres således efter gældende praksis  \r\n\r\n ikke forud for tilbuddet om, hvilken betydning det har, hvis den ledige ikke  \r\n\r\n opfylder betingelserne for at få afgivet et tilbud om jobtræning eller  \r\n\r\n puljejob. </P>  \r\n\r\n<P>Der opstår her en situation, hvor den ledige ikke opfyldte betingelserne  \r\n\r\n for at få afgivet et tilbud, men hvor arbejdsgiveren har ret til at bevare  \r\n\r\n løntilskuddet i den aftalte periode. </P>  \r\n\r\n<P>Efter styrelsens opfattelse vil problemet konkret kunne søges løst ved, at  \r\n\r\n Arbejdsformidlingen tager kontakt til arbejdsgiveren vedrørende muligheden  \r\n\r\n for at lade en anden ledig erstatte den ikke-dagpengeberettigede ledige.  \r\n\r\n Såfremt arbejdsgiveren accepterer en sådan erstatning, orienteres den  \r\n\r\n ikke-dagpengeberettigede ledige om, at grundlaget for tilbuddet er  \r\n\r\n bortfaldet, og at tilbuddet faldet bort fra og med udløb af den lediges  \r\n\r\n opsigelsesvarsel. </P>  \r\n\r\n<P>Såfremt arbejdsgiveren ikke accepterer en sådan erstatning, må den  \r\n\r\n ikke-dagpengeberettigede ledige forblive i tilbuddet. </P>  \r\n\r\n<P>Styrelsen er opmærksom på, at problemet er aktualiseret ved, at der nu kun  \r\n\r\n kan ske ansættelse i jobtræning eller puljejob i op til 3 år, og styrelsen  \r\n\r\n arbejder på mulighederne for at indsætte nærmere regler herom i  \r\n\r\n aktivbekendtgørelsen, ligesom styrelsen vil overveje at lade det fremgå af  \r\n\r\n blanketterne vedr. ansættelsesaftale og vedr. etablering af  \r\n\r\n jobtrænings-/puljejobplads, hvordan parterne forholder sig i tilfælde af  \r\n\r\n sletning mv. </P>  \r\n\r\n<P>Styrelsen vil endvidere arbejde på, at der indføres en procedure,  \r\n\r\n hvorefter arbejdsløshedskasserne skal underrette Arbejdsformidlingen i alle  \r\n\r\n tilfælde, hvor en ledig mister dagpengeretten, indtil nyt beskæftigelseskrav  \r\n\r\n er generhvervet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Arbejdsmarkesstyrelsens egen forløbende nr. række har meddelelse nr.  \r\n\r\n A-7/97. Lovområde Arbejdsformidling. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19970330032"
        },
        {
            "displayName": "Entydig dokumentidentifikation",
            "displayValue": "CM045321"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "24/06/2003"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3300"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "09/07/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "97-500-13"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}