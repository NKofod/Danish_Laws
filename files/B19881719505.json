{
    "id": 50627,
    "title": "Bestemmelser om drift af vejrobservationstjeneste ",
    "documentTypeId": "60",
    "isSagsforlobPeriodValid": false,
    "shortName": "BEK nr 17195 af 18/07/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om drift af  \r\n\r\n vejrobservationstjeneste </H1>  \r\n\r\n<P></P>  \r\n\r\n<P>I medfør af § 54 og § 149, stk. 10 , i lov om luftfart, jf.  \r\n\r\n lovbekendtgørelse nr. 408 af 11. september 1985, fastsætter Statens  \r\n\r\n Luftfartsvæsen herved efter bemyndigelse fra Trafik- og  \r\n\r\n Kommunikationsministeriet, jf. bekendtgørelse nr. 93 af 8. marts 1982 om  \r\n\r\n flyvesikringstjeneste, luftrumsorganisation, lufttrafikregler og  \r\n\r\n luftfartsinformationstjeneste (BL 7-02), § 7 og § 8, følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 BL 3-18, Flyvepladsledelse på godkendte flyvepladser, seneste udgave,  \r\n\r\n for tiden 1. udgave af 6. november 1987. </P>  \r\n\r\n<P>1.2 BL 3-34, Etablering af vejrobservationstjeneste, seneste udgave, for  \r\n\r\n tiden 1. udgave af 18. juli 1988. </P>  \r\n\r\n<P CLASS=PUNKT> <B>2.</B> Definitioner </P>  \r\n\r\n<P>Lufttrafiktjenesteenhed (Air Traffic Services Unit). Fællesbetegnelse  \r\n\r\n omfattende flyvekontrolenhed, flyveinformationscentral, meldekontor for  \r\n\r\n lufttrafiktjeneste og AFIS-enhed. </P>  \r\n\r\n<P>Vejrobservationstjeneste (Meteorological Observation Service). En  \r\n\r\n tjeneste, der har til opgave at observere flyvepladsens aktuelle vejrforhold  \r\n\r\n og at udfærdige meteorologiske meldinger til brug for luftfarten. </P>  \r\n\r\n<P CLASS=PUNKT> <B>3.</B> Anvendelsesområde </P>  \r\n\r\n<P>Denne BL fastsætter bestemmelser for drift af vejrobservationstjeneste for  \r\n\r\n luftfarten inden for dansk område samt inden for områder, for hvilke Danmark  \r\n\r\n i henhold til international overenskomst er forpligtet til at yde sådan  \r\n\r\n tjeneste. </P>  \r\n\r\n<P CLASS=PUNKT> <B>4.</B> Generelt </P>  \r\n\r\n<P>4.1 Vejrobservationstjeneste på en flyveplads skal udøves i  \r\n\r\n overensstemmelse med bestemmelserne i denne BL og de forskrifter og særlige  \r\n\r\n vilkår, der til enhver tid er fastsat herfor af Statens Luftfartsvæsen. </P>  \r\n\r\n<P>4.2 Den, der i henhold til BL 3-34 har fået tilladelse til at etablere en  \r\n\r\n vejrobservationstjeneste på en flyveplads, i det følgende kaldet  \r\n\r\n koncessionshaveren, er ansvarlig for, </P>  \r\n\r\n<UL CLASS=PLAIN-LIST>  \r\n\r\n<LI>a) at der ansættes det personale, der er nødvendigt for tjenestens  \r\n\r\n udøvelse, samt at dette personale har den nødvendige uddannelse og de  \r\n\r\n nødvendige kvalifikationer for udøvelse af deres funktioner, jf. afsnit 5,  \r\n\r\n</LI>  \r\n\r\n<LI>b) at der udpeges en daglig leder af tjenesten, jf. afsnit 6, samt </LI>  \r\n\r\n<LI>c) at der forefindes det udstyr, der kræves af Statens Luftfartsvæsen i  \r\n\r\n henhold til BL 3-34, og at dette udstyr vedligeholdes i overensstemmelse med  \r\n\r\n driftshåndbogens bestemmelser, jf. BL 3-18, samt </LI>  \r\n\r\n<LI>d) at dokumentation for meldinger afgivet af vejrobservationstjenesten  \r\n\r\n samt for automatisk opdaterede oplysninger til en tårnkontroltjeneste eller  \r\n\r\n en flyvepladsflyveinformationstjeneste opbevares på flyvepladsen i mindst 30  \r\n\r\n dage. </LI>  \r\n\r\n</UL>  \r\n\r\n<P CLASS=PUNKT> <B>5.</B> Personale </P>  \r\n\r\n<P>5.1 Vejrobservationstjeneste må kun udøves af personer, der er godkendt  \r\n\r\n hertil af Statens Luftfartsvæsen. </P>  \r\n\r\n<P>5.2 For at blive godkendt til at udøve vejrobservationstjeneste på en  \r\n\r\n flyveplads skal vedkommende med tilfredsstillende resultat have bestået en  \r\n\r\n teoretisk prøve, der er afholdt eller godkendt af Statens Luftfartsvæsen, og  \r\n\r\n senest 18 måneder efter prøven have været under praktisk indøvelse i  \r\n\r\n vejrobservationstjeneste på den pågældende flyveplads under  \r\n\r\n overvågning/instruktion af en godkendt vejrobservatør i mindst 12  \r\n\r\n arbejdsdage. </P>  \r\n\r\n<P>5.2.1 For at blive godkendt til at udøve vejrobservationstjeneste på en  \r\n\r\n anden flyveplads skal vedkommende have været under praktisk indøvelse på  \r\n\r\n denne flyveplads i et passende antal arbejdsdage. Hvis der for at blive  \r\n\r\n godkendt til at udøve observationstjeneste på denne flyveplads kræves  \r\n\r\n yderligere teoretisk uddannelse, skal vedkommende med tilfredsstillende  \r\n\r\n resultat have bestået en ny teoretisk prøve. </P>  \r\n\r\n<P>5.3 Ansøgning om godkendelse indsendes af koncessionshaveren og  \r\n\r\n medunderskrives af den indstillede person. </P>  \r\n\r\n<P>5.3.1 Ansøgningen skal indeholde oplysninger om indøvelsens varighed, samt  \r\n\r\n hvor og i hvilken periode den pågældende senest har udøvet  \r\n\r\n vejrobservationstjeneste. </P>  \r\n\r\n<P>5.4 Godkendelsen bortfalder, hvis den pågældende inden for de sidste 24  \r\n\r\n måneder ikke på nogen flyveplads har udøvet vejrobservationstjeneste i mindst  \r\n\r\n 20 arbejdsdage. </P>  \r\n\r\n<P CLASS=PUNKT> <B>6.</B> Daglig leder </P>  \r\n\r\n<P>6.1 Den daglige leder skal være godkendt af Statens Luftfartsvæsen. </P>  \r\n\r\n<P>6.1.1 Ansøgning om godkendelse indsendes af koncessionshaveren og  \r\n\r\n medunderskrives af den indstillede person. </P>  \r\n\r\n<P>6.2 Det påhviler den daglige leder at sikre, at den daglige drift af  \r\n\r\n vejrobservationstjenesten sker i overensstemmelse med bestemmelserne i denne  \r\n\r\n BL, flyvepladsens driftshåndbog og eventuelle yderligere vilkår for  \r\n\r\n tjenestens udøvelse. </P>  \r\n\r\n<P>6.3 Den daglige leder er i spørgsmål om vejrobservationstjeneste nærmeste  \r\n\r\n foresatte for vejrobservationstjenestens personale. </P>  \r\n\r\n<P>6.4 Statens Luftfartsvæsens godkendelse af en person som daglig leder af  \r\n\r\n en vejrobservationstjeneste tilbagekaldes, når koncessionshaveren eller den  \r\n\r\n pågældende selv anmoder herom. </P>  \r\n\r\n<P>6.4.1 Godkendelsen bortfalder, hvis Statens Luftfartsvæsen tilbagekalder  \r\n\r\n koncessionshaverens tilladelse til at drive vejrobservationstjeneste.  \r\n\r\n Godkendelsen vil blive tilbagekaldt, hvis den daglige leder af tjenesten  \r\n\r\n groft eller gentagne gange tilsidesætter sine pligter efter denne BL eller de  \r\n\r\n instrukser, der i øvrigt gælder for tjenesten. </P>  \r\n\r\n<P>6.4.2 Godkendelsen ophører ligeledes, hvis retten til at udøve  \r\n\r\n virksomheden som daglig leder af tjenesten frakendes den pågældende i medfør  \r\n\r\n af straffelovens § 79. </P>  \r\n\r\n<P CLASS=PUNKT> <B>7.</B> Dispensation </P>  \r\n\r\n<P>Statens Luftfartsvæsen kan i særlige tilfælde dispensere fra  \r\n\r\n bestemmelserne i denne BL. </P>  \r\n\r\n<P CLASS=PUNKT> <B>8.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafik- og Kommunikationsministeriet. </P>  \r\n\r\n<P CLASS=PUNKT> <B>9.</B> Straf </P>  \r\n\r\n<P>9.1 Overtrædelse af pkt. 4.2 eller pkt. 6.2 i denne BL eller af de  \r\n\r\n forskrifter for vejrobservationstjeneste, som i henhold til pkt. 4.1 er  \r\n\r\n fastsat af Statens Luftfartsvæsen, straffes i medfør af luftfartslovens §  \r\n\r\n 149, stk. 10, med bøde eller hæfte. </P>  \r\n\r\n<P>9.2 Er overtrædelsen begået af et aktieselskab, anpartsselskab,  \r\n\r\n andelsselskab eller lignende, kan der pålægges selskabet som sådant  \r\n\r\n bødeansvar i medfør af luftfartslovens § 149, stk. 13. </P>  \r\n\r\n<P CLASS=PUNKT> <B>10.</B> Ikrafttrædelse </P>  \r\n\r\n<P>10.1 Denne BL træder i kraft den 1. oktober 1988. </P>  \r\n\r\n<P>10.2 Samtidig ophæves BL 7-2, 1. udgave af 1. august 1984. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 18. juli  \r\n\r\n 1988 </I> </P>  \r\n\r\n<P CLASS=UNDERSKREVET-AF ALIGN=CENTER>V. K. H. Eggers </P>  \r\n\r\n<P CLASS=MINISTER ALIGN=RIGHT>/ P. Gohs </P>  \r\n\r\n<P>fg. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "BL 7-2, 2. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19881719505"
        },
        {
            "displayName": "Entydig dokumentidentifikation",
            "displayValue": "CM009450"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/01/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17195"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "18/07/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 93 af 08/03/1982, § 7 og § 8"
        },
        {
            "displayName": "Ressortministeriets journalnummer",
            "displayValue": "14-4/7-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}