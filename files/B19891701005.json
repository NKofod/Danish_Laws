{
    "id": 50432,
    "title": "Bestemmelser om rekordering af data ",
    "documentTypeId": "60",
    "isSagsforlobPeriodValid": false,
    "shortName": "BEK nr 17010 af 31/03/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om rekordering af data </H1>  \r\n\r\n<P></P>  \r\n\r\n<P>I medfør af § 52 og § 149, stk. 10, samt § 153, stk. 2, i lov om luftfart,  \r\n\r\n jf. lovbekendtgørelse nr. 408 af 11. september 1985, fastsætter Statens  \r\n\r\n Luftfartsvæsen herved efter bemyndigelse fra Trafikministeriet, jf.  \r\n\r\n bekendtgørelse nr. 170 af 28. april 1985 om specifikationer for flyvepladser,  \r\n\r\n følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 BL 3-4, Rekordering af talekommunikation, seneste udgave, for tiden 2.  \r\n\r\n udgave af 1. september 1984. </P>  \r\n\r\n<P>1.2 Annex 10 til Chicago-konventionen angående international civil  \r\n\r\n luftfart, Aeronautical Telecommunications, seneste udgave, for tiden 4.  \r\n\r\n udgave af april 1985. </P>  \r\n\r\n<P>1.3 Annex 11 til Chicago-konventionen angående international civil  \r\n\r\n luftfart, Air Traffic Services, Air Traffic Control Service, Flight  \r\n\r\n Information Service, Alerting Service, seneste udgave, for tiden 8. udgave af  \r\n\r\n juli 1987. </P>  \r\n\r\n<P>Anm.: De dokumenter, der er nævnt i pkt. 1.2 og pkt. 1.3, kan købes i  \r\n\r\n engelsk udgave ved henvendelse til Statens Luftfartsvæsen,  \r\n\r\n Luftfartsinformationstjenesten, Ellebjergvej 50, 2450 København SV. </P>  \r\n\r\n<P CLASS=PUNKT> <B>2.</B> Anvendelsesområde </P>  \r\n\r\n<P>Denne BL gælder inden for dansk område og inden for områder, hvor Danmark  \r\n\r\n i henhold til international overenskomst er forpligtet til at yde  \r\n\r\n lufttrafiktjeneste, samt fastsætter bestemmelser for rekordering af andre  \r\n\r\n data fra jordudstyr end de data, der er nævnt i BL 3-4, Rekordering af  \r\n\r\n talekommunikation. </P>  \r\n\r\n<P CLASS=PUNKT> <B>3.</B> Generelt </P>  \r\n\r\n<P>3.1 Det påhviler den, der har fået tilladelse til at indrette og drive en  \r\n\r\n offentlig flyveplads eller et civilt område på en militær flyvestation, eller  \r\n\r\n den, der har fået tilladelse til at yde lufttrafiktjeneste uden for en  \r\n\r\n flyveplads, i det følgende kaldet koncessionshaveren, at sikre, at der  \r\n\r\n foretages rekordering/opbevaring af data, der benyttes til  \r\n\r\n lufttrafiktjenesteformål i overensstemmelse med de nærmere bestemmelser, der  \r\n\r\n er fastsat i Annex 10 til Chicago-konventionen, Vol. II, para. 4.4.1.7. </P>  \r\n\r\n<P>3.2 Statens Luftfartsvæsen kan herudover stille krav om rekordering af  \r\n\r\n andre data, der benyttes til lufttrafiktjenesteformål, såsom rekordering af  \r\n\r\n radarinformation, jf. Annex 11 til Chicago-konventionen, para. 6.4.1.1 og  \r\n\r\n 6.4.1.2, TV-overførte strips, ASMI/ASDE (Airport Surface Movement  \r\n\r\n Indicator/Airport Surface Detection Equipment), DFTI (Distance From Touch  \r\n\r\n Down Indicator) og automatisk opdaterede meteorologiske oplysninger. </P>  \r\n\r\n<P CLASS=PUNKT> <B>4.</B> Materiel </P>  \r\n\r\n<P>4.1 Rekorderingsudstyret skal sikre, at det komplette informationsindhold  \r\n\r\n i det rekorderede signal, der tilføres det pågældende præsentationssystem,  \r\n\r\n kan præsenteres ved afspilning. </P>  \r\n\r\n<P>4.2 Rekorderingen kan foregå digitalt og/eller analogt. </P>  \r\n\r\n<P>4.3 Rekorderingsudstyret skal være dubleret og konstrueret på en sådan  \r\n\r\n måde, at kontinuerlig rekordering vil ske, selv om det primære  \r\n\r\n rekorderingsudstyr svigter, f.eks. p.g.a. fejl eller opbrugt  \r\n\r\n rekorderingskapacitet. </P>  \r\n\r\n<P>4.4 Rekorderingsudstyret skal være tilsluttet det samme  \r\n\r\n strømforsyningsanlæg, som de betjeningspladser, der rekorderes. </P>  \r\n\r\n<P>4.5 Rekorderingsudstyret skal være forsynet med en akustisk og en visuel  \r\n\r\n alarm, installeret i et lokale, der er bemandet i lufttrafiktjenesteenhedens  \r\n\r\n tjenestetid. </P>  \r\n\r\n<P>4.5.1 Alarmen skal træde i funktion </P>  \r\n\r\n<P>a. i rimelig tid, før rekorderingskapaciteten er opbrugt, </P>  \r\n\r\n<P>b. når reserveudstyret ikke er klar til at overtage rekorderingen, eller  \r\n\r\n</P>  \r\n\r\n<P>c. når rekorderingen svigter. </P>  \r\n\r\n<P>4.6 Tidsangivelsen skal rekorderes automatisk med en nøjagtighed på mindst  \r\n\r\n +/- 3 sekunder. </P>  \r\n\r\n<P>4.7 Tidsangivelsen skal kunne udlæses visuelt og i tilfælde, hvor der er  \r\n\r\n tale om rekordering af radardata, være vist på radarbilledet. </P>  \r\n\r\n<P>4.8 Separat afspilningsudstyr, inklusive udstyr til præsentation af  \r\n\r\n radarbilledet/data, skal være til rådighed. </P>  \r\n\r\n<P>4.9 Rekorderingsudstyret og det separate afspilningsudstyr skal være  \r\n\r\n sikret mod utilsigtet sletning af registrerede data. </P>  \r\n\r\n<P>4.10 Rekorderingsudstyret skal være anbragt således, at kun personer, der  \r\n\r\n normalt betjener udstyret, har adgang til det. </P>  \r\n\r\n<P CLASS=PUNKT> <B>5.</B> Drift og personale </P>  \r\n\r\n<P>5.1 Inden genanvendelse af en benyttet databærer (magnetbånd,  \r\n\r\n magnetpladelager eller lignende) skal det rekorderede slettes. </P>  \r\n\r\n<P>5.2 Det personale, der betjener udstyret, skal så vidt muligt udvælges  \r\n\r\n blandt personale, der ikke er part i den rekorderede lufttrafiktjeneste. </P>  \r\n\r\n<P CLASS=PUNKT> <B>6.</B> Opbevaring </P>  \r\n\r\n<P>6.1 Rekorderede data skal opbevares mindst 30 dage, inden sletning må  \r\n\r\n finde sted. Databærerne skal påføres med oplysning om rekorderingens start-  \r\n\r\n og sluttidspunkt med angivelse af dag, måned og år. </P>  \r\n\r\n<P>6.2 Når der er foretaget afspilning af rekorderede data, må den pågældende  \r\n\r\n databærer først slettes, når Statens Luftfartsvæsens godkendelse heraf  \r\n\r\n foreligger. </P>  \r\n\r\n<P>6.3 Hvis en benyttet databærer på grund af skift til reserveudstyr  \r\n\r\n indeholder mere end en tidsperiode, skal samtlige start- og sluttidspunkter  \r\n\r\n påføres. </P>  \r\n\r\n<P>6.4 Hver databærer skal være identificerbar, og journal skal føres over  \r\n\r\n ibrugværende og benyttede databærere. Journalen skal indeholde oplysning om  \r\n\r\n rekorderingens start- og sluttidspunkt, og det skal af journalen fremgå, hvis  \r\n\r\n der er sket skift til reserveudstyr. </P>  \r\n\r\n<P>6.5 Arkiverede databærere skal opbevares således, at de er utilgængelige  \r\n\r\n for uvedkommende. </P>  \r\n\r\n<P CLASS=PUNKT> <B>7.</B> Afspilning </P>  \r\n\r\n<P>7.1 Afspilning af rekorderede data må kun foretages af personer, der  \r\n\r\n normalt betjener rekorderingsudstyret, og kun foretages for personer, der er  \r\n\r\n part i de rekorderede data, for Statens Luftfartsvæsen, for  \r\n\r\n Havarikommissionen for Civil Luftfart eller for personer, der har skriftlig  \r\n\r\n tilladelse fra disse myndigheder. </P>  \r\n\r\n<P>7.2 Den, der foretager afspilning, skal føre en journal over alle  \r\n\r\n afspilninger. I forbindelse med afspilning af data skal formålet, hvem der  \r\n\r\n har foretaget afspilningen, den benyttede betjeningsplads samt tidsrum  \r\n\r\n noteres. </P>  \r\n\r\n<P>7.3 Afspilning af eller adgang til data må kun ske i nedennævnte tilfælde:  \r\n\r\n</P>  \r\n\r\n<P>a. Ved flyvehavarier og flyvehændelser, jf. lovbekendtgørelse nr. 408 af  \r\n\r\n 11. september 1985, kapitel 11. </P>  \r\n\r\n<P>b. Ved lufttrafikhændelser, jf. AIP DANMARK og AIP GRØNLAND OG FÆ RØERNE.  \r\n\r\n</P>  \r\n\r\n<P>c. I tilfælde, hvor Statens Luftfartsvæsen har begrundet formodning om, at  \r\n\r\n hensynet til flyvesikkerheden har været tilsidesat. </P>  \r\n\r\n<P>d. I forbindelse med behandling af sager vedrørende formodede  \r\n\r\n overtrædelser af gældende love og forskrifter. </P>  \r\n\r\n<P>e. I forbindelse med Statens Luftfartsvæsens tilsynsforpligtelse, eller  \r\n\r\n når ydre omstændigheder gør det nødvendigt for de enkelte tjenester at  \r\n\r\n kontrollere tjenesternes udøvelse i forbindelse med koncessionshaverens  \r\n\r\n egenkontrol med ind- og udflyvningens forløb i det omfang, som  \r\n\r\n koncessionshaveren finder det nødvendigt. </P>  \r\n\r\n<P>f. I forbindelse med sager vedrørende eftersøgnings- og redningstjeneste.  \r\n\r\n</P>  \r\n\r\n<P>g. Når en person, der er omfattet af rekorderingen, fremsætter begrundet  \r\n\r\n anmodning herom til Statens Luftfartsvæsen. </P>  \r\n\r\n<P>h. Når der i henhold til lov om offentlighed i forvaltningen fremsættes  \r\n\r\n begæring herom, og denne begæring skal imødekommes efter loven. </P>  \r\n\r\n<P>i. Ved fejlsøgning og justering af det pågældende anlæg. </P>  \r\n\r\n<P CLASS=PUNKT> <B>8.</B> Udlevering </P>  \r\n\r\n<P>Udlevering af rekorderede data må kun finde sted, når Statens  \r\n\r\n Luftfartsvæsens godkendelse foreligger. </P>  \r\n\r\n<P CLASS=PUNKT> <B>9.</B> Forsendelse af benyttede databærere </P>  \r\n\r\n<P>Rekorderede data eller kopi heraf skal sendes anbefalet og på en sådan  \r\n\r\n måde, at beskadigelse af materialet undgås. </P>  \r\n\r\n<P CLASS=PUNKT> <B>10.</B> Dispensation </P>  \r\n\r\n<P>Statens Luftfartsvæsen kan i særlige tilfælde dispensere fra  \r\n\r\n bestemmelserne i denne BL. </P>  \r\n\r\n<P CLASS=PUNKT> <B>11.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>12.</B> Straf </P>  \r\n\r\n<P>12.1 Overtrædelse af afsnit 3, afsnit 6, afsnit 7 og afsnit 8 straffes med  \r\n\r\n bøde. </P>  \r\n\r\n<P>12.2 Er overtrædelsen begået af et aktieselskab, anpartsselskab,  \r\n\r\n andelsselskab eller lignende, kan der pålægges selskabet som sådant  \r\n\r\n bødeansvar. </P>  \r\n\r\n<P CLASS=PUNKT> <B>13.</B> Ikrafttræden </P>  \r\n\r\n<P>Denne BL træder i kraft den 1. april 1990. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 31. marts  \r\n\r\n 1989. </I> </P>  \r\n\r\n<P CLASS=UNDERSKREVET-AF ALIGN=CENTER>V.K.H. Eggers </P>  \r\n\r\n<P CLASS=MINISTER ALIGN=RIGHT>/Chr. Mørup </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "BL 3-33, 1. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19891701005"
        },
        {
            "displayName": "Entydig dokumentidentifikation",
            "displayValue": "CM009254"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/01/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17010"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "31/03/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 170 af 28/04/1985"
        },
        {
            "displayName": "Ressortministeriets journalnummer",
            "displayValue": "13-0401/03033"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}