{
    "id": 69533,
    "title": "Skrivelse vedrørende stillingsbeskrivelse for AF's regionale ligestillingskonsulenter ",
    "documentTypeId": "200",
    "isSagsforlobPeriodValid": false,
    "shortName": "SKR nr 3533 af 13/08/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse vedrørende stillingsbeskrivelse for  \r\n\r\n AF's regionale ligestillingskonsulenter </H1>  \r\n\r\n<P></P>  \r\n\r\n<BR>  \r\n\r\n<P>Ligestillingskonsulenterne har til opgave at fremme ligestillingen på det  \r\n\r\n regionale arbejdsmarked i overensstemmelse med lov om ligebehandling af mænd  \r\n\r\n og kvinder med hensyn til beskæftigelse mv. </P>  \r\n\r\n<P>Ligestillingskonsulentens opgave er tværgående i forhold til AF-systemet  \r\n\r\n og må derfor løses i et nært samarbejde med regionens AF-konsulenter og  \r\n\r\n erhvervsvejledere. Hertil kommer, at ligestillingskonsulenterne skal bistå  \r\n\r\n ved løsningen af ligestillingsmæssige sekretariatsopgaver for  \r\n\r\n arbejdsmarkedsnævnet. På baggrund af begge forhold indgår  \r\n\r\n ligestillingskonsulenterne i arbejdsmarkedsnævnets sekretariat. Efter  \r\n\r\n regional vurdering kan der dog blive tale om, at ligestillingskonsulenten gør  \r\n\r\n delvis tjeneste ved et andet AF-kontor i regionen. </P>  \r\n\r\n<P>Ligestillingskonsulenten skal i samarbejde med arbejdsmarkedsnævnets  \r\n\r\n sekretariat løbende følge udviklingen med hensyn til ligestilling/kvinders  \r\n\r\n beskæftigelse på det regionale arbejdsmarked og i uddannelsestilbuddene. Een  \r\n\r\n gang om året udarbejder ligestillingskonsulenten planer for  \r\n\r\n ligestillingsarbejdet i regionen til nævnssekretariatets samlede årsplan for  \r\n\r\n AF. Beretning for ligestillingsarbejdet indgår ligeledes i regionens  \r\n\r\n årsberetning. Det er ligestillingskonsulenternes opgave løbende at følge  \r\n\r\n planens realisering. </P>  \r\n\r\n<P>Ligestillingskonsulenterne skal i samarbejde med sekretariatet arbejde  \r\n\r\n for, at de bestræbelser, der i AF-systemet udfoldes, såvel overfor den  \r\n\r\n enkelte klient som i den overordnede planlægning, udgør en sammenhængende  \r\n\r\n indsats for ændringen af det kønsopdelte arbejdsmarked. </P>  \r\n\r\n<P>Ligestillingskonsulenterne skal - gennem information, rådgivning,  \r\n\r\n vejledning og undervisning af AF's personale - medvirke til en intensivering  \r\n\r\n af den indsats AF udfører for at behandle kvinder og mænd lige i AF's  \r\n\r\n jobformidling, erhvervsvejledning, informationsvirksomhed, tilrettelæggelse  \r\n\r\n af uddannelsesforanstaltninger mv. </P>  \r\n\r\n<P>Ligestillingskonsulenterne skal i nært samarbejde med relevante  \r\n\r\n medarbejdere i AF-systemet arbejde sammen med lokale  \r\n\r\n uddannelsesinstitutioner, kommunale myndigheder, organisationer og  \r\n\r\n virksomheder mv. med det formål at  <B>tilvejebringe</B> vejledningskurser,  \r\n\r\n uddannelses- og beskæftigelsestilbud, der kan modvirke det kønsopdelte  \r\n\r\n arbejdsmarked. Ligestillingskonsulenterne skal som led i dette arbejde tage  \r\n\r\n initiativ til iværksættelse og vurdering af forskellige former for  \r\n\r\n forsøgsvirksomhed strækkende sig fra informationsvirksomhed over etablering  \r\n\r\n af utraditionelle uddannelsesforløb til direkte placering af eksempelvis  \r\n\r\n arbejdsløse kvinder i utraditionelle job. Ligestillingskonsulenterne skal  \r\n\r\n desuden vurdere behovet for eventuelle særlige foranstaltninger for kvinder  \r\n\r\n og medvirke ved tilrettelæggelse af forsøg med orientering, vejledning og  \r\n\r\n rådgivning der især skal motivere kvinder for uddannelse og for mere  \r\n\r\n utraditionelle beskæftigelsesvalg. </P>  \r\n\r\n<P>Ligestillingskonsulenterne skal endvidere i nært samarbejde med relevante  \r\n\r\n medarbejdere i AF-systemet udvikle og afprøve metoder, der kan fremme  \r\n\r\n ændringer med hensyn til de traditionsbestemte opfattelser af kvinders og  \r\n\r\n mænds kvalifikationer og de traditionsbestemte ansættelsesprocedurer og  \r\n\r\n politikker som hindrer ligebehandling af kvinder og mænd med hensyn til  \r\n\r\n beskæftigelse mv. </P>  \r\n\r\n<P>Med henblik på en fælles udvikling af ligestillingsarbejdet i regionerne  \r\n\r\n skal ligestillingskonsulenterne i samarbejde med arbejdsdirektoratet yde  \r\n\r\n bidrag til et informations- og undervisningsmateriale, der kan anvendes over  \r\n\r\n hele landet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19860353354"
        },
        {
            "displayName": "Entydig dokumentidentifikation",
            "displayValue": "CM028717"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/01/2020"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3533"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "13/08/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsdirektoratet"
        },
        {
            "displayName": "Ressortministeriets journalnummer",
            "displayValue": "Arbejdsdirektoratet 4.kt. j.nr. 86-123-577"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}