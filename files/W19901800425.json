{
    "id": 36629,
    "title": "Kursgevinst - uforrentede obligationer - indfriet efter 01/01/1986. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18004 af 09/11/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Uforrentede obligationer, udstedt af Nordiska Investeringsbanken i  \r\n\r\n 1981 og med løbetid på 5 år, var købt af en klager i 1982 og indfriet ved  \r\n\r\n udløb i 1986. Da indfrielsen var sket efter kursgevinstlovens ikrafttræden  \r\n\r\n pr. 1. januar 1986, og de særlige overgangsregler efter § 10, stk. 3, ikke  \r\n\r\n omfattede uforrentede obligationer, blev kursgevinsten - og herunder også  \r\n\r\n vatulakursgevinsten - beskattet. </I> </P>  \r\n\r\n<P> <I>Cfr. den samme dato afsagte kendelse i sagen LSR 640-8884-307. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kursgevinst - uforrentede obligationer -  \r\n\r\n indfriet efter 01/01/1986. (* 1) </H1>  \r\n\r\n<P></P>  \r\n\r\n<P>Kontorchef A klagede for indkomståret 1986 over, at amtsligningsrådet i  \r\n\r\n medfør af statsskattelovens § 4 havde anset ham for indkomstskattepligtig af  \r\n\r\n kursavancer, indvundne ved indfrielse af uforrentede obligationer. Klagerens  \r\n\r\n selvangivne indkomst var herefter forhøjet med i alt 56.781 kr. </P>  \r\n\r\n<P>Det fremgik af sagens oplysninger, at klageren i september 1982 af B bank  \r\n\r\n A/S havde købt. nom. 10.000 dollars 0% obligationer for 5.800 dollars eller  \r\n\r\n 50.799,30 kr. (kurs 875,85). Disse obligationer var blevet indfriet den 11.  \r\n\r\n december 1986 for 10.000 dollars eller 107.580 kr. (kurs 1.075,80). </P>  \r\n\r\n<P>Obligationerne, der således ikke var rentebærende, var udstedt af Nordiska  \r\n\r\n Investeringsbanken i december 1981, og havde en løbetid på 5 år. </P>  \r\n\r\n<P>Amtsligningsrådet havde ved ansættelsen fundet, at kursgevinsterne ved  \r\n\r\n indfrielsen måtte anses for vederlag for at stille kapital til rådighed, og  \r\n\r\n derfor kunne anses for en rentesubstistut. Amtsligningsrådet havde herefter  \r\n\r\n anset klageren for indkomstskattepligtig af såvel børskurs - som  \r\n\r\n valutakursgevinsten ved indfrielsen efter 1. januar 1986. Klagerens  \r\n\r\n selvangivne indkomst var derfor forhøjet med forskellen mellem  \r\n\r\n anskaffelsesværdien i danske kroner, (valutakursen på  \r\n\r\n anskaffelsestidspunktet) og indfrielsesværdien i danske kroner (valutakursen  \r\n\r\n på salgstidspunktet). </P>  \r\n\r\n<P>Klageren påstod over for Landsskatteretten den af amtsligningsrådet  \r\n\r\n foretagne ansættelse nedsat med 56.781 kr., idet den ved indfrielsen opnåede  \r\n\r\n kursgevinst ikke kunne anses for skattepligtig. Til støtte herfor anførte  \r\n\r\n klageren bl.a., at kursgevinster og tab på obligationer indtil indførelsen af  \r\n\r\n kursgevinstloven var anset for formuebevægelser, der ikke vedrørte  \r\n\r\n indkomsten, medmindre der forelå spekulation. Da klageren havde ligget inde  \r\n\r\n med obligationerne i over 4 år og indtil forfald, kunne der ikke statueres  \r\n\r\n spekulation. Endvidere var klagerens obligationer udstedt inden  \r\n\r\n skæringsdatoen for indførelsen af kursgevinstloven den 1. januar 1986, og  \r\n\r\n klageren mente derfor ikke, at han skulle beskattes af kursgevinsten, selv om  \r\n\r\n obligationerne var indfriet efter denne skæringsdato. </P>  \r\n\r\n<P>Der kunne efter klagerens opfattelse ej heller skelnes mellem uforrentede  \r\n\r\n og lavt forrentede obligationer, idet kursstigningen på en lavt forrentet  \r\n\r\n obligation også måtte anses for at indeholde en element af rente. Endvidere  \r\n\r\n anførte klageren, at der i det omhandlede tidsrum havde kunnet konstateres en  \r\n\r\n kursstigning på samtlige obligationer, også de relativt højt forrentede  \r\n\r\n obligationer. Derfor kunne man ikke uden videre anse hele kursavancen på de  \r\n\r\n uforrentede obligationer som en rente. </P>  \r\n\r\n<P>Amtsligningsrådet havde begrundet sin påstand med, at uforrentede  \r\n\r\n obligationer kunne sidestilles med et lån, der sikrede långiveren et merbeløb  \r\n\r\n ved indfrielsen. Det var klagerens opfattelse, at nærværende klagesag  \r\n\r\n vedrørte værdipapirer, der indebar en kursrisiko for ihændehaveren, hvis han  \r\n\r\n måtte afhænde papiret før forfald. Desuden var de omhandlede  \r\n\r\n dollarobligationer efter klagerens opfattelse behæftet med en betydelig  \r\n\r\n valutakursrisiko. </P>  \r\n\r\n<P>Endelig anførte klageren, at Danmark som medstifter af Nordiska  \r\n\r\n Investeringsbanken har forpligtet sig til at behandle disse obligationer som  \r\n\r\n danske i skattemæssig henseende, uanset hvilken valuta de var udstedt i. </P>  \r\n\r\n<P>Landsskatteretten bemærkede, at der ved en dags dato afsagt kendelse i en  \r\n\r\n anden sag var taget stilling til spørgsmålet om beskatning af kursgevinster  \r\n\r\n på uforrentede obligationer, der var realiseret før kursgevinstlovens  \r\n\r\n ikrafttrædelse. Retten havde ved denne afgørelse fundet, at der ikke var  \r\n\r\n hjemmel til beskatning af sådanne kursgevinster uden for nærings- og  \r\n\r\n spekulationstilfælde. Den af amtsligningsrådet i den nævnte sag foretagne  \r\n\r\n beskatning af kursgevinster med henvisning til statsskattelovens § 4 kunne  \r\n\r\n herefter ikke opretholdes. </P>  \r\n\r\n<P>De af nærværende sag omhandlede kursgevinster var imidlertid realiseret  \r\n\r\n efter kursgevinstlovens ikrafttrædelse. Disse kursgevinster var derfor  \r\n\r\n omfattet af reglerne i denne lov. </P>  \r\n\r\n<P>Det fremgik af bestemmelsen i kursgevinstlovens § 7, at kursgevinster ved  \r\n\r\n afståelse eller indfrielse af fordringer medregnes ved opgørelsen af den  \r\n\r\n skattepligtige indkomst, når fordringen forrentes med en pålydende rente, der  \r\n\r\n er lavere end mindsterenten på tidspunktet for skyldnerens påtagelse af  \r\n\r\n forpligtelsen. Efter lovens § 6, stk. 2, gælder dette ligeledes  \r\n\r\n valutakursgevinster. </P>  \r\n\r\n<P>Da uforrentede obligationer herefter ikke opfyldte kravet til  \r\n\r\n mindsterente, måtte kursgevinster på sådanne obligationer anses for omfattet  \r\n\r\n af skattepligten efter kursgevinstloven. Det følger af § 10, stk. 1, at loven  \r\n\r\n har virkning fra og med indkomståret 1986. I § 10, stk. 3, er der fastsat  \r\n\r\n særlige overgangsregler for fordringer, der er erhvervet eller udstedt før  \r\n\r\n den 2. oktober 1985. Efter denne bestemmelses sidste punktum gælder disse  \r\n\r\n overgangsregler ikke for uforrentede obligationer. </P>  \r\n\r\n<P>Da de i sagen omhandlede kursgevinster var realiseret efter  \r\n\r\n kursgevinstlovens ikrafttrædelse, og da der ikke i loven var fastsat særlige  \r\n\r\n overgangsregler for sådanne kursgevinster, fandt Landsskatteretten herefter,  \r\n\r\n at kursgevinsterne måtte anses for skattepligtige efter kursgevinstloven. Den  \r\n\r\n påklagede ansættelse blev herefter stadfæstet. </P>  \r\n\r\n<P>LV 1989, E 5.3. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 1, side 28."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901800425"
        },
        {
            "displayName": "Entydig dokumentidentifikation",
            "displayValue": "CA004564"
        },
        {
            "displayName": "Dato for indlæggelse",
            "displayValue": "17/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18004"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "09/11/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1990-5-448."
        },
        {
            "displayName": "Stikord",
            "displayValue": "KURSGEVINST"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}