{
    "id": 32847,
    "title": "Tilsynsmyndighedens godkendelse af kommunale fællesskabers engagement i selskaber ",
    "documentTypeId": "240",
    "isSagsforlobPeriodValid": false,
    "shortName": "KEN nr 9270 af 06/07/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at en bestemmelse i et kommunalt fællesskabs vedtægter om, at  \r\n\r\n fællesskabet alene eller i samarbejde med andre virksomheder og  \r\n\r\n organisationer kan stifte eller delvist eje aktie- og anpartsselskaber, hvis  \r\n\r\n formål står i naturlig forbindelse med fællesskabets formål, efter sin  \r\n\r\n generelle formulering var for vidtgående, idet denne formålsangivelse også  \r\n\r\n kunne omfatte aktiviteter, som kommuner ikke lovligt ville kunne varetage.  \r\n\r\n</I> </P>  \r\n\r\n<P> <I>Endvidere udtalt, at det i vedtægterne skal anføres, at etablering af  \r\n\r\n selskaber samt beslutning om køb og salg af aktie- og anpartsbeviser skal  \r\n\r\n godkendes af tilsynsrådet. Ved tilsynsrådets godkendelse af fællesskabets  \r\n\r\n konkrete engagement i selskaber må rådet særligt påse, at selskabets formål  \r\n\r\n er i overensstemmelse med formål, som kommunerne og det kommunale fællesskab  \r\n\r\n kan varetage. </I> </P>  \r\n\r\n<P> <I>Ministeriet tilføjede, at en egentlig godkendelse af vedtægterne ikke  \r\n\r\n vil være påkrævet, men at tilsynsrådet i forbindelse med godkendelse af  \r\n\r\n fællesskabets engagement i et selskab må betinge sig, at der ikke foretages  \r\n\r\n væsentlige ændringer i selskabets vedtægter uden tilsynsrådets samtykke. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilsynsmyndighedens godkendelse af kommunale  \r\n\r\n fællesskabers engagement i selskaber </H1>  \r\n\r\n<P></P>  \r\n\r\n<BR>  \r\n\r\n<P>Med skrivelse af 2. februar 1989 (j.nr. 1988-089-5-7) har tilsynsrådet  \r\n\r\n fremsendt en ansøgning af 24. november 1988 med bilag fra I/S Kommunernes  \r\n\r\n affaldsbehandling i Roskilde Amt (KARA) vedrørende godkendelse af en ændring  \r\n\r\n af formålsbestemmelserne i selskabets vedtægter, idet tilsynsrådet har  \r\n\r\n anmodet om en vejledende udtalelse, herunder om interessentskabets konkrete  \r\n\r\n engagement i et aktieselskab og dette aktieselskabs vedtægter kræver  \r\n\r\n tilsynsrådets godkendelse. </P>  \r\n\r\n<P>I denne forbindelse skal Indenrigsministeriet udtale følgende: </P>  \r\n\r\n<P>Den foreslåede nye bestemmelse i vedtægternes § 3, stk. 2, er efter sin  \r\n\r\n generelle formulering for vidtgående, idet den også omfatter aktiviteter, som  \r\n\r\n kommuner ikke lovligt vil kunne varetage. Ministeriet skal derfor foreslå  \r\n\r\n følgende ændrede affattelse af § 3, stk. 2 (de foreslåede ændringer er  \r\n\r\n understreget): Interessentskabet kan alene eller i samarbejde med andre  \r\n\r\n virksomheder og organisationer stifte, og helt eller delvist ejede aktie- og  \r\n\r\n anpartsselskaber, hvis  <I>formål er udvikling, produktion og forhandling af  \r\n\r\n systemer, anlæg og-produkter, der naturligt udvikles i forbindelse med  \r\n\r\n interessentskabets virksomhed, eller hvis formål er at varetage andre  \r\n\r\n kommunale opgaver vedrørende forureningsbekæmpelse, affaldsbehandling og  \r\n\r\n genbrugsaktiviteter.</I>  Etablering af selskaber samt beslutning om køb og  \r\n\r\n salg af aktie- og anpartsbeviser skal træffes af repræsentantskabet og  \r\n\r\n godkendes af interessentkommunerne  <I>og tilsynsrådet,</I>  idet I/S KARA  \r\n\r\n til enhver tid skal  <I>have den bestemmende indflydelse</I>  i selskaberne.  \r\n\r\n</P>  \r\n\r\n<P>Som det fremgår af ovenstående, finder Indenrigsministeriet, at  \r\n\r\n interessentskabets konkrete engagement i selskaber må forudsættes  \r\n\r\n tilsynsrådets godkendelse. I den forbindelse må tilsynsrådet særligt påse, at  \r\n\r\n selskabets formål er i overensstemmelse med formål, som kommunerne og det  \r\n\r\n kommunale fællesskab kan varetage, og at der ikke i selskabernes vedtægter er  \r\n\r\n bestemmelser, der i øvrigt er uforenelige med interessentskabets deltagelse.  \r\n\r\n En egentlig godkendelse af vedtægterne er således ikke påkrævet, men  \r\n\r\n tilsynsrådet må i forbindelse med godkendelse af interessenskabets engagement  \r\n\r\n i et selskab betinge sig, at der ikke foretages væsentlige ændringer i  \r\n\r\n selskabets vedtægter uden tilsynsrådets samtykke. </P>  \r\n\r\n<P>Med venlig hilsen </P>  \r\n\r\n<P>Emil le Maire </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Indenrigsministeriets afgørelser og udtalelser om kommunale forhold 1989  \r\n\r\n 4.1. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19890927025"
        },
        {
            "displayName": "Entydig dokumentidentifikation",
            "displayValue": "CA000771"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9270"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "06/07/1989"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "1. k. kt. 1989/1059-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}