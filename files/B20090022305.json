{
    "id": 124103,
    "title": "Bekendtgørelse om ændring af bekendtgørelse om nøgletal for statsbyggerier m.v.\\n(Entreprenørnøgletal version 2)",
    "documentTypeId": "80",
    "isSagsforlobPeriodValid": true,
    "shortName": "BEK nr 223 af 24/03/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#B1\">Bilag 1</a></p>\r\n      <p class=\"Indholdsfortegnelse\"><a href=\"#B2\">Bilag 2</a></p><div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om nøgletal for statsbyggerier m.v.</p>\r\n      <p class=\"UnderTitel2\">(Entreprenørnøgletal version 2)</p>\r\n      <p class=\"CentreretParagraf\">§ 1</p>\r\n      <p class=\"Tekst2\">I bekendtgørelse nr. 241 af 11. april 2008 om nøgletal for statsbyggerier m.v. foretages følgende ændringer:</p>\r\n      <p class=\"AendringMedNummer\"><span class=\"AendringNr\">1.</span> <span class=\"Italic\">§ 1,stk. 2,</span> affattes således: </p>\r\n      <p class=\"Stk2\"><span class=\"StkNr\" id=\"\">»Stk. 2.</span> Bekendtgørelsen finder tillige anvendelse for bygninger, der helt eller delvis finansieres ved lån eller tilskud fra staten, når lånet eller tilskuddet udgør mindst 50 pct. af byggeomkostningerne. Det samme gælder bygninger til institutioner, hvis drift helt eller delvis betales af staten, når det samlede tilskud udgør mindst 50 pct.«</p>\r\n      <p class=\"AendringMedNummer\"><span class=\"AendringNr\">2.</span> I <span class=\"Italic\">§ 8, stk. 1,</span> indsættes som <span class=\"Italic\">2. pkt</span> .: </p>\r\n      <p class=\"Tekst2\">\r\n        <div>»Bygherren kan derudover vælge at efterspørge oplysninger brugt ved beregning af nøgletal om kundetilfredshed.«</div>\r\n      </p>\r\n      <p class=\"AendringMedNummer\"><span class=\"AendringNr\">3.</span> <span class=\"Italic\">§ 8, stk. 2, 2. pkt.,</span> affattes således: </p>\r\n      <p class=\"Tekst2\">\r\n        <div>»Nøgletal kan tilvejebringes efter bilag 3 i bekendtgørelse om nøgletal for alment byggeri m.v.«</div>\r\n      </p>\r\n      <p class=\"AendringMedNummer\"><span class=\"AendringNr\">4.</span> <span class=\"Italic\">§ 10, stk. 1,</span> affattes således: </p>\r\n      <p class=\"Tekst2\">\r\n        <div>»Bygherren skal i udbudsmaterialet forlange, at entreprenøren i forbindelse med aflevering af den konkrete entrepriseopgave medvirker til at aflevere oplysninger til brug for beregning af nøgletal, jf. bilag 3, til evaluator.«</div>\r\n      </p>\r\n      <p class=\"AendringMedNummer\"><span class=\"AendringNr\">5.</span> I <span class=\"Italic\">§ 10</span> indsættes efter stk. 2 som nyt stykke: </p>\r\n      <p class=\"Stk2\"><span class=\"StkNr\" id=\"\"></span> </p>\r\n      <p class=\"Tekst2\">\r\n        <div><span class=\"Italic\">»Stk. 3.</span> Bygherren skal i forbindelse med projektets afslutning digitalt aflevere oplysninger som nævnt i bilag 5 til den eller de evaluatorer, som entreprenøren eller entreprenørerne har valgt, jf. § 11, stk. 2.«</div>\r\n      </p>\r\n      <p class=\"Tekst2\">\r\n        <div>Stk. 3, 4, 5, 6 og 7 bliver herefter til stk. 4, 5, 6, 7 og 8.</div>\r\n      </p>\r\n      <p class=\"AendringMedNummer\"><span class=\"AendringNr\">6.</span> <span class=\"Italic\">§ 10, stk. 6,</span> affattes således: </p>\r\n      <p class=\"Stk2\"><span class=\"StkNr\" id=\"\"></span> </p>\r\n      <p class=\"Tekst2\">\r\n        <div><span class=\"Italic\">»Stk. 6.</span> Bygherren skal i udbudsmaterialet forlange, at entreprenøren i forbindelse med aflevering afleverer de nøgletal til bygherren, der er beregnet i forbindelse med gennemførelsen af byggeriet, jf. bilag 3.«</div>\r\n      </p>\r\n      <p class=\"AendringMedNummer\"><span class=\"AendringNr\">7.</span> <span class=\"Italic\">Bilag 3</span> affattes som bilag 1 i denne bekendtgørelse. </p>\r\n      <p class=\"AendringMedNummer\"><span class=\"AendringNr\">8.</span> Som nyt <span class=\"Italic\">bilag 5</span> indsættes bilag 2 som affattet i denne bekendtgørelse. </p>\r\n      <p class=\"CentreretParagraf\">§ 2</p>\r\n      <p class=\"Stk2\"><span class=\"StkNr\"></span> Bekendtgørelsen træder i kraft den 1. maj 2009 og gælder for byggeri, der udbydes efter 1. maj 2009.</p>\r\n      <p class=\"CentreretParagraf\">§ 3</p>\r\n      <p class=\"Stk2\"><span class=\"StkNr\"></span> Nøgletal om udbedring af mangler i det første år efter aflevering målt ved arbejdstimeindsatsen, som er beregnet efter bilag 3, vil fortsat kunne finde anvendelse ved beregning af de vægtede gennemsnit, jf. § 8, stk. 4.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Erhvervs- og Byggestyrelsen, den 24. marts 2009</I></P><P CLASS=SIGN1 ALIGN=\"CENTER\">Finn Lauritzen</P><P CLASS=SIGN2 ALIGN=\"RIGHT\">/ Lasse Sundahl</P></FONT></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\r\n      <p class=\"BilagTekst\">Definitioner af nøgletal for entreprenører, jf. § 8, stk. 1.</p>\r\n      <p class=\"Bilagstekst\">De nedenstående definitioner er identiske med definitionerne i bilag 3 i bekendtgørelse om nøgletal for almene byggerier m.v.</p>\r\n      <p class=\"Bilagstekst\">Selve nøgletallene er markeret med *.</p>\r\n      <p class=\"Tekstoverskrift\">Overholdelse af tidsfrister</p>\r\n      <p class=\"TekstoverskriftVenstre\">* Relativ afvigelse mellem planlagt og faktisk udførelsestid korrigeret for tidsfristforlængelser, jf. nedenfor.</p>\r\n      <p class=\"Bilagstekst\">Udførelsestiden defineres som perioden fra opstart af arbejdet på byggepladsen til den faktiske aflevering. Indgår entreprisen i en samlet afleveringsforretning, er det dog til færdiggørelsen af entreprisen.</p>\r\n      <p class=\"Bilagstekst\">Ved tidsfristforlængelser forstås antallet af arbejdsdage, som entreprenøren har fået godkendt som tidsfristforlængelser, uanset årsagen til tidsfristforlængelsen.</p>\r\n      <p class=\"Bilagstekst\">Nøgletallet kan ikke antage værdier under 100 pct.</p>\r\n      <p class=\"Tekstoverskrift\">Mangler</p>\r\n      <p class=\"TekstoverskriftVenstre\">* Antal mangler indført i afleveringsprotokollen klassificeret efter alvor.</p>\r\n      <p class=\"Bilagstekst\">Mangler opgøres som antallet af konkrete mangler og ikke som typer af mangler. Går samme type af mangel igen på flere bygningsdele, tælles denne type af mangel som antallet af bygningsdele, hvor manglen er konstateret. Mangler opgøres som antal mangler sat i forhold til entreprisesummen opgjort pr. million kr. og klassificeres som:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Kosmetiske mangler: Mangler med ingen eller ubetydelig byggeteknisk betydning. Levetiden for denne og eventuelt tilstødende bygningsdele påvirkes ikke.</p>\r\n        <p class=\"Liste1\"><span class=\"Liste1Nr\" id=\"\">2)</span> Mindre alvorlige mangler: Mangler med mindre byggeteknisk betydning, dvs. uden indflydelse på bygningsdelens konstruktion eller funktion. Levetiden for denne og eventuelt tilstødende bygningsdele kan blive nedsat, hvis manglen ikke udbedres.</p>\r\n        <p class=\"Liste1\"><span class=\"Liste1Nr\" id=\"\">3)</span> Alvorlige og kritiske mangler: Mangler med nogen eller stor byggeteknisk betydning, dvs. med indflydelse på bygningsdelens konstruktion eller funktion. Levetiden for denne og eventuelt tilstødende bygningsdele bliver nedsat, hvis manglen ikke udbedres.</p>\r\n        <p class=\"Liste1\"><span class=\"Liste1Nr\" id=\"\">4)</span> Forhold, der skal undersøges nærmere.</p>\r\n      </p>\r\n      <p class=\"TekstoverskriftVenstre\">* Økonomisk værdiansættelse af mangler.</p>\r\n      <p class=\"Bilagstekst\">Udbedring af mangler målt ved den skønsmæssige, økonomiske værdiansættelse af manglerne fastsat i forbindelse med aflevering sat i forhold til entreprisesummen.</p>\r\n      <p class=\"TekstoverskriftVenstre\">* Manglers betydning for ibrugtagningen.</p>\r\n      <p class=\"Bilagstekst\">Nøgletallet udgøres af bygherrens svar på følgende spørgsmål:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Har der for entreprisen været mangler ved afleveringen, som har vanskeliggjort eller faktisk forhindret den forudsatte brug af væsentlige dele af byggeriet?</p>\r\n      </p>\r\n      <p class=\"Tekstoverskrift\">Arbejdsulykker</p>\r\n      <p class=\"TekstoverskriftVenstre\">* Ulykkesfrekvens udtrykt som antal anmeldte arbejdsulykker sat i forhold til entreprisesummen opgjort pr. milliard kr.</p>\r\n      <p class=\"Bilagstekst\">Arbejdsulykker defineres som »pludselig, uventet og skadevoldende hændelse, som sker i forbindelse med arbejdet, og som medfører personskade«. Der skal medtages hændelser, som medfører uarbejdsdygtighed i 1 dag eller mere udover tilskadekomstdagen. Der medtages kun ikke personhenførbare oplysninger om antal arbejdsulykker.</p>\r\n      <p class=\"Tekstoverskrift\">Kundetilfredshed</p>\r\n      <p class=\"TekstoverskriftVenstre\">*Bygherrens tilfredshed med byggeprocessen.</p>\r\n      <p class=\"Bilagstekst\">Nøgletal om bygherrens (bygherrerådgiverens) tilfredshed med entrepriseopgaven beregnes på baggrund af 8 spørgsmål, hvor bygherren skal angive både sin vurdering af præstation for den pågældende delopgave og den betydning, som delopgaven tillægges. Både ved vurdering af præstation og betydning gives en karakter på en skala fra 1 til 5, hvor 5 angiver bedste præstation henholdsvis største betydning. Vurderer bygherren, at et spørgsmål ikke er relevant, kan bygherren i stedet angive dette. Nøgletallet beregnes som et gennemsnit af bygherrens (bygherrerådgiverens) angivne vurdering med de 8 delopgaver vægtet med den betydning, som delopgaven er tillagt.</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Entreprenørens evne til at bistå konstruktivt ved projektgennemgangen eller ved planlægning af opgaveløsningen forud for entreprisens opstart på byggepladsen.</p>\r\n        <p class=\"Liste1\"><span class=\"Liste1Nr\" id=\"\">2)</span> Entreprenørens evne til at finde løsninger i overensstemmelse med udbudsmaterialets krav og i øvrigt imødekomme bygherrens behov og ønsker inden for de aftalte rammer.</p>\r\n        <p class=\"Liste1\"><span class=\"Liste1Nr\" id=\"\">3)</span> Entreprenørens evne til at overholde aftalte tidsplaner og aflevere entreprisen til tiden.</p>\r\n        <p class=\"Liste1\"><span class=\"Liste1Nr\" id=\"\">4)</span> Entreprenørens evne til indgå i dialog om tillægsydelser og priser for disse.</p>\r\n        <p class=\"Liste1\"><span class=\"Liste1Nr\" id=\"\">5)</span> Entreprenørens evne til at føre en konstruktiv dialog og medvirke til et godt samarbejde mellem projektets nøglepersoner.</p>\r\n        <p class=\"Liste1\"><span class=\"Liste1Nr\" id=\"\">6)</span> Entreprenørens evne til at tage hensyn til byggepladsens omgivelser, f.eks. naboer, beboere, øvrigt personale og evt. brugere af bygningen under arbejdets udførelse.</p>\r\n        <p class=\"Liste1\"><span class=\"Liste1Nr\" id=\"\">7)</span> Entreprenørens evne til at medvirke til at gennemføre en tilfredsstillende aflevering.</p>\r\n        <p class=\"Liste1\"><span class=\"Liste1Nr\" id=\"\">8)</span> Entreprenørens evne til at levere information om drift og vedligeholdelse i overensstemmelse med udbudsmaterialets krav.</p>\r\n      </p>\r\n      <p class=\"TekstoverskriftVenstre\">*Kundeloyalitet</p>\r\n      <p class=\"Bilagstekst\">Nøgletal om kundeloyalitet udgøres af bygherrens svar på følgende spørgsmål:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Angivelse af, om bygherren vil benytte virksomheden igen ved et lignende projekt?</p>\r\n      </p>\r\n      <p class=\"Bilagstekst\">Bygherren skal angive sin vurdering på en skala fra 1 til 5, men ved besvarelse af dette spørgsmål angives ikke betydning. Vurderer bygherren, at spørgsmålet ikke er relevant, kan bygherren i stedet angive dette.</p><a id=\"B2\"><hr class=\"BilagStreg\"></a><p class=\"Bilag\"><span id=\"Bil2\">Bilag 2</span></p>\r\n      <p class=\"BilagTekst\">Indsamling af nøgletalsoplysninger for bygherrer, jf. § 10</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Forventet afleveringsdato for projektet</p>\r\n        <p class=\"Liste1\"><span class=\"Liste1Nr\" id=\"\">2)</span> Faktisk påbegyndelsesdato for projektet</p>\r\n        <p class=\"Liste1\"><span class=\"Liste1Nr\" id=\"\">3)</span> Faktisk afleveringsdato for projektet</p>\r\n        <p class=\"Liste1\"><span class=\"Liste1Nr\" id=\"\">4)</span> Dato for overstået mangelafhjælpningsperiode for projektet</p>\r\n        <p class=\"Liste1\"><span class=\"Liste1Nr\" id=\"\">5)</span> Projektets bruttoetageareal</p>\r\n        <p class=\"Liste1\"><span class=\"Liste1Nr\" id=\"\">6)</span> Ændringer i projektpris pga. ændringer i arbejdets art og omfang</p>\r\n        <p class=\"Liste1\"><span class=\"Liste1Nr\" id=\"\">7)</span> Ændringer i projektpris pga. bygherrens forhold</p>\r\n        <p class=\"Liste1\"><span class=\"Liste1Nr\" id=\"\">8)</span> Ændringer i projektpris pga. aftalt regulering</p>\r\n        <p class=\"Liste1\"><span class=\"Liste1Nr\" id=\"\">9)</span> Ændringer i projektpris pga. offentlige påbud eller forbud</p>\r\n        <p class=\"Liste1\"><span class=\"Liste1Nr\" id=\"\">10)</span> Ændringer i projektpris pga. sen myndighedsbehandling</p>\r\n        <p class=\"Liste1\"><span class=\"Liste1Nr\" id=\"\">11)</span> Ændringer i projektpris pga. sen prisfastsættelse af arbejder</p>\r\n        <p class=\"Liste1\"><span class=\"Liste1Nr\" id=\"\">12)</span> Ændringer i projektpris pga. uforudseelige omkostninger</p>\r\n        <p class=\"Liste1\"><span class=\"Liste1Nr\" id=\"\">13)</span> Omkostninger til udførende på projektet</p>\r\n      </p>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/03/2009"
        },
        {
            "displayName": "Accession",
            "displayValue": "B20090022305"
        },
        {
            "displayName": "Entydig dokumentidentifikation",
            "displayValue": "AU003594"
        },
        {
            "displayName": "Dato for førstegangsindlæggelse",
            "displayValue": "26/03/2009"
        },
        {
            "displayName": "Dato for indlæggelse",
            "displayValue": "26/03/2009"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "223"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "24/03/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervs- og Byggestyrelsen"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Erhvervs- og Byggestyrelsen, j.nr. 09/00435"
        },
        {
            "displayName": "Stikord",
            "displayValue": "Nøgletal"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}