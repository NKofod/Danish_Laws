{
    "id": 61966,
    "title": "Cirkulære om genoptagelse af ansættelser for tidligere indkomstår (nedsættelse). (*1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 99 af 12/07/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om genoptagelse af ansættelser for  \r\n\r\n tidligere indkomstår (nedsættelse). (*1) </H1>  \r\n\r\n<P></P>  \r\n\r\n<BR>  \r\n\r\n<P>Ved lov nr. 140 af 13. april 1983 er skattestyrelseslovens § 30 ophævet og  \r\n\r\n fristen for indbringelse af skattesager for domstolene forlænget fra 3 til 5  \r\n\r\n år, jf. lovbekendtgørelse nr. 177 af 21. april 1983, § 29, stk. 4. Herefter  \r\n\r\n fastsættes følgende retningslinier for amtsskatteinspektoraternes,  \r\n\r\n henholdsvis direktoratet for Københavns skatte- og registerforvaltnings  \r\n\r\n fremtidige behandling af ansøgninger om nedsættelse af skatteansættelser for  \r\n\r\n tidligere indkomstår: </P>  \r\n\r\n<P CLASS=PUNKT> <B>1.</B> Amtsskatteinspektoraterne/direktoratet bemyndiges  \r\n\r\n til efter ansøgning at genoptage skatteansættelser for tidligere indkomstår  \r\n\r\n til fornyet prøvelse og eventuel nedsættelse ved amtsligningsrådet eller  \r\n\r\n ligningskommissionen efter de herom i øvrigt givne regler, såfremt  \r\n\r\n ansøgningen er indgivet inden 5 år efter udløbet af det pågældende  \r\n\r\n indkomstår. </P>  \r\n\r\n<P CLASS=PUNKT> <B>2.</B> Ansøgninger indgivet i kalenderåret 1983 behandles,  \r\n\r\n uanset om ansøgning er indgivet før eller efter den foran nævnte ændringslovs  \r\n\r\n ikrafttræden, efter den i punkt 1 nævnte 5-års-regel, d.v.s. at ansøgningen  \r\n\r\n realitetsbehandles, for så vidt angår ansættelser vedrørende indkomståret  \r\n\r\n 1978 og senere indkomstår. </P>  \r\n\r\n<P>Ansøgninger indgivet i 1981 eller 1982 realitetsbehandles, for så vidt  \r\n\r\n angår ansættelser for indkomståret 1977 og senere indkomstår. </P>  \r\n\r\n<P CLASS=PUNKT> <B>3.</B> Sager, hvor der på grund af overskridelse af den  \r\n\r\n tidligere gældende 3-årsfrist er meddelt afslag på ansøgning om  \r\n\r\n genoptagelse/nedsættelse af ansættelser vedrørende indkomståret 1977 eller  \r\n\r\n 1978, genoptages og behandles efter foranstående regler, såfremt den  \r\n\r\n skattepligtige fremsætter anmodning herom inden udgangen af året 1983. Sager,  \r\n\r\n hvor der på grund af 3-årsreglen er meddelt afslag vedrørende indkomståret  \r\n\r\n 1979, genoptages, såfremt ansøgning herom indgives inden udgangen af året  \r\n\r\n 1984. </P>  \r\n\r\n<P CLASS=PUNKT> <B>4.</B> Finder amtsskatteinspektoratet/direktoratet, at  \r\n\r\n ansøgningen bør imødekommes helt eller delvis, forelægges sagen for  \r\n\r\n amtsligningsrådet/ligningskommissionen. Hvor betingelserne herfor er opfyldt,  \r\n\r\n jf. statsskattedirektoratets skrivelse af 10. maj 1979 til  \r\n\r\n amtsskatteinspektoraterne (bemyndigelsesinstruksen), kan  \r\n\r\n amtsskatteinspektoratet søge nedsættelsen af ansættelsen gennemført ved  \r\n\r\n bemyndigelse til ligningskommissionen. Kan amtsligningsrådet eller  \r\n\r\n ligningskommissionen ikke tiltræde en nedsættelse af ansættelsen, skal de  \r\n\r\n nævnte myndigheder ikke træffe afgørelse ved kendelse m.v. om stadfæstelse,  \r\n\r\n men sagen skal af amtsskatteinspektoratet/direktoratet fremsendes til  \r\n\r\n statsskattedirektoratet med begrundet indstilling. </P>  \r\n\r\n<P CLASS=PUNKT> <B>5.</B> Finder amtsskatteinspektoratet/direktoratet, at  \r\n\r\n ansøgningen ikke kan imødekommes, eller er ansøgning indgivet efter udløbet  \r\n\r\n af 5-årsfristen, meddeles afslag med begrundelsen for dette samt med  \r\n\r\n oplysning om, at afslaget kan indbringes for statsskattedirektoratet. </P>  \r\n\r\n<P CLASS=PUNKT> <B>6.</B> Ansøgninger, der begrundes med henvisning til en  \r\n\r\n afgørelse, hvorved landsskatteretten eller domstolene i en sag vedrørende  \r\n\r\n andre skattepligtige end ansøgeren har underkendt en hidtil af  \r\n\r\n ligningsmyndighederne fulgt lovfortolkning eller praksis, skal forelægges  \r\n\r\n statsskattedirektoratet, medmindre direktoratet allerede i cirkulære m.v. har  \r\n\r\n givet anvisning om, hvorledes afgørelsen skal tages i betragtning ved  \r\n\r\n skatteansættelsen, herunder ved genoptagelse af allerede foretagne  \r\n\r\n ansættelser. </P>  \r\n\r\n<P CLASS=PUNKT> <B>7.</B> Bestemmelserne i punkt 8, 2. punktum, i  \r\n\r\n statsskattedirektoratets instruks af 10. maj 1979 til  \r\n\r\n amtsskatteinspektoraterne (bemyndigelsesinstruksen) og punkt 8, 2. punktum i  \r\n\r\n SD-cirkulære 1980-26 (om Københavns ligningskommissions beføjelser efter  \r\n\r\n forretningsordenens § 13, stk. 3) ændres herved i overensstemmelse med det  \r\n\r\n foranstående. Den samme gælder andre cirkulærer, hvori den tidligere  \r\n\r\n 3-årsregel er anført. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statsskattedirektoratet, den 12. juli  \r\n\r\n 1983 </I> </P>  \r\n\r\n<P CLASS=UNDERSKREVET-AF ALIGN=CENTER>Hans Westerberg </P>  \r\n\r\n<P ALIGN=CENTER>B.G. Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "(*1) SD-cir 20-1983"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/09/1983"
        },
        {
            "displayName": "Accession",
            "displayValue": "C19830009909"
        },
        {
            "displayName": "Entydig dokumentidentifikation",
            "displayValue": "CM020952"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "99"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "12/07/1983"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Statsskattedir. j.nr. 4-8501-109."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}