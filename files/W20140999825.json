{
    "id": 165295,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9998 af 27/01/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">Det var i strid med ligestillingsloven, at et firma, som afholder forskellige former for sociale arrangementer, tilbød mænd at deltage gratis i deres arrangementer, mens kvinder skulle betale for at deltage. Klager fik derfor medhold i klagen.</p>\r\n</div>\r\n<p>Klagen drejer sig om forskelsbehandling på grund af køn i forbindelse med afholdelse af sociale arrangementer for mænd og kvinder, der lever alene.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det er i strid med ligestillingsloven, at indklagede tilbyder mænd rabat i forbindelse med afholdelsen af deres arrangementer.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Indklagede afholder forskellige former for sociale arrangementer for kvinder og mænd, der lever alene.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>gør gældende, at indklagede forskelsbehandler kvinder, idet der gives særlige økonomiske fordele alene på baggrund af køn.</p>\r\n<p>Klager har oplyst, at mænd kan deltage gratis til flere arrangementer, hvor kvinder skal betale fuld pris. Denne information fremsendes til medlemmerne via mail og information på indklagedes hjemmeside.</p>\r\n<p>Klager henviser også til, at indklagede selv har bekræftet, at der er forskel i prisen for mænd og kvinder.</p>\r\n<p>\r\n   <span class=\"Bold\">Indklagede </span>gør gældende, at der ikke sker forskelsbehandling på grund af køn i forbindelse med afholdelsen af deres arrangementer.</p>\r\n<p>Prisen på arrangementerne er de samme for mænd og kvinder. På de omtalte datoer bliver der få dage før arrangementet sendt besked ud til medlemmerne om, at der mangler mænd til arrangementet. Mændene bliver derfor tilbudt at deltage gratis i det enkeltstående arrangement.</p>\r\n<p>Indklagedes koncept kræver, at antallet af mænd og kvinder er det samme, for at det logistisk set kan gennemføres. Der drages derfor ingen særlig fordel fra indklagedes side ved at tilbyde en gratis plads. Det sker udelukkende fordi en masse kvindelige medlemmer har tilmeldt sig og ser frem til en god aften. Det er bedre, at få de sidste pladser fyldt op end at aflyse arrangementet, fordi der mangler et mindre antal mænd.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>Ligebehandlingsnævnet finder, at indklagede har overtrådt lov om ligestilling af mænd og kvinder ved at tilbyde mænd at deltage gratis i arrangementer, mens kvinder skal betale for deres deltagelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20140999825"
        },
        {
            "displayName": "Entydig dokumentidentifikation",
            "displayValue": "CF000258"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9998"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "27/01/2012"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100164-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}