{
    "id": 35442,
    "title": "Beregning af boligstøtte - sædvanlige udenomsrum ",
    "documentTypeId": "240",
    "isSagsforlobPeriodValid": false,
    "shortName": "KEN nr 51418 af 01/07/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Bygge- og Boligstyrelsen har i 3 identiske sager statueret, at  \r\n\r\n fællesfaciliteter i form af køkken, stue, værksteder og legerum, der i en  \r\n\r\n bebyggelse bestod af 20 pct. af det samlede boligareal, ikke kunne indgå i  \r\n\r\n beregningen af boligstøtte, da disse fællesfaciliteter havde et omfang, der  \r\n\r\n langt oversteg det sædvanligt accepterede, og der ikke var tale om sædvanlige  \r\n\r\n udenomsrum. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Beregning af boligstøtte - sædvanlige udenomsrum  \r\n\r\n</H1>  \r\n\r\n<P></P>  \r\n\r\n<P>Boligstyrelsen har i dag skrevet følgende til: N.N. </P>  \r\n\r\n<P>&#187;I skrivelse af 27. maj 1986 med bilag har De klaget over en  \r\n\r\n afgørelse truffet af Amtsankenævnet i Århus amt vedrørende beregning af  \r\n\r\n boligstøtte. </P>  \r\n\r\n<P>Som tidligere meddelt har boligstyrelsen anmodet Amtsankenævnet om en  \r\n\r\n udtalelse efter forud indhentet erklæring fra Århus kommune. </P>  \r\n\r\n<P>Amtsankenævnet har i skrivelse af 23. juni 1986 meddelt boligstyrelsen, at  \r\n\r\n man ikke har yderligere bemærkninger til sagen. </P>  \r\n\r\n<P>Det fremgår af sagen, at De bor i et byggeri, hvor 20% af det samlede  \r\n\r\n boligareal består af fællesfaciliteter såsom køkken, stue, værksteder og  \r\n\r\n legerum. Byggeriet har opnået støtte fra Byggeriets Udviklingsråd. </P>  \r\n\r\n<P>Kommunen har ved beregning af boligstøtte nedsat Deres boligudgift, idet  \r\n\r\n der er foretaget fradrag for fællesarealer. </P>  \r\n\r\n<P>De anfører i Deres klage til boligstyrelsen, at De finder, at De også bør  \r\n\r\n have boligstøtte til fællesarealerne, idet De betragter disse som en del af  \r\n\r\n Deres bolig. </P>  \r\n\r\n<P>I denne anledning skal man meddele, at ifølge boligstøttelovens § 63, stk.  \r\n\r\n 2, kan Amtsankenævnets afgørelser ikke indbringes for anden administrativ  \r\n\r\n myndighed. Boligstyrelsen kan dog optage en sag til behandling, når det  \r\n\r\n skønnes, at sagen er af principiel betydning. </P>  \r\n\r\n<P>Man skal endvidere meddele, at boligstyrelsen har fundet, at sagen er af  \r\n\r\n principiel betydning, og at man derfor har besluttet at tage den op til  \r\n\r\n realitetsbehandling. </P>  \r\n\r\n<P>Ifølge boligstøttelovens § 11, stk. 1, lægges ved opgørelse af  \r\n\r\n boligudgiften for lejere den leje til grund, som efter lejeaftalen skal  \r\n\r\n betales for boligarealet med tilhørende sædvanlige udenomsrum. </P>  \r\n\r\n<P>Ved boligareal med tilhørende sædvanlige udenomsrum forstås ifølge  \r\n\r\n boligstyrelsens cirkulære af 30. august 1982 om individuel boligstøtte,  \r\n\r\n afsnit 6.1 de rum, der benyttes til beboelse, det vil sige opholds- og  \r\n\r\n soverum, toilet og køkkenrum samt entree. Hertil kommer sædvanlige  \r\n\r\n udenomsrum, det vil sige lofts- og kælderrum. Garage kan derimod ikke  \r\n\r\n betragtes som tilhørende sædvanlige udenomsrum. </P>  \r\n\r\n<P>Boligstyrelsen har i en række tidligere sager statueret, at fællesrum og  \r\n\r\n lejen herfor herudover ikke kan indgå i beregningen af boligstøtte. Dog har  \r\n\r\n man - specielt i relation til det almennyttige byggeri - accepteret, at  \r\n\r\n fritidslokaler, hobbyrum, forsamlingslokaler og lignende var sædvanlige  \r\n\r\n udenomsrum i det omfang, lokalernes samlede areal ikke oversteg 3% af  \r\n\r\n beboelsesarealet. </P>  \r\n\r\n<P>Under henvisning hertil er det boligstyrelsens opfattelse, at de i sagen  \r\n\r\n omhandlede fællesfaciliteter ikke kan indgå i beregningen af boligstøtte, da  \r\n\r\n disse fællesfaciliteter har et omfang, der langt overstiger det sædvanligt  \r\n\r\n accepterede, og da der ikke er tale om sædvanlige udenomsrum. </P>  \r\n\r\n<P>Boligstyrelsen finder således ikke anledning til at ændre den af Århus  \r\n\r\n kommune trufne afgørelse.&#171; </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19865141825"
        },
        {
            "displayName": "Entydig dokumentidentifikation",
            "displayValue": "CA003377"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51418"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "01/07/1986"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "B5-7-132-86, B5-7-159-86, B5-7-170-86"
        },
        {
            "displayName": "Stikord",
            "displayValue": "BOLIGSTØTTELOVEN, BRUTTOETAGEAREAL"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}