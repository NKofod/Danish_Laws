{
    "id": 74636,
    "title": "Cirkulæreskrivelse om mulighederne for at begrænse frafaldet fra folkeskolens valgfag (Til alle amtsråd, kommunalbestyrelser, skolekommissioner, fælleslærerråd, skolenævn, ungdomsskolenævn, lærerråd og skoleledere samt skoledirektionen i    København) ",
    "documentTypeId": "210",
    "isSagsforlobPeriodValid": false,
    "shortName": "CIS nr 22042 af 25/06/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om mulighederne for at  \r\n\r\n begrænse frafaldet fra folkeskolens valgfag </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd, kommunalbestyrelser,  \r\n\r\n skolekommissioner, </P>  \r\n\r\n<P CLASS=TITEL-KOMMENTAR ALIGN=CENTER>fælleslærerråd, skolenævn,  \r\n\r\n ungdomsskolenævn, lærerråd og skoleledere </P>  \r\n\r\n<P CLASS=TITEL-KOMMENTAR ALIGN=CENTER>samt skoledirektionen i København) </P>  \r\n\r\n<BR>  \r\n\r\n<P>Direktoratet har bragt i erfaring, at der i nogle tilfælde kan forekomme  \r\n\r\n et ikke uvæsentligt frafald blandt de elever, der har meldt sig til  \r\n\r\n folkeskolens valgfag. På denne baggrund skal direktoratet henlede  \r\n\r\n opmærksomheden på følgende muligheder for at begrænse frafaldet og det hermed  \r\n\r\n følgende ressourcespild: </P>  \r\n\r\n<P CLASS=PUNKT> <B>1.</B> Skolens vejledning med hensyn til elevernes  \r\n\r\n deltagelse i valgfagene kan udbygges som led i den obligatoriske uddannelses  \r\n\r\n og erhvervsorientering, hvor skolevejlederen bl.a. har til opgave at yde  \r\n\r\n eleverne og lærerne bistand. Det kan oplyses, at der i en række kommuner  \r\n\r\n udarbejdes præsentationsmateriale vedrørende valgfagenes indhold, ligesom der  \r\n\r\n gennemføres arrangementer, hvor elever, eventuelt sammen med forældrene, har  \r\n\r\n lejlighed til at aflægge besøg i klasser, hvor valgfagsundervisningen  \r\n\r\n gennemføres. En anden fremgangsmåde er at lade elever fra efterfølgende  \r\n\r\n klassetrin aflægge besøg i klassen og fortælle om indholdet af og  \r\n\r\n erfaringerne med valgfagene. </P>  \r\n\r\n<P>Det kan stærkt anbefales, at denne vejledning om valgfagstilbuddene på de  \r\n\r\n enkelte skoler i kommunen koordineres bedst muligt med orientering og  \r\n\r\n vejledning om den kommunale ungdomsskoles tilbud, jfr. punkt 4. </P>  \r\n\r\n<P>Herudover henvises til hæfterne &#187;Valg i 7. klasse&#171; og &#187;Valg  \r\n\r\n i 9. klasse&#171;, der årligt udsendes af ministeriet til brug for alle  \r\n\r\n elever på de nævnte klassetrin. </P>  \r\n\r\n<P CLASS=PUNKT> <B>2.</B> Bestemmelsen i § 14, stk. 2, i  \r\n\r\n undervisningsministeriets bekendtgørelse af 28. november 1975 om  \r\n\r\n undervisningen i folkeskolens valgfag, hvorefter afgørelsen om elevers  \r\n\r\n deltagelse i folkeskolens valgfag træffes efter samråd med skolen, finder  \r\n\r\n efter undervisningsministeriets opfattelse også anvendelse ved beslutninger  \r\n\r\n om at træde tilbage fra et valgfag. Skolen bør således drøfte spørgsmålet  \r\n\r\n grundigt med eleven og forældrene, forinden eleven endeligt frameldes. Både  \r\n\r\n tilmelding og framelding bør ske skriftligt og underskrives af såvel elev som  \r\n\r\n forældre. </P>  \r\n\r\n<P CLASS=PUNKT> <B>3.</B> Hvis elevtallet på flere hold i samme valgfag  \r\n\r\n formindskes stærkt, vil kommunen kunne sammenlægge disse hold, forudsat at  \r\n\r\n alle elever, der ønsker at fortsætte undervisningen, skemamæssigt har  \r\n\r\n mulighed for at deltage i undervisningen på det hold, hvortil de henvises.  \r\n\r\n</P>  \r\n\r\n<P CLASS=PUNKT> <B>4.</B> Som nævnt foran under punkt 1 bør den forudgående  \r\n\r\n orientering og vejledning overfor eleverne og forældrene om  \r\n\r\n valgfagstilbuddene inden for dels folkeskolen, dels ungdomsskolen koordineres  \r\n\r\n bedst muligt i kommunen. </P>  \r\n\r\n<P>Det er således nærliggende at pege på, at eventuelt præsentationsmateriale  \r\n\r\n vedrørende valgfagene tillige kan indeholde orientering om mulighederne for  \r\n\r\n at vælge tilsvarende eller andre fag i ungdomsskolen, og at der som led i den  \r\n\r\n pligtige uddannelses og erhvervsorientering i 7.-9. klasse med fordel vil  \r\n\r\n kunne tilrettelægges besøg for eleverne i den lokale ungdomsskole. Det vil  \r\n\r\n tillige være naturligt, at lade en repræsentant for ungdomsskolen redegøre  \r\n\r\n for denne skoles tilbud, eller at lade en repræsentant for ungdomsskolen  \r\n\r\n aflægge besøg i de enkelte klasser på det tidspunkt, hvor eleverne skal vælge  \r\n\r\n valgfag. </P>  \r\n\r\n<P>Med hensyn til tilmeldingen til valgfagene kan man pege på følgende  \r\n\r\n mulighed: </P>  \r\n\r\n<P>Tilmelding til folkeskolens valgfag og de af ungdomsskolens fag, der læses  \r\n\r\n efter folkeskolens læseplan, jfr. folkeskolelovens § 22, stk. 3, foretages  \r\n\r\n samtidig, således at eleverne foretager valget under eet. På samme tidspunkt  \r\n\r\n foretages endvidere en foreløbig tilmelding til de af ungdomsskolens fag, som  \r\n\r\n tilbydes i henhold til fritidsundervisningsloven og læses efter  \r\n\r\n ungdomsskolens læseplan. </P>  \r\n\r\n<P>Den endelige tilmelding til disse fag kan dog først ske i august  \r\n\r\n september, når ungdomsskolens samlede program foreligger. </P>  \r\n\r\n<P>UNDERVISNINGSMINISTERIET </P>  \r\n\r\n<P>Direktoratet for folkeskolen, </P>  \r\n\r\n<P>folkeoplysning, seminarier m.v., den 25. juni 1981 </P>  \r\n\r\n<P>P.d.v. </P>  \r\n\r\n<P>J. Verner </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19812204210"
        },
        {
            "displayName": "Entydig dokumentidentifikation",
            "displayValue": "CM033841"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "10/08/1999"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22042"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "25/06/1981"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "F. j. nr. 05-01-50-53/78"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}