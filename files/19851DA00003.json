{
    "id": 107491,
    "title": "1985 BTB 3   BETÆNKNING OVER FORSLAG TIL FOLKETINGSBESLUTNING OM DANMARKS RATIFIKATION   AF RÅDET FOR DE EUROPÆISKE FÆLLESSKABERS AFGØRELSE AF 7. MAJ 1985 OM   FÆLLESSKABERNES ORDNING MED EGNE INDTÆGTER    NR B 3 1985-86, 1. SAMLING BLAD NR 181 ",
    "documentTypeId": "500",
    "isSagsforlobPeriodValid": false,
    "shortName": "1985/1 BTB 3",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 3 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om Danmarks ratifikation  \r\n\r\n af Rådet for De europæiske Fællesskabers afgørelse af 7. maj 1985 om  \r\n\r\n Fællesskabernes ordning med egne indtægter <BR>  \r\n\r\n Nr B 3 1985-86, 1. samling Blad nr 181 </P>  \r\n\r\n<P></P>  \r\n\r\n<P>Afgivet af markedsudvalget </P>  \r\n\r\n<P></P>  \r\n\r\n<P>Afgivet: 19851108 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har </P>  \r\n\r\n<P>herunder stillet spørgsmål til udenrigsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Udenrigsministerens besvarelser findes optrykt som bilag til </P>  \r\n\r\n<P>betænkningen. </P>  \r\n\r\n<P>Herefter indstiller et flertal (udvalget med undtagelse af </P>  \r\n\r\n<P>socialistisk folkepartis og venstresocialisternes medlemmer) </P>  \r\n\r\n<P>forslaget til vedtagelse uændret. </P>  \r\n\r\n<P>Et mindretal inden for flertallet (socialdemokratiets og det radikale </P>  \r\n\r\n<P>venstres medlemmer af udvalget) indstiller forslaget til </P>  \r\n\r\n<P>vedtagelse, først og fremmest fordi det er et led i optagelsen af </P>  \r\n\r\n<P>Spanien og Portugal som medlemmer af De europæiske Fællesskaber. </P>  \r\n\r\n<P>Mindretallet finder ikke, at løsningen af det såkaldte britiske </P>  \r\n\r\n<P>budgetproblem er ideel, men har, da spørgsmålet har været kædet </P>  \r\n\r\n<P>sammen med Spaniens og Portugals optagelse, måttet tage til </P>  \r\n\r\n<P>efterretning, at regeringen har oplyst, at løsningen var nødvendig </P>  \r\n\r\n<P>og den eneste mulige. </P>  \r\n\r\n<P>Et mindretal (socialistisk folkepartis medlemmer af udvalget) </P>  \r\n\r\n<P>modsætter sig, at momsloftet hæves til 1,4 pct. </P>  \r\n\r\n<P>De stærkt stigende udgifter først og fremmest til landbrugspolitikken </P>  \r\n\r\n<P>burde i stedet for længst være standset. </P>  \r\n\r\n<P>Mindretallet er desuden ikke tilhænger af, at EF-samarbejdet udvides </P>  \r\n\r\n<P>med nye områder, ligesom man er imod den særlige indbetaling til </P>  \r\n\r\n<P>nedbringelse af det britiske momsbidrag i 1985 på 247 mill. kr. </P>  \r\n\r\n<P>EFs udgifter var i realiteten i 1985 oppe på 1,220 pct., og </P>  \r\n\r\n<P>Kommissionens budgetforslag når i 1986 op på 1,356 pct. Allerede i </P>  \r\n\r\n<P>1986 vil EF altså nå temmelig tæt på loftet. Der er derfor god </P>  \r\n\r\n<P>grund til at advare imod yderligere ønsker fra EF om </P>  \r\n\r\n<P>interguvernementale aftaler om flere penge i de kommende år. </P>  \r\n\r\n<P>Mindretallet noterer sig, at en eventuel vedtagelse af et momsloft på </P>  \r\n\r\n<P>1,6 pct. vil kræve en ratifikationsprocedure i lighed med den, der </P>  \r\n\r\n<P>anvendes nu. </P>  \r\n\r\n<P>Da Spanien og Portugal i deres første medlemsår i EF vil være </P>  \r\n\r\n<P>nettobidragsydere til EF, kan deres medlemskab af EF ikke i sig </P>  \r\n\r\n<P>selv begrunde denne ratifikation. </P>  \r\n\r\n<P>Ratifikationsdokumentet er et lærestykke i, hvordan en EF-stormagt </P>  \r\n\r\n<P>(England) tilkæmper sig en økonomisk fordel, og hvordan den næste </P>  \r\n\r\n<P>(Vesttyskland) så også kræver sin del. </P>  \r\n\r\n<P>Det, folketinget nu ratificerer, er, at EF fremover skal have 3 </P>  \r\n\r\n<P>momssatser, en lav for England, en højere for Vesttyskland og </P>  \r\n\r\n<P>endelig den højeste for de øvrige EF-lande, herunder Danmark, men </P>  \r\n\r\n<P>også lande som Spanien og Portugal. </P>  \r\n\r\n<P>Mindretallet kan overhovedet ikke acceptere denne konstruktion og </P>  \r\n\r\n<P>indstiller forslaget til forkastelse. </P>  \r\n\r\n<P>Et andet mindretal (venstresocialisternes medlem af udvalget) </P>  \r\n\r\n<P>indstiller forslaget til forkastelse. </P>  \r\n\r\n<P>Kent Kirk (KF) Collet (KF) Arne Lund (KF) Rønholt (KF) Bjørn </P>  \r\n\r\n<P>Elmquist (V) Svend Heiselberg (V) fmd. Tørnæs (V) Brusvang </P>  \r\n\r\n<P>(CD) Hjortnæs (S) Arne Jensen (S) Risgaard Knudsen (S) Ivar </P>  \r\n\r\n<P>Nørgaard (S) nfmd. Bjørn Westh (S) Gade (SF) Lilli </P>  \r\n\r\n<P>Gyldenkilde (SF) Albrechtsen (VS) Niels Helveg Petersen (RV) </P>  \r\n\r\n<P>Partierne KrF, FP og FD havde ikke medlemmer i udvalget. </P>  \r\n\r\n<P>BILAG </P>  \r\n\r\n<P>Udvalgets spørgsmål til udenrigsministeren og dennes svar herpå </P>  \r\n\r\n<P>Spørgsmål 1: </P>  \r\n\r\n<P>Hvornår regner regeringen med, at man vil støde på et eventuelt </P>  \r\n\r\n<P>momsloft på 1,4 pct.? </P>  \r\n\r\n<P>Svar: </P>  \r\n\r\n<P>Det er ikke muligt at give et skøn over, hvornår finansieringsrammen </P>  \r\n\r\n<P>baseret på et momsloft på 1,4 pct. udtømmes. </P>  \r\n\r\n<P>Det kan oplyses, at Kommissionen i sit treårige overslag for perioden </P>  \r\n\r\n<P>1986-1988, udarbejdet i forbindelse med det foreløbige forslag til </P>  \r\n\r\n<P>budget for 1986, skønner, at momssatsen i 1988 bliver 1,384. </P>  \r\n\r\n<P>Kommissionens skøn indebærer således, at momsloftet på 1,4 pct. </P>  \r\n\r\n<P>ikke vil være udtømt for budgetåret 1988. Kommissionen har ikke </P>  \r\n\r\n<P>udarbejdet skøn for senere budgetår. </P>  \r\n\r\n<P>Skøn af denne karakter er behæftet med meget stor usikkerhed. </P>  \r\n\r\n<P>På indtægtssiden drejer det sig navnlig om den økonomiske udvikling i </P>  \r\n\r\n<P>medlemslandene, som er bestemmende for forbruget og dermed også </P>  \r\n\r\n<P>momsberegningsgrundlaget. Hertil kommer virkningen på importen og </P>  \r\n\r\n<P>dermed toldprovenuet af ikke alene den økonomiske situation, men </P>  \r\n\r\n<P>også den handelspolitiske udvikling. Endelig er fremtidige </P>  \r\n\r\n<P>vedtagelser vedrørende indholdet af den fælles landbrugspolitik af </P>  \r\n\r\n<P>betydning for provenuet af landbrugsimportafgifter. Denne faktor </P>  \r\n\r\n<P>påvirkes tillige af dollarkursen. </P>  \r\n\r\n<P>På udgiftssiden er der stor usikkerhed forbundet med udgiftsforløbet </P>  \r\n\r\n<P>af fremtidige vedtagelser i EFs råd. Det drejer sig blandt andet </P>  \r\n\r\n<P>om konsekvenserne af de kommende års resultat af prisforhandlinger </P>  \r\n\r\n<P>med dertil knyttede foranstaltninger. Der er også tale om </P>  \r\n\r\n<P>udgiftsmæssige konsekvenser af vedtagelser i EFs råd af nye fælles </P>  \r\n\r\n<P>aktiviteter eller udbygning af de eksisterende fælles aktiviteter. </P>  \r\n\r\n<P>Som eksempel herpå kan nævnes forskning og teknologi. </P>  \r\n\r\n<P>Som et yderligere usikkerhedsmoment kan peges på, at der endnu ikke </P>  \r\n\r\n<P>foreligger et erfaringsmateriale til belysning af de </P>  \r\n\r\n<P>udgiftsmæssige konsekvenser for EFs budget af Spaniens og </P>  \r\n\r\n<P>Portugals medlemskab. De to lande indtræder i EF pr. 1. januar </P>  \r\n\r\n<P>1986, og den udgiftsmæssige konsekvens for de fælles politikker af </P>  \r\n\r\n<P>udvidelsen fra ti medlemslande til tolv medlemslande er endnu ikke </P>  \r\n\r\n<P>belyst. </P>  \r\n\r\n<P>Spørgsmål 2: </P>  \r\n\r\n<P>I hvor mange år regner regeringen med, at Storbritannien skal have en </P>  \r\n\r\n<P>særordning? </P>  \r\n\r\n<P>Svar: </P>  \r\n\r\n<P>Varigheden af den britiske særordning hænger sammen med varigheden af </P>  \r\n\r\n<P>de øvrige elementer i den enighed om EFs fremtidige finansiering, </P>  \r\n\r\n<P>som blev opnået på Det europæiske Råds møde i Fontainebleau den </P>  \r\n\r\n<P>25.-26. juni 1984. Det fremgår af statsministerens redegørelse for </P>  \r\n\r\n<P>resultatet af forhandlingerne på mødet i folketingets </P>  \r\n\r\n<P>markedsudvalg den 29. juni 1984. </P>  \r\n\r\n<P>Om varigheden af den britiske særordning udtalte statsministeren, at </P>  \r\n\r\n<P>dette spørgsmål var løst på den måde, at der forelå en </P>  \r\n\r\n<P>sammenkobling med de nye egne indtægter, således at når disse ikke </P>  \r\n\r\n<P>længere var tilstrækkelige til finansiering af Fællesskabet, skal </P>  \r\n\r\n<P>Kommissionen fremlægge en rapport, blandt andet omfattende det </P>  \r\n\r\n<P>britiske budgetproblem, og på dette grundlag skal Rådet tage de </P>  \r\n\r\n<P>nødvendige beslutninger. </P>  \r\n\r\n<P>Endvidere henvises til notat af 14. maj 1985, fremsendt til </P>  \r\n\r\n<P>markedsudvalget med skrivelse af samme dato, der netop indeholder </P>  \r\n\r\n<P>en redegørelse for varigheden af den britiske særordning. </P>  \r\n\r\n<P>Spørgsmål 3: </P>  \r\n\r\n<P>Hvor meget skønner regeringen, at rabatten til Storbritannien vil </P>  \r\n\r\n<P>udgøre i hvert af de følgende fem år? </P>  \r\n\r\n<P>Svar: </P>  \r\n\r\n<P>Som det fremgår af svar på spørgsmål 4, er der tre afgørende faktorer </P>  \r\n\r\n<P>for størrelsen af overførslen til Storbritannien. For det første </P>  \r\n\r\n<P>den britiske momsandel. For det andet Storbritanniens andel af </P>  \r\n\r\n<P>samlede fordelte udgifter på EFs budget. For det tredje summen af </P>  \r\n\r\n<P>samlede fordelte udgifter på EFs budget. Til hver af disse tre </P>  \r\n\r\n<P>faktorer er der tilknyttet betydelig usikkerhed. </P>  \r\n\r\n<P>Den britiske andel af det fælles beregningsgrundlag for </P>  \r\n\r\n<P>merværdiafgift har igennem flere år været af størrelsesordenen </P>  \r\n\r\n<P>20-21 pct. Denne andel vil i de kommende år blive påvirket af </P>  \r\n\r\n<P>vækstraten i den britiske økonomi sammenlignet med EFs gennemsnit. </P>  \r\n\r\n<P>Hertil kommer som en yderligere usikkerhedsfaktor </P>  \r\n\r\n<P>omregningsforholdet mellem pund sterling og ECU. Falder sterling </P>  \r\n\r\n<P>over for ECUen, vil dette alt andet lige føre til en faldende </P>  \r\n\r\n<P>britisk momsandel og vice versa. Der er næppe væsentlige </P>  \r\n\r\n<P>økonomiske holdepunkter for at antage en stigende britisk </P>  \r\n\r\n<P>momsandel. Det mest realistiske skøn peger på en britisk momsandel </P>  \r\n\r\n<P>af samme størrelsesorden som for de foregående år, muligvis med en </P>  \r\n\r\n<P>meget svagt faldende tendens. </P>  \r\n\r\n<P>Den britiske andel af de samlede fordelte udgifter på EFs budget har </P>  \r\n\r\n<P>været svagt stigende igennem de senere år. I 1980 var den britiske </P>  \r\n\r\n<P>udbetalingsandel 10,40 pct. Det senest foreliggende tal vedrører </P>  \r\n\r\n<P>1984, hvor den britiske udbetalingsandel kan opgøres til 13,87 </P>  \r\n\r\n<P>pct. De usikkerhedsfaktorer, der vedrører den britiske </P>  \r\n\r\n<P>udbetalingsandel, knytter sig navnlig til strukturen i EFs budget, </P>  \r\n\r\n<P>samt i hvilket omfang udbetalinger i medfør af de forskellige </P>  \r\n\r\n<P>aktiviteter tilflyder Storbritannien. Det har været </P>  \r\n\r\n<P>karakteristisk, at Storbritannien har fået tilført betydelige </P>  \r\n\r\n<P>midler i medfør af EFs regionalfond og socialfond, medens den </P>  \r\n\r\n<P>britiske andel af landbrugsudgifterne har været væsentligt mindre, </P>  \r\n\r\n<P>om end der har kunnet konstateres en ikke ubetydelig stigning i </P>  \r\n\r\n<P>forhold til 1970erne. Udviklingen i den britiske selvforsyning på </P>  \r\n\r\n<P>landbrugsområdet vil være en af de afgørende faktorer for </P>  \r\n\r\n<P>udviklingen i den britiske udbetalingsandel i de kommende år. Det </P>  \r\n\r\n<P>mest realistiske skøn går ud på en stort set uændret britisk </P>  \r\n\r\n<P>udbetalingsandel. </P>  \r\n\r\n<P>Den tredje usikkerhedsfaktor knytter sig til summen af fordelte </P>  \r\n\r\n<P>udgifter. På dette punkt vil det være afgørende, i hvilket omfang </P>  \r\n\r\n<P>medlemslandene beslutter sig for at holde igen på </P>  \r\n\r\n<P>udgiftsstigningen til EFs budget. Viser der sig kvalificeret </P>  \r\n\r\n<P>flertal herfor i de kommende år, er der næppe grund til at vente </P>  \r\n\r\n<P>en mærkbar stigning. </P>  \r\n\r\n<P>Det forhold, at EF pr. 1. januar 1986 udvides med Spanien og </P>  \r\n\r\n<P>Portugal, vil ikke umiddelbart få væsentlige konsekvenser for </P>  \r\n\r\n<P>størrelsen af overførslen til Storbritannien. Udgangshypotesen er, </P>  \r\n\r\n<P>at disse to lande stilles neutralt over for EFs budget i den </P>  \r\n\r\n<P>forstand, at de modtager udbetalinger i medfør af EFs aktiviteter, </P>  \r\n\r\n<P>stort set svarende til deres indbetalinger til EFs budget. Derved </P>  \r\n\r\n<P>skulle udvidelsen ligeledes blive neutral over for de øvrige </P>  \r\n\r\n<P>medlemslandes nettostilling over for EFs budget. </P>  \r\n\r\n<P>Derimod får udvidelsen af EF konsekvenser for medlemslandenes, </P>  \r\n\r\n<P>herunder Danmarks, finansieringsandel af overførslen til </P>  \r\n\r\n<P>Storbritannien. De to landes samlede andel af det fælles </P>  \r\n\r\n<P>beregningsgrundlag for merværdiafgift kan anslås til 9,24, hvilket </P>  \r\n\r\n<P>fører til et niveauskift i nedadgående retning for den danske </P>  \r\n\r\n<P>momsandel. Til illustration heraf kan nævnes, at den danske </P>  \r\n\r\n<P>momsandel for 1985 (EF-10) udgjorde ca. 2,01 pct. og for 1986 </P>  \r\n\r\n<P>(EF-12) skønnes til ca. 1,92 pct. </P>  \r\n\r\n<P>Spørgsmål 4: </P>  \r\n\r\n<P>Udvalget udbeder sig et eksempel til belysning af, hvordan man regner </P>  \r\n\r\n<P>beløbet til Storbritannien ud, for eksempel for 1986. </P>  \r\n\r\n<P>Svar: </P>  \r\n\r\n<P>Korrektionen for 1985, der kommer til udbetaling på EFs budget for </P>  \r\n\r\n<P>1986, beregnes på følgende måde: </P>  \r\n\r\n<P>Først beregnes forskellen mellem: </P>  \r\n\r\n<P>- Storbritanniens andel af det fælles beregningsgrundlag for </P>  \r\n\r\n<P>merværdiafgift. Kommissionen har i sit seneste skøn anslået denne </P>  \r\n\r\n<P>andel til 22,8287 pct. </P>  \r\n\r\n<P>- Storbritanniens andel af de samlede fordelte udgifter. Kommissionen </P>  \r\n\r\n<P>har i sit seneste skøn anslået denne andel til 13,4820 pct. </P>  \r\n\r\n<P>Den herved fremkomne procentsats beløber sig til 9,3467 pct. </P>  \r\n\r\n<P>Dernæst beregnes, hvilket beløb der fremkommer ved at anvende denne </P>  \r\n\r\n<P>procentsats på summen af samlede fordelte udgifter på EFs budget. </P>  \r\n\r\n<P>Denne sum er af Kommissionen anslået til 26.977 mill. ECU. 9,3467 </P>  \r\n\r\n<P>pct. heraf udgør 2.521 mill. ECU. </P>  \r\n\r\n<P>Tilbagebetalingen til Storbritannien udgør i henhold til enigheden </P>  \r\n\r\n<P>mellem medlemslandene på Det europæiske Råds møde i Fontainebleau </P>  \r\n\r\n<P>66 pct. af dette beløb, dvs. 1.664 mill. ECU. </P>  \r\n\r\n<P>Spørgsmål 5: </P>  \r\n\r\n<P>Vil regeringen arbejde for, at rabatordningen for Storbritannien </P>  \r\n\r\n<P>ændres, så den bliver gjort tidsbegrænset? </P>  \r\n\r\n<P>Svar: </P>  \r\n\r\n<P>Spørgsmålet om varigheden af den britiske særordning blev i </P>  \r\n\r\n<P>princippet løst gennem den enighed om EFs fremtidige finansiering, </P>  \r\n\r\n<P>som blev udarbejdet af medlemslandene på Det europæiske Råds møde </P>  \r\n\r\n<P>i Fontainebleau den 25.-26. juni 1984. Der er redegjort herfor ved </P>  \r\n\r\n<P>besvarelse af spørgsmål 1 ovenfor. </P>  \r\n\r\n<P>Den tekniske udmøntning af denne principielle enighed blev afsluttet </P>  \r\n\r\n<P>på et rådsmøde i perioden 17.-21. marts 1985. Der blev redegjort </P>  \r\n\r\n<P>for forhandlingsresultatet heraf i Folketingets markedsudvalg den </P>  \r\n\r\n<P>22. marts 1985. </P>  \r\n\r\n<P>Til opfølgning af et spørgsmål rejst i Folketingets markedsudvalg den </P>  \r\n\r\n<P>26. april 1985 vedrørende varigheden af den britiske særordning </P>  \r\n\r\n<P>blev der med skrivelse af 14. maj 1985 tilsendt medlemmerne og </P>  \r\n\r\n<P>disses stedfortrædere et notat til underretning. Heri redegøres </P>  \r\n\r\n<P>for karakteren af den britiske særordning. </P>  \r\n\r\n<P>Det følger heraf, at forhandlingerne mellem medlemslandene om </P>  \r\n\r\n<P>rådsafgørelsen vedrørende egne indtægter, som indeholder </P>  \r\n\r\n<P>særordningen til Storbritannien, er afsluttet. Rådsafgørelsen er </P>  \r\n\r\n<P>herefter, som forudset i traktatens artikel 201, forelagt </P>  \r\n\r\n<P>medlemslandene til vedtagelse i overensstemmelse med disses </P>  \r\n\r\n<P>forfatningsmæssige bestemmelser. </P>  \r\n\r\n<P>Spørgsmål 6: </P>  \r\n\r\n<P>Er det rigtigt, at Portugal skal indbetale beløb til nedbringelse af </P>  \r\n\r\n<P>Storbritanniens indbetalinger? </P>  \r\n\r\n<P>I bekræftende fald: Finder regeringen det rimeligt, når man tager </P>  \r\n\r\n<P>hensyn til Portugals sociale og økonomiske situation? </P>  \r\n\r\n<P>Svar: </P>  \r\n\r\n<P>Spørgsmålene om Spaniens og Portugals stilling over for finansiering </P>  \r\n\r\n<P>af den britiske særordning er behandlet under forhandlingerne om </P>  \r\n\r\n<P>EFs udvidelse med de to lande. Der er opnået enighed om, at de to </P>  \r\n\r\n<P>nye medlemslande fuldt ud indgår i finansieringen af </P>  \r\n\r\n<P>tilbagebetalingen til Storbritannien. Regeringen har under disse </P>  \r\n\r\n<P>forhandlinger overladt det til de to nye medlemslande selv at tage </P>  \r\n\r\n<P>stilling til spørgsmålet om deres deltagelse i finansieringen af </P>  \r\n\r\n<P>tilbagebetalingen til Storbritannien. Som nævnt ovenfor har begge </P>  \r\n\r\n<P>lande accepteret fuldt ud at deltage i denne finansiering. </P>  \r\n\r\n<P>Spørgsmål 7: </P>  \r\n\r\n<P>Udvalget udbeder sig kommentar til vedhæftede artikel fra Berlingske </P>  \r\n\r\n<P>Tidende den 11. oktober 1985. Specielt med henblik på </P>  \r\n\r\n<P>budgetkommissær Henning Christophersens udtalelser om, at </P>  \r\n\r\n<P>momsloftet nås i 1987. </P>  \r\n\r\n<P>Svar: </P>  \r\n\r\n<P>Som økonomiministeren meddelte på mødet den 25. oktober 1985 i </P>  \r\n\r\n<P>Folketingets markedsudvalg, får det ikke betydning for EFs </P>  \r\n\r\n<P>finansieringsramme (det såkaldte momsloft), at der gennemføres en </P>  \r\n\r\n<P>efterregulering af overførslen til Storbritannien for budgetåret </P>  \r\n\r\n<P>1986 som følge af endelige regnskabstal for indbetaling af </P>  \r\n\r\n<P>momsbidrag for Storbritannien i foregående år. </P>  \r\n\r\n<P>Med hensyn til regeringens syn på spørgsmålet om, hvornår den </P>  \r\n\r\n<P>nuværende finansieringsramme kan forventes udtømt, henvises til </P>  \r\n\r\n<P>svar på spørgsmål 1, fremsendt til udvalget med skrivelse af 18. </P>  \r\n\r\n<P>oktober 1985. </P>  \r\n\r\n<P>Spørgsmål 8: </P>  \r\n\r\n<P>Finder regeringen, at ovennævnte beslutningsforslag er i </P>  \r\n\r\n<P>overensstemmelse med et flertal i Folketinget, hvor der under 1. </P>  \r\n\r\n<P>behandling var flertal for en forhøjelse af momsloftet til 1,4 </P>  \r\n\r\n<P>pct., men ikke til 1,6 pct.? </P>  \r\n\r\n<P>Svar: </P>  \r\n\r\n<P>Det fremgår af rådsafgørelsen af 7. maj 1985, at momsloftet forudses </P>  \r\n\r\n<P>forhøjet til 1,4 pct. pr. 1. januar 1986 (artikel 3, stykke 2). </P>  \r\n\r\n<P>Ved sin stillingtagen til forslag til folketingsbeslutning om </P>  \r\n\r\n<P>Danmarks ratifikation af den nævnte afgørelse tager Folketinget </P>  \r\n\r\n<P>derfor alene stilling til en forøgelse af momsloftet fra 1,0 pct. </P>  \r\n\r\n<P>til 1,4 pct. Der er således fuld overensstemmelse mellem de </P>  \r\n\r\n<P>udtalelser, der er fremkommet i Folketingets markedsudvalg forud </P>  \r\n\r\n<P>for afslutning af forhandlingerne om EFs finansieringsreform, og </P>  \r\n\r\n<P>den enighed, medlemslandene med dansk tilslutning nåede frem til. </P>  \r\n\r\n<P>Spørgsmål 9: </P>  \r\n\r\n<P>Har den danske regering accepteret, at udgiftsloftet fra 1988 kan </P>  \r\n\r\n<P>sættes op til 1,6 pct.? </P>  \r\n\r\n<P>Svar: </P>  \r\n\r\n<P>Regeringen har ikke taget stilling til en eventuel senere forhøjelse </P>  \r\n\r\n<P>af momsloftet fra 1,4 pct. til 1,6 pct. Det fremgår af </P>  \r\n\r\n<P>betragtningerne i rådsafgørelsen af 7. maj 1985, at medlemslandene </P>  \r\n\r\n<P>forudser mulighed for en senere forhøjelse af momsloftet til 1,6 </P>  \r\n\r\n<P>pct. pr. 1. januar 1988, men det fremgår ligeledes, at der endnu </P>  \r\n\r\n<P>ikke er truffet beslutning herom, og at en sådan beslutning skal </P>  \r\n\r\n<P>træffes med enstemmighed og efterfølgende underkastes de nationale </P>  \r\n\r\n<P>procedurer. </P>  \r\n\r\n<P>Der foreligger ikke på indeværende tidspunkt forslag om en forhøjelse </P>  \r\n\r\n<P>af momsloftet fra 1,4 pct. til 1,6 pct. Når eller hvis et sådant </P>  \r\n\r\n<P>forslag fremkommer, vil regeringen i henhold til de gældende </P>  \r\n\r\n<P>procedurer forelægge sagen for Folketingets markedsudvalg, </P>  \r\n\r\n<P>forinden forhandlinger herom finder sted i EFs råd. </P>  \r\n\r\n<P>Spørgsmål 10: </P>  \r\n\r\n<P>Udvalget udbeder sig en oversigt over udviklingen i Danmarks bidrag </P>  \r\n\r\n<P>til EF i årene 1982-1984 samt oplysninger om de budgetterede </P>  \r\n\r\n<P>udgifter i 1985 og 1986. </P>  \r\n\r\n<P>Svar: </P>  \r\n\r\n<P>I det årlige forslag til finanslov, den årlige finansredegørelse samt </P>  \r\n\r\n<P>den årlige budgetredegørelse findes omfattende beskrivelser af </P>  \r\n\r\n<P>Danmarks finansielle mellemværende med EF. </P>  \r\n\r\n<P>Tilsvarende tal fremgår af EF-Kommissionens årlige, foreløbige </P>  \r\n\r\n<P>budgetforslag, det endeligt vedtagne budget for hvert budgetår, </P>  \r\n\r\n<P>EFs årlige forvaltningsregnskab samt EFs Revisionsrets årlige </P>  \r\n\r\n<P>beretning. </P>  \r\n\r\n<P>De i spørgsmålet udbedte oplysninger er indeholdt i vedlagte bilag. </P>  \r\n\r\n<P>Spørgsmål 11: </P>  \r\n\r\n<P>Finder regeringen det acceptabelt, at udgifterne i EF stiger voldsomt </P>  \r\n\r\n<P>samtidig med, at regeringen søger at holde andre offentlige </P>  \r\n\r\n<P>udgifter nede? </P>  \r\n\r\n<P>Svar: </P>  \r\n\r\n<P>I forbindelse med EFs finansieringsreform var der enighed om at </P>  \r\n\r\n<P>introducere begrebet budgetdisciplin. En af årsagerne hertil var </P>  \r\n\r\n<P>at søge en passende balance mellem hensynet til tilbageholdenhed </P>  \r\n\r\n<P>på de nationale budgetter og nødvendigheden af bevillinger til </P>  \r\n\r\n<P>opbygning af det internationale samarbejde, som EF udgør. Det </P>  \r\n\r\n<P>kompromis, der blev opnået mellem medlemslandene, er indeholdt i </P>  \r\n\r\n<P>Rådets konklusioner vedrørende budgetdisciplin, fremsendt til </P>  \r\n\r\n<P>Folketingets markedsudvalg med skrivelse af 21. december 1984. Der </P>  \r\n\r\n<P>er endvidere redegjort for begrebet budgetdisciplin i notat af 10. </P>  \r\n\r\n<P>september 1985 vedrørende EFs budgetforslag for 1986, fremsendt </P>  \r\n\r\n<P>til udvalget med skrivelse af 10. september 1985. </P>  \r\n\r\n<P>Spørgsmål 12: </P>  \r\n\r\n<P>Agter regeringen at arbejde aktivt for de synspunkter, som </P>  \r\n\r\n<P>EF-kommissær Henning Christophersen har fremført om hurtigst </P>  \r\n\r\n<P>muligt at få nedbragt &#187;fortidens byrder&#171;? </P>  \r\n\r\n<P>Svar: </P>  \r\n\r\n<P>Regeringen har ved flere tidligere lejligheder redegjort for sit syn </P>  \r\n\r\n<P>på det i spørgsmål 12 nævnte emne. Der kan henvises til notat af </P>  \r\n\r\n<P>10. september 1985 vedrørende EFs budgetforslag for 1986, </P>  \r\n\r\n<P>fremsendt med skrivelse af 10. september 1985. På grundlag af </P>  \r\n\r\n<P>notatet redegjorde udenrigsministeren på mødet i Folketingets </P>  \r\n\r\n<P>markedsudvalg den 13. september 1985 for regeringens </P>  \r\n\r\n<P>forhandlingsoplæg vedrørende EFs budget for 1986, herunder det i </P>  \r\n\r\n<P>spørgsmålet nævnte emne. Det fremgår af notat af 20. september </P>  \r\n\r\n<P>1985, fremsendt til udvalget med skrivelse af samme dato, </P>  \r\n\r\n<P>hvorledes det i spørgsmålet nævnte emne blev løst på rådsmøde </P>  \r\n\r\n<P>(udenrigsministre) den 17. september 1985. Sagen var genstand for </P>  \r\n\r\n<P>samråd i Folketingets markedsudvalg den 4. oktober 1985 med </P>  \r\n\r\n<P>udenrigsministeren og finansministeren (samrådsspørgsmål P og </P>  \r\n\r\n<P>samrådsspørgsmål Q). Regeringen har ikke tilføjelser eller </P>  \r\n\r\n<P>bemærkninger til de synspunkter om det i spørgsmålet nævnte </P>  \r\n\r\n<P>problem, som regeringen i ovennævnte materiale og i forbindelse </P>  \r\n\r\n<P>med ovennævnte møder har fremført over for Folketingets </P>  \r\n\r\n<P>markedsudvalg. </P>  \r\n\r\n<P>Spørgsmål 13: </P>  \r\n\r\n<P>Udvalget udbeder sig oplysning om, hvorvidt ovennævnte svar skal </P>  \r\n\r\n<P>forstås således, at en vedtagelse af beslutningsforslag B 3 vil </P>  \r\n\r\n<P>bevirke, at en eventuel senere forhøjelse af momsloftet til 1,6 </P>  \r\n\r\n<P>pct. ikke kræver nogen ratifikationsprocedure i lighed med </P>  \r\n\r\n<P>herværende. </P>  \r\n\r\n<P>Svar: </P>  \r\n\r\n<P>En eventuel senere forhøjelse af momsloftet fra 1,4 pct. til 1,6 pct. </P>  \r\n\r\n<P>vil kræve såvel enstemmig tilslutning fra medlemslandene som </P>  \r\n\r\n<P>efterfølgende ratifikationsprocedure i lighed med den procedure, </P>  \r\n\r\n<P>der anvendes for forhøjelsen fra 1,0 pct. til 1,4 pct. </P>  \r\n\r\n<P>Underbilag til spørgsmål 10 </P>  \r\n\r\n<P>Danmarks bidrag til EFs budget fra 1982-1986 opgjort i mill. kr. </P>  \r\n\r\n<P><IMG SRC=\"/image.aspx?id=107491&img=CL5776_1.gif\" align=middle width=235 height=85 border=no alt=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851DA00003"
        },
        {
            "displayName": "Entydig dokumentidentifikation",
            "displayValue": "CL005776"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "3"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}