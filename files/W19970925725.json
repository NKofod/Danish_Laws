{
    "id": 154656,
    "title": "Ankestyrelsens principafgørelse D-11-97 om beregningsgrundlag - selvstændig erhvervsdrivende - dagpenge",
    "documentTypeId": "240",
    "isSagsforlobPeriodValid": true,
    "shortName": "KEN nr 9257 af 15/04/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-11-97 om beregningsgrundlag - selvstændig erhvervsdrivende - dagpenge</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">De særlige regler om nystartede kunne ikke anvendes ved beregning af dagpenge til en selvstændig erhvervsdrivende under fædreorlov i september 1996, idet den selvstændige virksomhed var påbegyndt sideløbende med arbejde som lønmodtager i 1994.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lovbekendtgørelse nr. 549 af 23. juni 1995 - § 10, stk. 5 og § 13, stk. 2</p>\r\n<p>Lov om ret til orlov og dagpenge ved barsel - lov nr. 566 af 9. juni 2006 - § 7, stk. 1, § 7, stk. 2 og § 32, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En selvstændig erhvervsdrivende søgte fædreorlov i perioden 9. - 22. september 1996.</p>\r\n<p>Det var oplyst, at den selvstændige virksomhed var startet i 1994, men at ansøgeren indtil den 1. juni 1996 havde haft lønarbejde ved siden af.</p>\r\n<p>Der var ikke tegnet frivillig forsikring efter dagpengelovens § 20, og indtægten ved selvstændig virksomhed for 1995 var negativ.</p>\r\n<p>Kommunen gav afslag på dagpenge, idet ansøgeren ikke kunne betragtessom nystartet selvstændig, da virksomheden var startet i 1994, og B indkomsten for 1995 var negativ og derfor ikke berettigede til dagpenge, og da der ikke var tegnet frivillig forsikring.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ansøgeren havde ikke ret til dagpenge i 2 ugers fædreorlov fra den 9. til den 22. september 1996.</p>\r\n<p>Efter dagpengelovens § 13, stk. 2, har moderen ret til dagpenge i de første 14 uger efter fødslen. Faderen har i samme periode ret til dagpenge i 2 uger.</p>\r\n<p>Efter § 36, stk. 1, i Socialministeriets bekendtgørelse nr. 701 af 22. juli 1994 om dagpenge ved sygdom eller fødsel har personer, der har indtægt ved selvstændig erhvervsvirksomhed, ret til dagpenge på grundlag af arbejdsfortjenesten ved virksomheden. Efter § 36, stk. 2, i samme bekendtgørelse anvendes som dokumentation for arbejdsfortjenesten skattevæsenets årsopgørelse for det seneste regnskabsår på grundlag af indgivet selvangivelse.</p>\r\n<p>Dagpengeudvalget lagde ved afgørelsen vægt på, at ansøgerens indtægt i 1995 var negativ, og at der derfor ikke var nogen arbejdsfortjeneste at beregne dagpenge af, samt på at ansøgeren ikke havde tegnet frivillig forsikring.</p>\r\n<p>Dagpengeudvalget tiltrådte således kommunens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19970925725"
        },
        {
            "displayName": "Entydig dokumentidentifikation",
            "displayValue": "BS007454"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9257"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/04/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 701614-96"
        },
        {
            "displayName": "Stikord",
            "displayValue": "D-11-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}