{
    "id": 224519,
    "title": "Bekendtgørelse om afvikling af større menighedsarrangementer i folkekirken og trossamfund uden for folkekirken i forbindelse med håndtering af covid-19",
    "documentTypeId": "60",
    "isSagsforlobPeriodValid": true,
    "shortName": "BEK nr 1570 af 02/07/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om afvikling af større menighedsarrangementer i folkekirken og trossamfund uden for folkekirken i forbindelse med håndtering af covid-19</p>\r\n<p class=\"Indledning2\">I medfør af § 3, stk. 3, § 32, § 36, § 64 og § 66, stk. 3, i epidemiloven, lov nr. 285 af 27. februar 2021, og efter forhandling med sundhedsministeren og forelæggelse for Epidemiudvalget i henhold til § 9, stk. 1, i epidemiloven fastsættes:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Formål og anvendelsesområde</span>\r\n   </span>\r\n</p>\r\n<p class=\"Paragraf\" id=\"idba8c56f6-fddb-459e-8e7a-821407347d53\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Der kan efter reglerne i denne bekendtgørelse i lokaler eller på lokaliteter, som folkekirken og trossamfund uden for folkekirken råder over, og hvortil offentligheden har adgang, afvikles følgende indendørs og udendørs menighedsarrangementer i folkekirken og trossamfund uden for folkekirken:</p>\r\n<p class=\"Liste1\">\r\n   <span class=\"Liste1Nr\" id=\"idabfe9d6e-92d6-4da1-bd76-553bbd56a5bd\">1)</span> Indendørs menighedsarrangementer med siddende deltagere, hvor der er flere end 500 deltagere til stede på samme sted samtidig, jf. § 2.</p>\r\n<p class=\"Liste1\">\r\n   <span class=\"Liste1Nr\" id=\"ided5858cb-8967-4eba-abf1-1d33deb39540\">2)</span> Udendørs menighedsarrangementer med siddende publikum, hvor flere end 500 deltagere er tilstede på samme sted samtidig, jf. § 2.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Indendørs og udendørs arrangementer med siddende publikum</span>\r\n   </span>\r\n</p>\r\n<p class=\"Paragraf\" id=\"id061f73bb-cf0c-4126-9682-d78661450faf\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Fysiske eller juridiske personer, herunder offentlige myndigheder, der er ansvarlige for indendørs arrangementer omfattet af § 1, nr. 1, skal sikre, at lokalet, hvor arrangementet afholdes, er opdelt i klart adskilte sektioner med egne ind- og udgange og egne servicefaciliteter (salgs-, sanitets- og garderobeområder m.v.), og at der maksimalt tillades adgang for 1.000 deltagere i hver sektion. Deltagere i en sektion må ikke tillades adgang til en anden sektion.</p>\r\n<p class=\"Stk2\">\r\n   <span class=\"StkNr\" id=\"idbca73f7d-41da-445d-ab9d-30105e8bd984\">Stk. 2.</span> Deltagere i de enkelte sektioner, jf. stk. 1, skal i al væsentlighed sidde ned på faste pladser med retning mod en scene, en oplægsholder eller lignende, og der skal fremad, bagud og til siderne være 1 meters afstand eller mindst ét sædes afstand imellem hver siddende deltager, dog ikke imellem personer fra samme husstand og tilsvarende nære kontakter. Medfører et tomt sæde mellem to deltagere ikke, at der er 1 meter imellem disse, skal den fysiske eller juridiske person, der er ansvarlig for arrangementet, iværksætte supplerende smitteforebyggende tiltag, herunder sikre, at der er øget adgang til vand og sæbe eller hånddesinfektion, at der er behørig ventilation i lokalerne, og at det er muligt for deltagerne at holde afstand til hinanden.</p>\r\n<p class=\"Stk2\">\r\n   <span class=\"StkNr\" id=\"id8e75c73a-eb6c-4264-a6eb-443702216893\">Stk. 3.</span> Fysiske eller juridiske personer, herunder offentlige myndigheder, der er ansvarlige for arrangementer omfattet af § 1, nr. 2, skal sikre, at deltagerne i al væsentlighed sidder ned på faste pladser med retning mod en scene, en oplægsholder eller lignende. Den fysiske eller juridiske person skal endvidere sikre, at deltagerne registreres med henblik på effektiv smitteopsporing, jf. bekendtgørelse om registrering af oplysninger om publikum i forbindelse med afvikling af større udendørs arrangementer.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Krav om coronapas</span>\r\n   </span>\r\n</p>\r\n<p class=\"Paragraf\" id=\"idd75ccaa9-2c79-4950-a678-79b493db0604\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ved et coronapas forstås dokumentation for</p>\r\n<p class=\"Liste1\">\r\n   <span class=\"Liste1Nr\" id=\"id5ae3b790-2b6c-4f62-b860-df433e3efcc8\">1)</span> et negativt resultat af en covid-19-test, jf. stk. 2, der ved en PCR-test, jf. stk. 3, er højst 96 timer gammel regnet fra tidspunktet, hvor testen er foretaget, eller ved en antigentest, jf. stk. 4, der er højst 72 timer gammel regnet fra tidspunktet, hvor testen er foretaget,</p>\r\n<p class=\"Liste1\">\r\n   <span class=\"Liste1Nr\" id=\"id3c1442eb-083a-4c30-b925-6cb4a21107ee\">2)</span> et positivt resultat af en PCR-test, jf. stk. 3, der er mindst 14 dage og højst 12 måneder gammel regnet fra tidspunktet, hvor testen blev foretaget,</p>\r\n<p class=\"Liste1\">\r\n   <span class=\"Liste1Nr\" id=\"id7c2b5893-dba3-4ca8-ad39-835bb012c8fc\">3)</span> et gennemført vaccinationsforløb mod covid-19, jf. stk. 5,</p>\r\n<p class=\"Liste1\">\r\n   <span class=\"Liste1Nr\" id=\"id553486da-dd50-42e9-8de2-0d89edcd882e\">4)</span> et påbegyndt vaccinationsforløb mod covid-19, jf. stk. 6, eller</p>\r\n<p class=\"Liste1\">\r\n   <span class=\"Liste1Nr\" id=\"id7d3b8cd0-4688-421d-bd19-0f24d050e3de\">5)</span> nr. 1, 2, 3 eller 4 ved fremvisning af sundhedsmyndighedernes app »Coronapas«, hvor skærmen viser »Gyldigt i Danmark« kombineret med bevægelige elemeter på skærmen eller ved verifikation i form af scanning af QR-koden i appen, hvor skærmen viser »Gyldigt i Danmark«.</p>\r\n<p class=\"Stk2\">\r\n   <span class=\"StkNr\" id=\"id0c3fc11d-baeb-4491-95c4-b821ca02e5af\">Stk. 2.</span> Ved en covid-19-test forstås en test, der er foretaget som en PCR-test, jf. stk. 3, eller en antigentest, jf. stk. 4.</p>\r\n<p class=\"Stk2\">\r\n   <span class=\"StkNr\" id=\"id449f55dc-ba5e-49ac-ae1a-f61b408516e9\">Stk. 3.</span> Ved en PCR-test forstås en polymerase chain reaction-test.</p>\r\n<p class=\"Stk2\">\r\n   <span class=\"StkNr\" id=\"idcf7afff0-c53a-4511-93a1-100a3bd62f9b\">Stk. 4.</span> Ved en antigentest forstås en test, der på kort tid viser, om der er immunkemisk påvisning af virusproteiner (antigener).</p>\r\n<p class=\"Stk2\">\r\n   <span class=\"StkNr\" id=\"idb38e07b6-1c58-4fc9-92a5-5ca287c5dc22\">Stk. 5.</span> Kræver et vaccinationsforløb mod covid-19 to eller flere doser, anses det for gennemført umiddelbart efter den afsluttende dosis. Kræver et vaccinationsforløb mod covid-19 alene én dosis, anses det for gennemført 14 dage efter denne ene dosis.</p>\r\n<p class=\"Stk2\">\r\n   <span class=\"StkNr\" id=\"idb0aa49e2-3c45-4307-a46a-ae4445559987\">Stk. 6.</span> Et vaccinationsforløb mod covid-19 anses for påbegyndt mindst 14 dage og højst 42 dage efter den første dosis.</p>\r\n<p class=\"Stk2\">\r\n   <span class=\"StkNr\" id=\"id86650098-5085-48b8-bbd7-b5aebda1e4a4\">Stk. 7.</span> Dokumentation efter stk. 1, nr. 1-4, kan foreligge både i papirformat og elektronisk.</p>\r\n<p class=\"Stk2\">\r\n   <span class=\"StkNr\" id=\"id97a29963-de7f-4a0d-9b1d-162192a28171\">Stk. 8.</span> Navnet på indehaveren af coronapasset skal svare til navnet på personens medbragte pas, kørekort, sundhedskort eller andet offentligt udstedt identitetskort. 1. pkt. gælder ikke for dokumentation efter stk. 1, nr. 5, samt i sundhedsmyndighedernes app »MinSundhed« med bevægelige elementer, der beskytter mod kopiering fra appen.</p>\r\n<p class=\"Paragraf\" id=\"idfd80c429-5d3b-4d20-8b1f-9b8bcfcdc921\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> For at forebygge og inddæmme udbredelse af covid-19 skal deltagere i de arrangementer, der er omfattet af § 1, nr. 1 og 2, kunne forevise et coronapas ved ankomst til det pågældende lokale eller lokalitet omfattet af stk. 2. 1. pkt. gælder ikke udendørs arrangementer omfattet af § 1, nr. 2, med færre end 2.000 siddende deltagere. Coronapasset skal forevises til personale eller andre personer tilknyttet lokalet eller lokaliteten, eller der kan ske automatisk scanning af QR-koden i appen ”Coronapas”, jf. § 3, stk. 1, nr. 5.</p>\r\n<p class=\"Stk2\">\r\n   <span class=\"StkNr\" id=\"idde83e3f0-01ba-4e31-927f-a11d6c14c36b\">Stk. 2.</span> Stk. 1 omfatter lokaler og lokaliteter, som folkekirken eller et trossamfund uden for folkekirken, råder over, og hvortil offentligheden har adgang, når lokalet eller lokaliteten anvendes til afholdelse af større menighedsarrangementer omfattet af § 1, nr. 1 og 2.</p>\r\n<p class=\"Paragraf\" id=\"id116d9bde-8598-4669-9f3d-1612f6117318\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> § 6, stk. 1, gælder ikke for følgende:</p>\r\n<p class=\"Liste1\">\r\n   <span class=\"Liste1Nr\" id=\"id65da3a88-18be-4ae7-9ef6-4eb87552703d\">1)</span> Børn under 16 år.</p>\r\n<p class=\"Liste1\">\r\n   <span class=\"Liste1Nr\" id=\"id30ad3778-38cc-4d76-9fec-7d6823ded82b\">2)</span> Personer, der kan fremvise dokumentation udstedt og underskrevet af et kommunalt borgerservicecenter for at være undtaget fra at få foretaget en covid-19-test, jf. stk. 2. Navnet på dokumentationen skal svare til navnet på personens medbragte pas, kørekort, sundhedskort eller andet offentligt udstedt identitetskort.</p>\r\n<p class=\"Stk2\">\r\n   <span class=\"StkNr\" id=\"id533a245e-f4cc-40e7-96b2-a52c9ce4500c\">Stk. 2.</span> De kommunale borgerservicecentre udsteder dokumentation til personer, der sammen med et medbragt pas, kørekort, sundhedskort eller andet offentligt udstedt identitetskort, indleverer en erklæring på tro og love om, at personen af medicinske årsager eller som følge af en fysisk eller psykisk funktionsnedsættelse ikke bør få foretaget en covid-19-test. Dokumentationen er gyldig i 3 måneder fra udstedelsen. Sundhedsministeriet stiller den erklæring på tro og love, der skal anvendes efter 1. pkt., til rådighed. Erklæringen skal indeholde en udtømmende oplistning af de årsager, der kan føre til undtagelse for covid-19-test efter stk. 1, nr. 2.</p>\r\n<p class=\"Paragraf\" id=\"ida0058951-cc70-4094-a0aa-078c98d4e4b7\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Kan der ikke fremvises et coronapas, jf. § 4, stk. 1, kan der ske bortvisning, jf. dog § 5.</p>\r\n<p class=\"Paragraf\" id=\"id3ef9fd37-98d2-4d38-8188-a5c735ee9c06\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Fysiske og juridiske personer, herunder offentlige myndigheder, der har rådighed over lokaler eller lokaliteter omfattet af § 4, stk. 2, skal opfylde følgende krav:</p>\r\n<p class=\"Liste1\">\r\n   <span class=\"Liste1Nr\" id=\"ide9640250-d82f-4f8a-b89f-c14e57593b43\">1)</span> Der skal i eller ved lokalerne og lokaliteterne opsættes informationsmateriale om kravet i § 4, stk. 1, og muligheden for bortvisning efter § 6.</p>\r\n<p class=\"Liste1\">\r\n   <span class=\"Liste1Nr\" id=\"id7d646d93-1c45-46ff-afef-46f4de814078\">2)</span> Der må alene tillades adgang for deltagere, der overholder kravet i § 4, stk. 2, jf. stk. 1, jf. dog § 5.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Afholdelse af arrangementer og krav om sundhedsplaner</span>\r\n   </span>\r\n</p>\r\n<p class=\"Paragraf\" id=\"id1e095d97-18ab-4cf0-8983-b12a08985793\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Den fysiske eller juridiske person, der er ansvarlig for afvikling af arrangementer med flere end 500 deltagere, og som er omfattet af § 1, nr. 1 og 2, i denne bekendtgørelse, skal udarbejde en plan for en sundhedsmæssig forsvarlig afvikling af arrangementet. Planen skal være udarbejdet senest 14 dage, inden arrangementet afholdes. Planen skal indeholde en beskrivelse af de tiltag, der vil blive iværksat, herunder hvordan ankomst til, færden på og afgang fra lokalet eller lokaliteten samt sektionsopdeling m.v., vil blive håndteret, og hvor mange kontrollører der vil være til stede, samt hvordan mulighederne for smitteopsporing sikres. Hver enkelt plan kan omfatte en eller flere fremtidige arrangementer. Planen skal udarbejdes ved hjælp af en skabelon, som politiet under inddragelse af sundhedsmyndighederne stiller til rådighed.</p>\r\n<p class=\"Stk2\">\r\n   <span class=\"StkNr\" id=\"idf790b997-4d30-4485-bd31-04052f054058\">Stk. 2.</span> Den fysiske eller juridiske person, der er ansvarlig for arrangementet, skal med henblik på politiets kontrol efter anmodning fra politiet indsende planen for en sundhedsmæssigt forsvarlig afvikling af arrangementet. Der kan i forbindelse med anmodningen fastsættes en anden frist end den, der er nævnt i stk. 1, 2. pkt.</p>\r\n<p class=\"Stk2\">\r\n   <span class=\"StkNr\" id=\"id65a5c464-d643-420b-9e47-b61626cffe2a\">Stk. 3.</span> Politiets kontrol efter stk. 2 foretages på baggrund af den udarbejdede plan sammenholdt med kapaciteten, indretningen, adgangsforholdene m.v. for arrangementet. Der skal i forbindelse med kontrollen bl.a. lægges vægt på, at det er muligt at overholde kravene i § 2.</p>\r\n<p class=\"Stk2\">\r\n   <span class=\"StkNr\" id=\"idf4a55c47-87ae-4e86-90d5-61c115165be8\">Stk. 4.</span> Politiet kan fastsætte vilkår for afviklingen af arrangementet, herunder om at der skal foretages ændringer af planen for en sundhedsmæssig forsvarlig afvikling af arrangementet.</p>\r\n<p class=\"Stk2\">\r\n   <span class=\"StkNr\" id=\"id11467595-e55d-4aaf-af68-d1956bd76111\">Stk. 5.</span> Politiet kan til enhver tid ændre de fastsatte vilkår nævnt i stk. 4, herunder fastsætte nye vilkår, hvis den fysiske eller juridiske person, der er ansvarlig for arrangementet, gør sig skyldig i grov eller gentagen forsømmelse af de tiltag, der er indeholdt i planen for en sundhedsmæssig forsvarlig afvikling af arrangementet, hvis der er grund til at antage, at arrangementet ikke kan afvikles på en sundhedsmæssigt forsvarlig måde, eller hvis der er sket overtrædelse af påbud meddelt efter § 9, stk. 1.</p>\r\n<p class=\"Stk2\">\r\n   <span class=\"StkNr\" id=\"id4390c623-9534-4647-8dc3-7d68f0e80d75\">Stk. 6.</span> Politiet kan til enhver tid meddele den fysiske eller juridiske person, der er ansvarlig for arrangementet, forbud mod at afvikle arrangementet, hvis den fysiske eller juridiske person gør sig skyldig i grov eller gentagen forsømmelse af de tiltag, der er indeholdt i planen for en sundhedsmæssig forsvarlig afvikling af arrangementet, hvis der er grund til at antage, at arrangementet ikke kan afvikles på en sundhedsmæssig forsvarlig måde, eller hvis der er sket overtrædelse af påbud meddelt efter § 9, stk. 1.</p>\r\n<p class=\"Paragraf\" id=\"id43c801fc-5c98-4c54-b847-1716e1b20c8a\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Politiet kan i forbindelse med afviklingen af et arrangement omfattet af denne bekendtgørelse meddele den fysiske eller juridiske person, der er ansvarlig for arrangementet, sådanne påbud, som skønnes nødvendige for at sikre en sundhedsmæssig forsvarlig afvikling af arrangementet, herunder tillige påbud om at arrangementet straks skal afbrydes eller afsluttes.</p>\r\n<p class=\"Stk2\">\r\n   <span class=\"StkNr\" id=\"id150248b5-93a1-4d38-855b-220bda69b524\">Stk. 2.</span> Politiet kan meddele deltagere, som i forbindelse med arrangementet er til stede i lokalet eller på lokaliteten, sådanne påbud, som skønnes nødvendige for at sikre en sundhedsmæssig forsvarlig afvikling af arrangementet, herunder påbud om, at personerne skal forlade stedet.</p>\r\n<p class=\"Paragraf\" id=\"id3595a086-d49c-40be-8f3e-4e9884b7dbea\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Politiets skønsudøvelse efter §§ 8 og 9 skal ske under hensyntagen til sundhedsmyndighedernes generelle retningslinjer og anbefalinger vedrørende smittefaren fra covid-19.</p>\r\n<p class=\"Paragraf\" id=\"id482ea252-ad6d-45bb-8270-2edcaf56a971\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Politiet bemyndiges til at varetage kirkeministerens beføjelser efter denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id8bd9cc24-2881-4007-9325-b75c1c303a8e\">Stk. 2.</span> Politiets afgørelser efter denne bekendtgørelse kan ikke påklages til kirkeministeren. Afgørelserne kan påklages til rigspolitichefen. Rigspolitichefens afgørelser i klagesager kan ikke påklages til justitsministeren.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Straffebestemmelser</span>\r\n   </span>\r\n</p>\r\n<p class=\"Paragraf\" id=\"id7246e815-dc68-4f98-8b28-9ccb50c60e4f\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Med bøde straffes den, der</p>\r\n<p class=\"Liste1\">\r\n   <span class=\"Liste1Nr\" id=\"id33dddea0-ce51-4ac2-aa26-8729092419f4\">1)</span> overtræder § 2, stk. 1 eller 3, § 7, § 8, stk. 1 eller 2, eller</p>\r\n<p class=\"Liste1\">\r\n   <span class=\"Liste1Nr\" id=\"id2406fb30-7eb1-44b0-90b4-9a16de0220f5\">2)</span> overtræder vilkår, forbud eller undlader at efterkomme et påbud efter § 8, stk. 4, 5 eller 6, eller § 9.</p>\r\n<p class=\"Stk2\">\r\n   <span class=\"StkNr\" id=\"id1eab14f4-58d4-42aa-9a74-07af36a9a8c2\">Stk. 2.</span> Med bøde straffes den, der ikke forlader lokaler eller lokaliteter omfattet af § 4, stk. 2, efter at være blevet bortvist, jf. § 6, i forbindelse med den håndhævelse, som fysiske og juridiske personer, herunder offentlige myndigheder, fortager i medfør af § 7, nr. 2.</p>\r\n<p class=\"Stk2\">\r\n   <span class=\"StkNr\" id=\"id0bc56046-bcb2-4873-ba2e-060923c2e6bd\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden</span>\r\n   </span>\r\n</p>\r\n<p class=\"Paragraf\" id=\"id88300873-4494-4dd4-af18-20d45d78ed8d\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Bekendtgørelsen træder i kraft den 1. august 2021.</p>\r\n<p class=\"Stk2\">\r\n   <span class=\"StkNr\" id=\"id0b8a0ccd-1815-468d-a421-b8a524e53b0d\">Stk. 2.</span> Bekendtgørelsen ophæves den 1. september 2021.</p>\r\n<p class=\"Stk2\">\r\n   <span class=\"StkNr\" id=\"id82ae115c-bb54-4c75-8960-8252bc7ec382\">Stk. 3.</span> Bekendtgørelse nr. 1257 af 11. juni 2021 om afvikling af større menighedsarrangementer i folkekirken og trossamfund uden for folkekirken i forbindelse med håndtering af covid-19 ophæves.</p><div class=\"Givet\" id=\"Givet\"><p class=\"Givet\" align=\"center\">Kirkeministeriet, den 2. juli 2021</p><p class=\"Sign1\" align=\"center\">Joy Mogensen</p><p class=\"Sign2\" align=\"right\">/ Anette Mia Rasmussen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/07/2021"
        },
        {
            "displayName": "Accession",
            "displayValue": "B20210157005"
        },
        {
            "displayName": "Entydig dokumentidentifikation",
            "displayValue": "CD000186"
        },
        {
            "displayName": "Dato for førstegangsindlæggelse",
            "displayValue": "07/07/2021"
        },
        {
            "displayName": "Dato for indlæggelse",
            "displayValue": "07/07/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1570"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "02/07/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kirkemin., j.nr. 2021-3706"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}