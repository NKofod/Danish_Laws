{
    "id": 76623,
    "title": "Vejledning om forholdsregler i tilfælde af ulovlige skoleforsømmelser på grund af børns ophold i udlandet (Til alle amtsråd, kommunalbestyrelser, skolebestyrelser og skoleledere) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 22013 af 03/10/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om forholdsregler i tilfælde af  \r\n\r\n ulovlige skoleforsømmelser på grund af børns ophold i udlandet </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd, kommunalbestyrelser,  \r\n\r\n skolebestyrelser og </P>  \r\n\r\n<P CLASS=TITEL-KOMMENTAR ALIGN=CENTER>skoleledere) </P>  \r\n\r\n<BR>  \r\n\r\n<P>Det er oplyst over for Undervisningsministeriet, at det på nogle skoler er  \r\n\r\n et problem, at børn opholder sig i udlandet i perioder, der strækker ud over  \r\n\r\n de ordinære skoleferier, jf. pkt. 27 i rapporten af oktober 1993 fra det af  \r\n\r\n indenrigsministeren nedsatte Byudvalg. </P>  \r\n\r\n<P>På denne baggrund skal ministeriet give følgende anvisninger på, hvordan  \r\n\r\n man kan søge at løse problemet: </P>  \r\n\r\n<P>Det må antages, at god kontakt til forældrene vil kunne nedbringe antallet  \r\n\r\n af ulovlige forsømmelser. For så vidt angår tosprogede elever vil tosprogede  \r\n\r\n lærere eventuelt kunne medvirke til at fremme kontakten til forældrene. </P>  \r\n\r\n<P>I tilfælde, hvor skolen finder det rimeligt at imødekomme et ønske om fx  \r\n\r\n en begrænset forlængelse af en skoleferie, kan man overveje at formulere en  \r\n\r\n tilladelse hertil som en skriftlig &#187;kontrakt&#171; mellem skolens leder  \r\n\r\n og forældrene. Erfaringer tyder på, at man herved vil kunne sikre, at eleven  \r\n\r\n møder op i skolen straks ved afslutningen af den ekstraordinære ferie. </P>  \r\n\r\n<P>Hvis dette ikke skønnes tilstrækkeligt, kan man orientere forældrene om  \r\n\r\n følgende: </P>  \r\n\r\n<UL CLASS=PLAIN-LIST>  \r\n\r\n<LI>1) Børn er omfattet af bestemmelserne om undervisningspligt, sålænge de  \r\n\r\n bor fast her i landet og er tilmeldt folkeregistret, jf. folkeskolelovens §  \r\n\r\n 32. </LI>  \r\n\r\n<LI>2) Forældrene skal medvirke til, at deres børn opfylder  \r\n\r\n undervisningspligten. Hvis barnet udebliver fra undervisningen, skal de give  \r\n\r\n skolen oplysning om grunden hertil. Skolen kan eventuelt give et barn  \r\n\r\n tilladelse til at holde fri fra skole uden for de almindelige fridage og  \r\n\r\n ferier, hvis der foreligger en særlig begrundelse herfor. Der gives dog kun i  \r\n\r\n ganske særlige tilfælde tilladelse til ekstraordinære ferier i mere end 1  \r\n\r\n uge. </LI>  \r\n\r\n<LI>3) Fraværet fra skole kan betyde, at børnene får vanskeligheder med at  \r\n\r\n følge undervisningen, når de genoptager skolegangen, evt. således at  \r\n\r\n spørgsmålet om oprykning til næste klassetrin må tages op til overvejelse.  \r\n\r\n Fraværet kan i det hele taget blive til alvorlig skade for børnenes udvikling  \r\n\r\n i skolen og dermed for deres fremtidige uddannelsesmuligheder. </LI>  \r\n\r\n<LI>4) Hvis børnene i undervisningstiden holder ferier i udlandet uden  \r\n\r\n skolens tilladelse, vil man reagere fra skolens side, herunder indberette  \r\n\r\n sagen til de sociale myndigheder. </LI>  \r\n\r\n</UL>  \r\n\r\n<P>Reaktionsmulighederne er følgende: </P>  \r\n\r\n<P>Skolen kontakter straks forældrene og indkalder dem til en samtale. </P>  \r\n\r\n<P>Hvis samtalen ikke fører til et resultat, bør man ved fravær over 1 måned  \r\n\r\n indberette sagen til kommunens socialforvaltning. Denne må herefter vurdere,  \r\n\r\n om der fortsat kan ydes børnetilskud og børnefamilieydelse efter de gældende  \r\n\r\n regler, hvis fraværet skyldes længerevarende ophold i udlandet, jf. vedlagte  \r\n\r\n orienteringskrivelse til kommunerne fra Socialministeriet. </P>  \r\n\r\n<P>Undervisningsministeriet, Folkeskoleafdelingen den 3. oktober 1994 </P>  \r\n\r\n<P>Ivan Sørensen/ Stig Andersen </P>  \r\n\r\n<P>Bilag </P>  \r\n\r\n<P>Orientering fra Socialministeriet af 18. oktober 1994 om retten til  \r\n\r\n børnetilskud og børnefamilieydelse ved et barns skolefravær på grund af et  \r\n\r\n længerevarende udlandsophold </P>  \r\n\r\n<P>(Til samtlige kommuner m.fl. (J.nr.: 5111-9)) </P>  \r\n\r\n<P>I &#187;Første rapport fra Byudvalget, Indenrigsministeriet, oktober  \r\n\r\n 1993&#171;, er der anført en række initiativer, som skal forebygge og sætte  \r\n\r\n ind over for problemer i boligområderne. Et af initiativerne er, at  \r\n\r\n &#187;regeringen vil sætte ind over for elevers lange fravær fra skolen  \r\n\r\n (f.eks. ved ferieophold).&#171; </P>  \r\n\r\n<P>Undervisningsministeriet har på denne baggrund udsendt &#187;Vejledning om  \r\n\r\n forholdsregler i tilfælde af ulovlige skoleforsømmelser på grund af børns  \r\n\r\n ophold i udlandet.&#171; . / . Vejledningen er vedlagt denne  \r\n\r\n orienteringsskrivelse. </P>  \r\n\r\n<P>Som det fremgår af Undervisningsministeriets vejledning, bør skolen  \r\n\r\n indberette til socialforvaltningen, såfremt et barn har fravær fra  \r\n\r\n undervisningen på grund af udlandsophold over 1 måned uden skolens  \r\n\r\n tilladelse. </P>  \r\n\r\n<P>Socialministeriet skal på denne baggrund gøre opmærksom på, at såfremt der  \r\n\r\n fra en skolemyndighed til den kommunale socialforvaltning foretages en sådan  \r\n\r\n indberetning om et barns længerevarende fravær fra undervisningen på grund af  \r\n\r\n udlandsophold, må kommunen foretage en konkret vurdering af, om der fortsat  \r\n\r\n er ret til at modtage børnetilskud og børnefamilieydelse efter de gældende  \r\n\r\n regler, og i den forbindelse specielt vurdere, om kravet om hjemsted og  \r\n\r\n kravet om bopæl her i landet er opfyldt. </P>  \r\n\r\n<P>Socialministeriet kan for så vidt angår retten til børnetilskud oplyse, at  \r\n\r\n denne ret er betinget af, at barnet har hjemsted her i landet, samt at den,  \r\n\r\n der skal have ydelsen udbetalt, har bopæl her i landet. Med hensyn til  \r\n\r\n børnefamilieydelse er der - foruden kravet om fuldt skattepligtig efter  \r\n\r\n kildeskattelovens § 1 - ligesom for retten til børnetilskud et krav om, at  \r\n\r\n barnet har hjemsted her i landet. </P>  \r\n\r\n<P>I den forbindelse skal Socialministeriet henvise til punkt 3 om  \r\n\r\n hjemstedskravet og punkt 6 om bopælskravet i Sikringsstyrelsens vejledning  \r\n\r\n nr. 158 af 18. december 1986 om børnetilskud og forskudsvis udbetaling af  \r\n\r\n børnebidrag. </P>  \r\n\r\n<P>Det skal bemærkes, at kravet om hjemsted og kravet om bopæl er fraveget  \r\n\r\n ved EF-forordning nr. 1408/71, og endvidere kan kravet om hjemsted og kravet  \r\n\r\n om bopæl være fraveget ved konventioner med andre lande. I den forbindelse  \r\n\r\n skal man nærmere henvise til Sikringsstyrelsens vejledning nr. 158 af 18.  \r\n\r\n december 1986 om børnetilskud og forskudsvis udbetaling af børnebidrag,  \r\n\r\n vejledning af juli 1993 om EF-regler om social sikring, hæfte 1 om  \r\n\r\n &#187;Generel introduktion og lovvalgsregler&#171; og hæfte 7 om  \r\n\r\n &#187;Børnefamilieydelser og børnetilskud&#171; samt de vejledninger om  \r\n\r\n konventionerne om social sikring, der er udsendt af Sikrings styrelsen. </P>  \r\n\r\n<P>Med venlig hilsen </P>  \r\n\r\n<P>Anders Lynge Madsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Denne vejledning er forældet, idet § 1, stk. 3, som affattet ved bekendtgørelse nr. 768 af 5. juli 2006, ikke længere er gældende, jf. § 1, stk. 3, som affattet ved bekendtgørelse nr. 773 af 25. juni 2010."
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19942201360"
        },
        {
            "displayName": "Entydig dokumentidentifikation",
            "displayValue": "CM035829"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "28/08/2010"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22013"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "03/10/1994"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "94-254/097-01"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}