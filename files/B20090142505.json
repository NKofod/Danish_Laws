{
    "id": 129423,
    "title": "Bekendtgørelse om godkendelse og udøvelse af erhverv som festfyrværker på baggrund af udenlandske erhvervsmæssige kvalifikationer",
    "documentTypeId": "60",
    "isSagsforlobPeriodValid": true,
    "shortName": "BEK nr 1425 af 16/12/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Anvendelsesområde og definitioner</p>\n      <p class=\"Indholdsfortegnelse\"><a href=\"#K2\">Kapitel 2</a>   Kategorier af fyrværkeri</p>\n      <p class=\"Indholdsfortegnelse\"><a href=\"#K3\">Kapitel 3</a>   Midlertidig og lejlighedsvis udøvelse af erhverv som festfyrværker i Danmark</p>\n      <p class=\"Indholdsfortegnelse\"><a href=\"#K4\">Kapitel 4</a>   Etablering som festfyrværker i Danmark</p>\n      <p class=\"Indholdsfortegnelse\"><a href=\"#K5\">Kapitel 5</a>   Fælles bestemmelser</p>\n      <p class=\"Indholdsfortegnelse\"><a href=\"#K6\">Kapitel 6</a>   Straffebestemmelser</p>\n      <p class=\"Indholdsfortegnelse\"><a href=\"#K7\">Kapitel 7</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om godkendelse og udøvelse af erhverv som festfyrværker på baggrund af udenlandske erhvervsmæssige kvalifikationer<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\n      <p class=\"Indledning2\">I medfør af § 3, nr. 13, og § 7, stk. 2, i lov nr. 193 af 24. maj 1972 om fyrværkeri og andre pyrotekniske artikler, som ændret ved lov nr. 1096 af 21. december 1994 og lov nr. 1060 af 9. november 2005, fastsættes efter bemyndigelse:</p>\n      <p class=\"Kapitel\" id=\"K1\"><span id=\"Kap1\">Kapitel 1</span></p>\n      <p class=\"KapitelOverskrift2\">Anvendelsesområde og definitioner</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Denne bekendtgørelse finder anvendelse på personer, der er statsborgere i et EU- eller EØS-land eller i et land, som EU har indgået aftale med om adgang til udøvelse af lovregulerede erhverv:</p>\n      <p class=\"Liste1\"><span class=\"Liste1Nr\" id=\"Par1_Stk1_Num1\">1)</span> som midlertidigt eller lejlighedsvist agter at udøve eller udøver erhverv som festfyrværker i Danmark på baggrund af udenlandske erhvervsmæssige kvalifikationer, eller</p>\n      <p class=\"Liste1\"><span class=\"Liste1Nr\" id=\"Par1_Stk1_Num2\">2)</span> som agter at etablere sig eller har etableret sig som festfyrværker i Danmark på baggrund af udenlandske erhvervsmæssige kvalifikationer.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> § 14 finder tilsvarende anvendelse for personer, som uden at være omfattet af stk. 1, nr. 2, ansøger om godkendelse som festfyrværker i Danmark på baggrund af udenlandske erhvervsmæssige kvalifikationer.</p>\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> For indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler finder bekendtgørelse nr. 1424 af 16. december 2009 om indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler anvendelse.</p>\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Ved udøvelse af erhvervet som festfyrværker efter reglerne i kapitel 4 finder følgende bestemmelser i bekendtgørelse nr. 1426 af 16. december 2009 om godkendelse som festfyrværker anvendelse:</p>\n      <p class=\"Liste1\"><span class=\"Liste1Nr\" id=\"Par1_Stk4_Num1\">1)</span> § 6 om godkendelse som festfyrværker</p>\n      <p class=\"Liste1\"><span class=\"Liste1Nr\" id=\"Par1_Stk4_Num2\">2)</span> § 14 om efteruddannelse,</p>\n      <p class=\"Liste1\"><span class=\"Liste1Nr\" id=\"Par1_Stk4_Num3\">3)</span> § 15 og § 16 om oplysningspligter,</p>\n      <p class=\"Liste1\"><span class=\"Liste1Nr\" id=\"Par1_Stk4_Num4\">4)</span> § 17 og § 20 om tilbagekaldelse af en godkendelse som festfyrværker og domstolsprøvelse heraf,</p>\n      <p class=\"Liste1\"><span class=\"Liste1Nr\" id=\"Par1_Stk4_Num5\">5)</span> straffebestemmelsen i § 21 stk. 1 nr. 1</p>\n      <p class=\"Liste1\"><span class=\"Liste1Nr\" id=\"Par1_Stk4_Num6\">6)</span> straffebestemmelserne i § 21, stk. 1 nr. 3 og 4.</p>\n      <p class=\"Stk2\"><span class=\"StkNr\" id=\"Par1_Stk5\">Stk. 5.</span> Ved udøvelse af erhvervet som festfyrværker efter kapitel 3 finder stk. 4, nr. 3 og nr. 6 anvendelse.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Ved anvendelse af bestemmelser i denne bekendtgørelse lægges følgende definitioner til grund:</p>\n      <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> Professionelt fyrværkeri: Fyrværkeri, der er beregnet til anvendelse af personer, der har godkendelse som festfyrværkere eller scenefyrværkere, og som ikke omfattes af begrebet konsumfyrværkeri.</p>\n      <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> Scenefyrværkeri: Pyrotekniske artikler beregnet til indendørs eller udendørs scenebrug, herunder i forbindelse med film- og tv produktioner og lignende. (Fyrværkeri i kategori T1 og T2).</p>\n      <p class=\"Liste1\"><span class=\"Liste1Nr\" id=\"Par2_Stk1_Num3\">3)</span> Konsumfyrværkeri: Fyrværkeri der er beregnet til anvendelse af forbrugere.</p>\n      <p class=\"Liste1\"><span class=\"Liste1Nr\" id=\"Par2_Stk1_Num4\">4)</span> Festfyrværker: Person der har godkendelse til at håndtere og anvende professionelt fyrværkeri.</p>\n      <p class=\"Liste1\"><span class=\"Liste1Nr\" id=\"Par2_Stk1_Num5\">5)</span> Scenefyrværker: Person der alene har godkendelse til at håndtere og anvende scenefyrværkeri.</p>\n      <p class=\"Liste1\"><span class=\"Liste1Nr\" id=\"Par2_Stk1_Num6\">6)</span> NEM: Nettoeksplosivstofmængde.</p>\n      <p class=\"Kapitel\" id=\"K2\"><span id=\"Kap2\">Kapitel 2</span></p>\n      <p class=\"KapitelOverskrift2\">Kategorier af fyrværkeri</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Fyrværkeri inddeles i følgende kategorier:</p>\n      <p class=\"Liste1\"><span class=\"Liste1Nr\" id=\"Par3_Stk1_Num1\">1)</span> Kategori 1: Fyrværkeri forbundet med lav risiko og minimalt støjniveau, som er beregnet til anvendelse i fysisk afgrænsede områder, herunder fyrværkeri til indendørs brug i boliger.</p>\n      <p class=\"Liste1\"><span class=\"Liste1Nr\" id=\"Par3_Stk1_Num2\">2)</span> Kategori 2: Fyrværkeri forbundet med lav risiko og lavt støjniveau, som er beregnet til udendørs anvendelse i fysisk afgrænsede områder.</p>\n      <p class=\"Liste1\"><span class=\"Liste1Nr\" id=\"Par3_Stk1_Num3\">3)</span> Kategori 3: Fyrværkeri forbundet med mellemhøj risiko, som er beregnet til udendørs anvendelse i større, fysisk åbne områder. Disse artiklers støjniveau må ikke være sundhedsskadeligt.</p>\n      <p class=\"Liste1\"><span class=\"Liste1Nr\" id=\"Par3_Stk1_Num4\">4)</span> Kategori 4: Fyrværkeri forbundet med høj risiko, som er beregnet til kun at blive anvendt af festfyrværkere. Disse artiklers støjniveau må ikke være sundhedsskadeligt.</p>\n      <p class=\"Liste1\"><span class=\"Liste1Nr\" id=\"Par3_Stk1_Num5\">5)</span> Kategori T1: Scenefyrværkeri med lav risiko.</p>\n      <p class=\"Liste1\"><span class=\"Liste1Nr\" id=\"Par3_Stk1_Num6\">6)</span> Kategori T2: Scenefyrværkeri, som er beregnet til kun at blive anvendt af personer, der er godkendt som scene- eller festfyrværkere.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Konsumfyrværkeri udgøres af:</p>\n      <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> fyrværkeri i kategori 1,</p>\n      <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> fyrværkeri i kategori 2,</p>\n      <p class=\"Liste1\"><span class=\"Liste1Nr\" id=\"Par4_Stk1_Num3\">3)</span> fontæner i kategori 3 med en NEM på indtil 750 gram, og</p>\n      <p class=\"Liste1\"><span class=\"Liste1Nr\" id=\"Par4_Stk1_Num4\">4)</span> batterier og kombinationer i kategori 3 med en samlet NEM på indtil 1000 gram, hvis de elementer, der indgår, kan kategoriseres som kategori 2. Batterier og kombinationer må ikke indeholde delelementer, som består i fyrværkeri, der er konstrueret med ren knaldeffekt som for eksempel kanonslag, dobbelte kanonslag, kanonslag med blitzknald og knaldfrøer, eller fyrværkeri, der er konstrueret med knaldeffekt som dominerende effekt.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Helårsfyrværkeri udgøres af bengalske fakler, knallerter, isfontæner, håndholdte stjernekastere, ikke håndholdte stjernekastere, trækbordbomber, bordbomber, knaldperler, hundepropper, knaldbånd og knaldhætter, i det omfang de nævnte artikler er omfattet af kategori 1.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Professionelt fyrværkeri udgøres af:</p>\n      <p class=\"Liste1\"><span class=\"Liste1Nr\" id=\"Par5_Stk1_Num1\">1)</span> fyrværkeri i kategori 3, der ikke er konsumfyrværkeri, jf. § 4,</p>\n      <p class=\"Liste1\"><span class=\"Liste1Nr\" id=\"Par5_Stk1_Num2\">2)</span> fyrværkeri i kategori 4, og</p>\n      <p class=\"Liste1\"><span class=\"Liste1Nr\" id=\"Par5_Stk1_Num3\">3)</span> scenefyrværkeri i kategori T1 og T2.</p>\n      <p class=\"Kapitel\" id=\"K3\"><span id=\"Kap3\">Kapitel 3</span></p>\n      <p class=\"KapitelOverskrift2\">Midlertidig og lejlighedsvis udøvelse af erhverv som festfyrværker i Danmark</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Personer, omfattet af § 1, stk. 1, nr. 1, skal forud for udøvelse af erhverv som festfyrværker første gang i Danmark skriftligt indgive anmeldelse til Sikkerhedsstyrelsen.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Med anmeldelsen, jf. stk. 1, skal følgende dokumentation vedlægges:</p>\n      <p class=\"Liste1\"><span class=\"Liste1Nr\" id=\"Par6_Stk2_Num1\">1)</span> oplysning om en eventuel forsikringsaftale eller andre former for personlig eller kollektiv beskyttelse i forbindelse med erhvervsansvar,</p>\n      <p class=\"Liste1\"><span class=\"Liste1Nr\" id=\"Par6_Stk2_Num2\">2)</span> dokumentation for, at anmelderen er statsborger i et af de i § 1, stk. 1, nævnte lande,</p>\n      <p class=\"Liste1\"><span class=\"Liste1Nr\" id=\"Par6_Stk2_Num3\">3)</span> en attestation for, at anmelderen lovligt er etableret i et af de i § 1, stk. 1, nævnte lande, for dér at udøve erhverv som festfyrværker eller tilsvarende erhverv, og at det på tidspunktet for attestationen ikke forbydes anmelderen at udøve dette erhverv, heller ikke midlertidigt,</p>\n      <p class=\"Liste1\"><span class=\"Liste1Nr\" id=\"Par6_Stk2_Num4\">4)</span> bevis for anmelderens erhvervsmæssige kvalifikationer,</p>\n      <p class=\"Liste1\"><span class=\"Liste1Nr\" id=\"Par6_Stk2_Num5\">5)</span> hvis erhvervet som festfyrværker eller tilsvarende erhverv ikke er lovreguleret i etableringslandet, bevis for, at anmelderen har udøvet erhverv som festfyrværker eller tilsvarende erhverv i mindst 2 år i løbet af de sidste 10 år forud for anmeldelsen, og</p>\n      <p class=\"Liste1\"><span class=\"Liste1Nr\" id=\"Par6_Stk2_Num6\">6)</span> bevis for at den pågældende ikke er dømt for strafbart forhold, der begrunder nærliggende fare for misbrug af erhvervet som festfyrværker, jf. straffelovens § 78, stk. 2.</p>\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Anmeldelse og dokumentation efter stk. 1 og 2 kan fremsendes elektronisk.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> En anmelder, for hvem der foreligger fuldstændig dokumentation efter § 6, stk. 2, registreres i Sikkerhedsstyrelsens register over festfyrværkere, jf. dog § 8 og § 9, stk. 1.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Sikkerhedsstyrelsen underretter anmelderen om registreringen, jf. stk. 1, og bekræfter inden for de i § 10 fastsatte frister, at anmelderen midlertidigt og lejlighedsvis kan udøve erhverv som festfyrværker i Danmark i indtil 1 år fra indgivelse af anmeldelsen, jf. § 6.</p>\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Hvis titlen som festfyrværker eller tilsvarende erhverv er lovreguleret i det land, som nævnt i § 1, stk. 1, hvor anmelderen er etableret, skal midlertidig og lejlighedsvis udøvelse af erhvervet som festfyrværker i Danmark foregå under den titel, der anvendes i etableringslandet, jf. dog § 9, stk. 3.</p>\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> Hvis titlen som festfyrværker eller tilsvarende erhverv ikke er lovreguleret i etableringslandet, skal det i forbindelse med udøvelse af erhvervet som festfyrværker i Danmark anføres, hvilket uddannelsesbevis anmelderen har opnået, jf. dog § 9, stk. 3.</p>\n      <p class=\"Stk2\"><span class=\"StkNr\" id=\"Par7_Stk5\">Stk. 5.</span> Titlen, jf. stk. 3, eller angivelsen af uddannelsesbeviset, jf. stk. 4, skal anføres på etableringslandets officielle sprog eller et af etableringslandets officielle sprog.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Med henblik på at undgå alvorlig skade for tjenestemodtagerens sundhed eller sikkerhed kan Sikkerhedsstyrelsen kontrollere anmelderens erhvervsmæssige kvalifikationer, inden den pågældende første gang midlertidigt eller lejlighedsvist udøver erhverv som festfyrværker i Danmark.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Sikkerhedsstyrelsen underretter anmelderen inden for de i § 10 fastsatte frister.</p>\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Hvis der er væsentlig forskel mellem anmelderens faglige kvalifikationer og den uddannelse, der kræves i Danmark i henhold til bekendtgørelse om godkendelse som festfyrværker, skal den pågældende, der midlertidigt eller lejlighedsvist agter at udøve erhverv som festfyrværker i Danmark, over for Sikkerhedsstyrelsen bevise, at vedkommende har erhvervet den manglende viden eller kompetence. Sikkerhedsstyrelsen kan kræve, at anmelderen består en egnethedsprøve.</p>\n      <p class=\"Stk2\"><span class=\"StkNr\" id=\"Par8_Stk4\">Stk. 4.</span> De nærmere krav til egnethedsprøven, jf. stk. 3, fastsættes af Sikkerhedsstyrelsen.</p>\n      <p class=\"Stk2\"><span class=\"StkNr\" id=\"Par8_Stk5\">Stk. 5.</span> Anmelderen kan pålægges betaling, jf. lov om adgang til udøvelse af visse erhverv i Danmark, for afholdelse af udgifter til gennemførelse af egnethedsprøve, jf. stk. 3, eller for deltagelse i supplerende uddannelse.</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> En anmelder, for hvem der foreligger fuldstændig dokumentation efter § 6, stk. 2, og hvis erhvervsmæssige kvalifikationer kan bekræftes af Sikkerhedsstyrelsen på baggrund af gennemført kontrol eller egnethedsprøve efter § 8, stk. 1 eller 3, meddeles godkendelse som festfyrværker.</p>\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Sikkerhedsstyrelsen meddeler godkendelse som festfyrværker enten som godkendelse til scenefyrværkeri alene, eller som godkendelse til professionelt fyrværkeri generelt. Godkendelsen kan efter omstændighederne meddeles til et enkeltstående arrangement.</p>\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> Erhvervet som godkendt festfyrværker, jf. stk. 1, skal udøves under titlen festfyrværker.</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Sikkerhedsstyrelsen bekræfter modtagelse af anmeldelse og dokumentation, jf. § 6, inden 1 måned fra modtagelsen og underretter inden for samme frist anmelderen om, hvorvidt styrelsen agter at kontrollere vedkommendes erhvervsmæssige kvalifikationer, jf. § 8, stk. 1, eller om resultatet af kontrollen, jf. dog stk. 2.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> I tilfælde af vanskeligheder, der kan betyde forsinkelser, meddeler Sikkerhedsstyrelsen inden 1 måned efter modtagelse af anmeldelse og dokumentation grunden til forsinkelsen, og hvornår en afgørelse kan forventes.</p>\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Sikkerhedsstyrelsen træffer afgørelse på baggrund af kontrol inden 2 måneder efter modtagelse af anmeldelse og fuldstændig dokumentation, jf. dog stk. 7.</p>\n      <p class=\"Stk2\"><span class=\"StkNr\" id=\"Par10_Stk4\">Stk. 4.</span> Medfører resultatet af kontrollen krav om egnethedsprøve, jf. § 8, stk. 3, træffes afgørelse på baggrund af egnethedsprøven inden 1 måned efter, at krav om egnethedsprøve er meddelt anmelderen.</p>\n      <p class=\"Stk2\"><span class=\"StkNr\" id=\"Par10_Stk5\">Stk. 5.</span> Hvis Sikkerhedsstyrelsen ikke har givet svar inden for de i stk. 1-4 fastsatte frister, kan anmelderen udøve erhverv som festfyrværker i Danmark midlertidigt og lejlighedsvist.</p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Sikkerhedsstyrelsen kan hos de kompetente myndigheder i det land, hvor anmelderen er etableret, for hver udførelse af erhvervet som festfyrværker, som anmelderen foretager i Danmark, indhente nødvendige oplysninger om de i § 6, stk. 2, nr. 3 og 6, nævnte forhold samt om anmelderen i stilling eller erhverv i øvrigt har udvist en sådan adfærd, at der er grund til at antage, at erhvervet ikke vil blive drevet på forsvarlig måde.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Sikkerhedsstyrelsen kan videregive oplysninger til de kompetente myndigheder i de i § 1, stk. 1, nævnte lande til brug for klager over tjenesteyderens udøvelse af erhverv som festfyrværker i overensstemmelse med lov om behandling af personoplysninger.</p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> En anmelder, omfattet af § 7, stk. 1, skal forny anmeldelsen en gang om året, senest 1 år efter indgivelsen eller den seneste fornyelse, hvis anmelderen fortsat agter at udøve erhverv som festfyrværker i Danmark midlertidigt eller lejlighedsvist i løbet af det kommende år.</p>\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Ved fornyelse af anmeldelsen, jf. stk. 1, skal der indgives fornyet dokumentation, jf. § 6, stk. 2, i det omfang, der er sket en væsentlig ændring af situationen, som godtgjort i den allerede fremlagte dokumentation.</p>\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> Sikkerhedsstyrelsen bekræfter fornyelsen af anmeldelsen efter stk. 1, hvis betingelserne, som angivet i § 7, stk. 1, forsat er opfyldt.</p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Hvis anmelderen ikke har kunnet bevise de nødvendige erhvervsmæssige kvalifikationer for udøvelse af erhvervet som festfyrværker i Danmark efter at have fået lejlighed hertil, jf. § 8, stk. 1 og 3, kan Sikkerhedsstyrelsen forbyde anmelderen at udøve erhverv som festfyrværker i Danmark, indtil anmelderen har bevist, at vedkommende har erhvervet de nødvendige erhvervsmæssige kvalifikationer.</p>\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Hvis det på baggrund af nye oplysninger om de i § 11, stk. 1, eller § 12, stk. 2, nævnte forhold konstateres, at betingelserne for udøvelse af erhverv som festfyrværker, jf. § 7, stk. 1, ikke længere er opfyldt, kan Sikkerhedsstyrelsen forbyde anmelderen at udøve erhverv som festfyrværker i Danmark, indtil betingelserne igen er opfyldt.</p>\n      <p class=\"Kapitel\" id=\"K4\"><span id=\"Kap4\">Kapitel 4</span></p>\n      <p class=\"KapitelOverskrift2\">Etablering som festfyrværker i Danmark</p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Personer, omfattet af § 1, stk. 1, nr. 2, og § 1, stk. 2, skal forud for udøvelse af erhverv som festfyrværker indgive ansøgning til Sikkerhedsstyrelsen om etablering som festfyrværker i Danmark.</p>\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Følgende dokumentation skal i henhold til lov om adgang til udøvelse af visse erhverv i Danmark, jf. lovbekendtgørelse nr. 334 af 20. marts 2007, som ændret ved lov nr. 1280 af 16. december 2009 vedlægges ansøgningen:</p>\n      <p class=\"Liste1\"><span class=\"Liste1Nr\" id=\"Par14_Stk2_Num1\">1)</span> bevis for ansøgerens nationalitet,</p>\n      <p class=\"Liste1\"><span class=\"Liste1Nr\" id=\"Par14_Stk2_Num2\">2)</span> kopi af kursus- eller uddannelsesbeviser, som giver adgang til at udøve erhverv som festfyrværker eller tilsvarende erhverv,</p>\n      <p class=\"Liste1\"><span class=\"Liste1Nr\" id=\"Par14_Stk2_Num3\">3)</span> attestation for ansøgerens eventuelle erhvervserfaring som festfyrværker eller tilsvarende erhverv, herunder hvis ansøgeren har udøvet et sådant erhverv i mindst 2 år på fuldtidsbasis i løbet af de forudgående 10 år i et af de i § 1, stk. 1, nævnte lande, hvor erhvervet som festfyrværker eller tilsvarende erhverv ikke er lovreguleret, bevis for erhvervsudøvelsen,</p>\n      <p class=\"Liste1\"><span class=\"Liste1Nr\" id=\"Par14_Stk2_Num4\">4)</span> attestation for, at det på tidspunktet for attestationen ikke forbydes ansøgeren at udøve erhverv som festfyrværker eller tilsvarende erhverv i hjemlandet eller i det land, hvorfra ansøgeren kommer, heller ikke midlertidigt,</p>\n      <p class=\"Liste1\"><span class=\"Liste1Nr\" id=\"Par14_Stk2_Num5\">5)</span> bevis for at den pågældende ikke er dømt for strafbart forhold, der begrunder nærliggende fare for misbrug af erhvervet som festfyrværker, jf. straffelovens § 78, stk. 2,</p>\n      <p class=\"Liste1\"><span class=\"Liste1Nr\" id=\"Par14_Stk2_Num6\">6)</span> attestation for, at ansøgeren i stilling eller erhverv i øvrigt ikke har udvist en sådan adfærd, at der er grund til at antage, at erhvervet som festfyrværker ikke vil blive udøvet på forsvarlig måde, og</p>\n      <p class=\"Liste1\"><span class=\"Liste1Nr\" id=\"Par14_Stk2_Num7\">7)</span> attestation for, at ansøgeren er myndig, ikke er under værgemål og har rådighed over sit bo.</p>\n      <p class=\"Stk2\"><span class=\"StkNr\" id=\"Par14_Stk3\">Stk. 3.</span> De i stk. 1, nr. 4-7, omhandlede dokumenter må ved fremlæggelsen ikke være mere end 3 måneder gamle.</p>\n      <p class=\"Stk2\"><span class=\"StkNr\" id=\"Par14_Stk4\">Stk. 4.</span> Ansøgning og dokumentation efter stk. 1 og 2 kan fremsendes elektronisk.</p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Sikkerhedsstyrelsen bekræfter modtagelse af ansøgning om etablering som festfyrværker i Danmark, jf. § 14, inden for 1 måned efter modtagelsen og oplyser ansøgeren om eventuelle manglende dokumenter.</p>\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Fremsendelse af eventuelle manglende dokumenter, jf. stk. 1, kan ske elektronisk.</p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Sikkerhedsstyrelsen kan i tilfælde af begrundet tvivl kræve en bekræftelse af ægtheden af certifikater og uddannelsesbeviser, jf. § 14, stk. 1, nr. 2, hos de kompetente myndigheder i det land, hvor certifikaterne eller uddannelsesbeviserne er udstedt.</p>\n      <p class=\"Stk2\"><span class=\"StkNr\" id=\"Par16_Stk2\">Stk. 2.</span> Hvis et uddannelsesbevis udstedt af en kompetent myndighed i et af de i § 1, stk. 1, nævnte lande, omfatter uddannelse, der helt eller delvist er taget på en uddannelsesinstitution, der er lovligt etableret i et andet land, kan Sikkerhedsstyrelsen i tilfælde af begrundet tvivl sammen med den kompetente myndighed i udstedelseslandet kontrollere:</p>\n      <p class=\"Liste1\"><span class=\"Liste1Nr\" id=\"Par16_Stk2_Num1\">1)</span> om uddannelsesforløbet ved den pågældende uddannelsesinstitution er formelt attesteret af den uddannelsesinstitution, der er etableret i udstedelseslandet,</p>\n      <p class=\"Liste1\"><span class=\"Liste1Nr\" id=\"Par16_Stk2_Num2\">2)</span> om det udstedte eksamensbevis er det samme som det, der ville være udstedt, hvis uddannelsesforløbet var fulgt i sin helhed i udstedelseslandet, og</p>\n      <p class=\"Liste1\"><span class=\"Liste1Nr\" id=\"Par16_Stk2_Num3\">3)</span> om uddannelsesbeviset giver samme erhvervsrettigheder i udstedelseslandet.</p>\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Godkendelse som festfyrværker meddeles af Sikkerhedsstyrelsen enten som godkendelse til håndtering og anvendelse af scenefyrværkeri alene (scenefyrværker) eller som godkendelse til håndtering og anvendelse af professionelt fyrværkeri generelt. Godkendelsen kan efter omstændighederne meddeles til et enkeltstående arrangement.</p>\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Godkendelse som festfyrværker meddeles til ansøgere omfattet af § 1, stk. 1, nr. 2, når der er fremlagt fuldstændig dokumentation efter § 14, stk. 2, som herunder dokumenterer, at den pågældende har:</p>\n      <p class=\"Liste1\"><span class=\"Liste1Nr\" id=\"Par18_Stk1_Num1\">1)</span> et eller flere kursus- eller uddannelsesbeviser, som i et af de i § 1, stk. 1, nævnte lande er foreskrevet som betingelse for at få adgang til udøvelse af erhverv som festfyrværker eller tilsvarende erhverv, hvis erhvervet er udøvet i et af de i § 1, stk. 1, nævnte lande på fuldtidsbasis i 3 på hinanden følgende år eller på deltid i et tilsvarende omfang i løbet af de forudgående 10 år, og hvis kursus- eller uddannelsesbeviserne opfylder betingelserne i § 19, stk. 1,</p>\n      <p class=\"Liste1\"><span class=\"Liste1Nr\" id=\"Par18_Stk1_Num2\">2)</span> et eller flere kursus- eller uddannelsesbeviser, som i et af de i § 1, stk. 1, nævnte lande er foreskrevet som betingelse for at få adgang til udøvelse af erhverv som festfyrværker eller tilsvarende erhverv, hvis kursus- eller uddannelsesbeviserne opfylder betingelserne i § 19, stk. 1-2,</p>\n      <p class=\"Liste1\"><span class=\"Liste1Nr\" id=\"Par18_Stk1_Num3\">3)</span> udøvet erhverv som festfyrværker eller tilsvarende erhverv på fuldtidsbasis i 2 år i løbet af de forudgående 10 år i et af de i § 1, stk. 1, nævnte lande, hvor dette erhverv ikke er lovreguleret, og hvis ansøgeren er i besiddelse af et eller flere kursus- eller uddannelsesbeviser, som opfylder betingelserne i § 19, stk. 1-3, eller</p>\n      <p class=\"Liste1\"><span class=\"Liste1Nr\" id=\"Par18_Stk1_Num4\">4)</span> et eller flere uddannelsesbeviser, udstedt som bevis for lovreguleret uddannelse som festfyrværker eller tilsvarende erhverv, som opfylder betingelserne i § 19, stk. 1-3, jf. dog § 20.</p>\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Kursus- eller uddannelsesbeviser, jf. § 18, skal opfylde følgende betingelser:</p>\n      <p class=\"Liste1\"><span class=\"Liste1Nr\" id=\"Par19_Stk1_Num1\">1)</span> de skal være udstedt af en kompetent myndighed i et af de i § 1, stk. 1, nævnte lande, der er udpeget i overensstemmelse med landets love eller administrative bestemmelser, jf. dog stk. 4, og</p>\n      <p class=\"Liste1\"><span class=\"Liste1Nr\" id=\"Par19_Stk1_Num2\">2)</span> de skal attestere, at den pågældende ved en prøve har dokumenteret erhvervsmæssige kvalifikationer, der mindst svarer til et niveau, som ligger umiddelbart forud for det, der kræves i Danmark.</p>\n      <p class=\"Stk2\"><span class=\"StkNr\" id=\"Par19_Stk2\">Stk. 2.</span> Kursus- eller uddannelsesbeviser, jf. § 18, nr. 2-4, skal herudover attestere, at ansøgeren har modtaget undervisning, som omfatter følgende fag eller discipliner:</p>\n      <p class=\"Liste1\"><span class=\"Liste1Nr\" id=\"Par19_Stk2_Num1\">1)</span> anvendelse af professionelt fyrværkeri,</p>\n      <p class=\"Liste1\"><span class=\"Liste1Nr\" id=\"Par19_Stk2_Num2\">2)</span> opbevaring af fyrværkeri og andre pyrotekniske artikler,</p>\n      <p class=\"Liste1\"><span class=\"Liste1Nr\" id=\"Par19_Stk2_Num3\">3)</span> brand og førstehjælp,</p>\n      <p class=\"Liste1\"><span class=\"Liste1Nr\" id=\"Par19_Stk2_Num4\">4)</span> transport af fyrværkeri og andre pyrotekniske artikler, og</p>\n      <p class=\"Liste1\"><span class=\"Liste1Nr\" id=\"Par19_Stk2_Num5\">5)</span> kendskab til lovgivning om fyrværkeri og andre pyrotekniske artikler.</p>\n      <p class=\"Stk2\"><span class=\"StkNr\" id=\"Par19_Stk3\">Stk. 3.</span> Kursus- eller uddannelsesbeviser efter § 18, nr. 3-4, skal ligeledes attestere, at indehaveren er forberedt til at udøve det pågældende erhverv.</p>\n      <p class=\"Stk2\"><span class=\"StkNr\" id=\"Par19_Stk4\">Stk. 4.</span> Ethvert uddannelsesbevis udstedt i et tredjeland sidestilles med et uddannelsesbevis udstedt af en kompetent myndighed i overensstemmelse med landets love eller administrative bestemmelser i et af de i § 1, stk. 1, nævnte lande, hvis indehaveren inden for det pågældende erhverv har en erhvervserfaring af 3 års varighed i et af de i § 1, stk. 1, nævnte lande, som har anerkendt det pågældende uddannelsesbevis og har attesteret erhvervserfaringen.</p>\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20.</span> Sikkerhedsstyrelsen kan kræve af en ansøger, at vedkommende efter eget valg gennemgår en prøvetid på op til 3 år, eller består en egnethedsprøve, som nævnt i § 8, stk. 3-5, som betingelse for at opnå godkendelse som festfyrværker, såfremt den uddannelse, ansøgeren har fået, omfatter fag eller discipliner, der er væsentligt forskellige fra dem, der er omfattet af det uddannelsesbevis, som kræves i Danmark.</p>\n      <p class=\"Stk2\"><span class=\"StkNr\" id=\"Par20_Stk2\">Stk. 2.</span> Der kræves ikke prøvetid eller egnethedsprøve, jf. stk. 1, hvis de kundskaber, som ansøgeren har erhvervet i løbet af sin erhvervserfaring i et andet land helt eller delvist udligner den i stk. 1, omhandlede forskel.</p>\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21.</span> Sikkerhedsstyrelsen træffer begrundet afgørelse om godkendelse som festfyrværker senest 3 måneder efter modtagelsen af fuldstændig dokumentation, jf. § 14, i forbindelse med ansøgning om etablering som festfyrværker i Danmark.</p>\n      <p class=\"Stk2\"><span class=\"StkNr\" id=\"Par21_Stk2\">Stk. 2.</span> Personer, som er meddelt godkendelse som festfyrværker, jf. § 18, udøver erhvervet som festfyrværker under titlen festfyrværker og registreres i Sikkerhedsstyrelsens register over festfyrværkere.</p>\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> Sikkerhedsstyrelsen kan indhente nødvendige oplysninger hos de kompetente myndigheder i hjemlandet eller det land, ansøgeren kommer fra, vedrørende de i § 14, stk. 1, nr. 4-7, nævnte forhold om den, der er meddelt godkendelse som festfyrværker i Danmark i medfør af § 18, eller som har ansøgt om etablering som festfyrværker i Danmark.</p>\n      <p class=\"Stk2\"><span class=\"StkNr\" id=\"Par22_Stk2\">Stk. 2.</span> Sikkerhedsstyrelsen kan videregive oplysninger til de kompetente myndigheder i hjemlandet om samme forhold som nævnt i stk. 1, under iagttagelse af lov om behandling af personoplysninger og regler udstedt i medfør heraf.</p>\n      <p class=\"Kapitel\" id=\"K5\"><span id=\"Kap5\">Kapitel 5</span></p>\n      <p class=\"KapitelOverskrift2\">Fælles bestemmelser</p>\n      <p class=\"ParagrafGruppeOverskrift\"><span id=\"Kap5_X1\">Legitimationskrav</span></p>\n      <p class=\"Paragraf\" id=\"P23\"><span class=\"ParagrafNr\" id=\"Par23_Stk1\">§ 23.</span> Festfyrværkere skal ved enhver anvendelse af professionelt fyrværkeri medbringe billedlegitimation, som skal forevises på kommunalbestyrelsens forlangende.</p>\n      <p class=\"Stk2\"><span class=\"StkNr\" id=\"Par23_Stk2\">Stk. 2.</span> Festfyrværkere skal ved anvendelse af konsumfyrværkeri udenfor perioden 1. december til 5. januar forevise billedlegitimation, som skal forevises på kommunalbestyrelsens forlangende.</p>\n      <p class=\"ParagrafGruppeOverskrift\"><span id=\"Kap5_X2\">Klageadgang og domstolsprøvelse</span></p>\n      <p class=\"Paragraf\" id=\"P24\"><span class=\"ParagrafNr\" id=\"Par24_Stk1\">§ 24.</span> Afgørelser efter denne bekendtgørelse kan ikke indbringes for anden administrativ myndighed.</p>\n      <p class=\"Paragraf\" id=\"P25\"><span class=\"ParagrafNr\" id=\"Par25_Stk1\">§ 25.</span> Afgørelser om afslag begrundet i, at ansøgeren er dømt for strafbart forhold, der begrunder en nærliggende fare for misbrug af godkendelsen jf. § 6, stk. 2, nr. 6, eller § 14, stk. 2, nr. 5, skal på begæring af ansøgeren eller af Sikkerhedsstyrelsen indbringes for domstolene af anklagemyndigheden, jf. straffelovens § 78, stk. 3. Sagen behandles i strafferetsplejens former.</p>\n      <p class=\"Kapitel\" id=\"K6\"><span id=\"Kap6\">Kapitel 6</span></p>\n      <p class=\"KapitelOverskrift2\">Straffebestemmelser</p>\n      <p class=\"Paragraf\" id=\"P26\"><span class=\"ParagrafNr\" id=\"Par26_Stk1\">§ 26.</span> Med bøde straffes den, der:</p>\n      <p class=\"Liste1\"><span class=\"Liste1Nr\" id=\"Par26_Stk1_Num1\">1)</span> i strid med § 6, udøver midlertidigt eller lejlighedsvist erhverv som festfyrværker i Danmark uden forudgående anmeldelse,</p>\n      <p class=\"Liste1\"><span class=\"Liste1Nr\" id=\"Par26_Stk1_Num2\">2)</span> udøver midlertidigt eller lejlighedsvist erhverv som festfyrværker i Danmark, uden at Sikkerhedsstyrelsen har bekræftet anmeldelsen, jf. § 7, stk. 2, eller har meddelt godkendelse efter § 9, stk. 1, og inden udløbet af de i § 10 fastsatte frister,</p>\n      <p class=\"Liste1\"><span class=\"Liste1Nr\" id=\"Par26_Stk1_Num3\">3)</span> i strid med § 12, stk. 2, undlader at indgive fornyet dokumentation i tilfælde af væsentlig ændring af situationen,</p>\n      <p class=\"Liste1\"><span class=\"Liste1Nr\" id=\"Par26_Stk1_Num4\">4)</span> overtræder forbud meddelt efter § 13,</p>\n      <p class=\"Liste1\"><span class=\"Liste1Nr\" id=\"Par26_Stk1_Num5\">5)</span> i forbindelse med udøvelse af erhverv som festfyrværker i Danmark anvender titler, betegnelser eller registreringsnumre i strid med § 7, stk. 3-5, § 9, stk. 4, eller § 21, stk. 2, eller</p>\n      <p class=\"Liste1\"><span class=\"Liste1Nr\" id=\"Par26_Stk1_Num6\">6)</span> i strid med § 23 undlader at fremvise billedlegitimation på kommunalbestyrelsens forlangende.</p>\n      <p class=\"Kapitel\" id=\"K7\"><span id=\"Kap7\">Kapitel 7</span></p>\n      <p class=\"KapitelOverskrift2\">Ikrafttræden</p>\n      <p class=\"Paragraf\" id=\"P27\"><span class=\"ParagrafNr\" id=\"Par27_Stk1\">§ 27.</span> Bekendtgørelsen træder i kraft den 4. juli 2010.</p>\n      <p class=\"Paragraf\" id=\"P28\"><span class=\"ParagrafNr\" id=\"Par28_Stk1\">§ 28.</span> Bekendtgørelse nr. 1199 af 17. oktober 2007 om godkendelse og udøvelse af erhverv som festfyrværker på baggrund af udenlandske erhvervsmæssige kvalifikationer ophæves.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Sikkerhedsstyrelsen, den 16. december 2009</P><P CLASS=SIGN1 ALIGN=\"CENTER\">Jacob Schmidt</P><P CLASS=SIGN2 ALIGN=\"RIGHT\">/ Lene Knüppel</P></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer (EU-Tidende 2005 nr. L 255 s. 22).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/12/2009"
        },
        {
            "displayName": "Accession",
            "displayValue": "B20090142505"
        },
        {
            "displayName": "Entydig dokumentidentifikation",
            "displayValue": "AU003859"
        },
        {
            "displayName": "Dato for førstegangsindlæggelse",
            "displayValue": "23/12/2009"
        },
        {
            "displayName": "Dato for indlæggelse",
            "displayValue": "07/07/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1425"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "16/12/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Sikkerhedsstyrelsen"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.<br />Sikkerhedsstyrelsen j.nr. 644-33-00020"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}