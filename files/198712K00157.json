{
    "id": 113291,
    "title": "1987 LSF 157   FORSLAG TIL LOV OM OPHÆVELSE AF LOV OM BEKÆMPELSE AF KØNSSYGDOMME ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 157",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 157 </P>  \r\n\r\n<P></P>  \r\n\r\n<P>Forslag til Lov om ophævelse af lov om bekæmpelse af kønssygdomme </P>  \r\n\r\n<P></P>  \r\n\r\n<P>Fremsat af Agerschou (SF) Tommy Dinesen (SF) Birthe Hansen (SF) Birgitte  \r\n\r\n Husmark (SF) Ebba Strange (SF) </P>  \r\n\r\n<P></P>  \r\n\r\n<P>den 14. januar 1988 </P>  \r\n\r\n<P></P>  \r\n\r\n<P>Vedtaget ved tredjebehandling den 7. april 1988 </P>  \r\n\r\n<P></P>  \r\n\r\n<P><a href=\"document.aspx?accn=A19880022430\"> Lov nr. 224 af 22/04/1988</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>Lov nr. 287 af 23. maj 1973 om bekæmpelse af kønssygdomme, som </P>  \r\n\r\n<P>ændret ved § 26 i lov nr. 324 af 19. juni 1974, ophæves. </P>  \r\n\r\n<P>§ 2 </P>  \r\n\r\n<P>Loven træder i kraft den 1. juni 1988. </P>  \r\n\r\n<P>Oprindeligt fremsat forslag </P>  \r\n\r\n<P>Lov nr. 287 af 23. maj 1973 om bekæmpelse af kønssygdomme, som </P>  \r\n\r\n<P>ændret ved § 26 i lov nr. 324 af 19. juni 1974, ophæves. </P>  \r\n\r\n<P>Bemærkninger til lovforslaget </P>  \r\n\r\n<P>Lovens historiske baggrund </P>  \r\n\r\n<P>Den nugældende lov om bekæmpelse af kønssygdomme blev vedtaget af </P>  \r\n\r\n<P>Folketinget den 11. maj 1973 som afløser for den hidtidige </P>  \r\n\r\n<P>kønssygdomslov fra 1947. Denne havde igen afløst den tidligere </P>  \r\n\r\n<P>lov om Modarbejdelse af offentlig Usædelighed og venerisk Smitte. </P>  \r\n\r\n<P>1947-loven havde baggrund i det øgede antal kønssygdomme umiddelbart </P>  \r\n\r\n<P>efter 2. verdenskrig og indeholdt skærpede regler vedrørende </P>  \r\n\r\n<P>smitteopsporing og pligten til at lade sig underkaste </P>  \r\n\r\n<P>lægebehandling. </P>  \r\n\r\n<P>I de følgende år blev en lovrevision flere gange udskudt, og først i </P>  \r\n\r\n<P>folketingssamlingen 1972-73 blev den nugældende lov gennemført. </P>  \r\n\r\n<P>1973-loven indeholdt flere liberaliseringer: </P>  \r\n\r\n<P>1. Muligheden for at idømme bøde eller hæftestraf for overtrædelse </P>  \r\n\r\n<P>af bestemmelserne om patienternes pligter bortfaldt. </P>  \r\n\r\n<P>Tilbage står alene en hjemmel til, at embedslægen, efter først at </P>  \r\n\r\n<P>have gjort forsøg på at få patienten til at give møde ad </P>  \r\n\r\n<P>frivillighedens vej, kan udstede pålæg herom. Såfremt det fortsat </P>  \r\n\r\n<P>ikke lykkes, kan embedslægen lade politiet fremstille den </P>  \r\n\r\n<P>pågældende for lægen, og retten kan bestemme, at den pågældende </P>  \r\n\r\n<P>skal lade sig tvangsundersøge og tvangsbehandle. </P>  \r\n\r\n<P>2. Muligheden for også at give mødepålæg til personer, der med føje </P>  \r\n\r\n<P>mistænkes for at være smittespredere, bortfaldt. </P>  \r\n\r\n<P>Bestemmelsen sigtede særligt på prostituerede, men Folketinget fandt </P>  \r\n\r\n<P>i 1973 ikke tilstrækkeligt grundlag for at opretholde den, og </P>  \r\n\r\n<P>muligheden for at meddele pålæg har siden da været begrænset til </P>  \r\n\r\n<P>personer, som har forsømt patientpligter. </P>  \r\n\r\n<P>Som svar på et spørgsmål fra kommunaludvalget begrundede daværende </P>  \r\n\r\n<P>indenrigsminister Egon Jensen denne liberalisering med, at </P>  \r\n\r\n<P>pligten til at lade sig undersøge burde være knyttet til et </P>  \r\n\r\n<P>objektivt kriterium, dvs. sygdommen og dennes symptomer. Han </P>  \r\n\r\n<P>mente, at patienterne først er motiverede til at henvende sig til </P>  \r\n\r\n<P>en læge, når de mærker sygdommens symptomer. </P>  \r\n\r\n<P>3. Muligheden for at idømme straf på op til to års fængsel for at </P>  \r\n\r\n<P>udsætte andre for smitte med kønssygdom begrænsedes dels ved en </P>  \r\n\r\n<P>nedsættelse af straframmen til seks måneder, dels ved en </P>  \r\n\r\n<P>begrænsning af anvendelsesområdet til forsætlige forhold. </P>  \r\n\r\n<P>Med denne begrænsning bragtes loven i overensstemmelse med </P>  \r\n\r\n<P>1947-lovens <B>faktiske</B> anvendelsesområde, der f.eks. udtryktes ved,  \r\n\r\n</P>  \r\n\r\n<P>at straffebestemmelsen i årene 1968-70 kun havde været bragt i </P>  \r\n\r\n<P>anvendelse i 3 tilfælde, mens der i samme tidsrum var registreret </P>  \r\n\r\n<P>i alt 39.480 tilfælde af kønssygdomme. </P>  \r\n\r\n<P>4. I stedet opfordredes landets læger gennem et cirkulære til at </P>  \r\n\r\n<P>forklare patienterne om smitterisikoen og pålægge dem </P>  \r\n\r\n<P>samlejeforbud. Da der ikke mere var straffebestemmelser i loven, </P>  \r\n\r\n<P>søgtes dette mål opnået gennem motivation. </P>  \r\n\r\n<P>Tilsvarende ændrede smitteopsporingsarbejdet karakter, så lægerne </P>  \r\n\r\n<P>efter 1973-loven kun ad frivillighedens vej skal søge oplyst, </P>  \r\n\r\n<P>hvem der kan have smittet patienterne, og hvem de selv kan have </P>  \r\n\r\n<P>smittet. </P>  \r\n\r\n<P>Forud for vedtagelsen af 1973-loven blev det overvejet at ligestille </P>  \r\n\r\n<P>behandlingen af kønssygdomme med behandlingen af andre sygdomme </P>  \r\n\r\n<P>ved helt at undlade bestemmelser om patientpligter og </P>  \r\n\r\n<P>straffebestemmelser. Udgangspunktet for disse overvejelser var en </P>  \r\n\r\n<P>antagelse af, at mennesker med kønssygdomme selv ønsker at blive </P>  \r\n\r\n<P>helbredt for lidelsen hurtigst muligt, ligesom de normalt vil </P>  \r\n\r\n<P>være indforstået med, at de må afholde sig fra kønsligt samkvem, </P>  \r\n\r\n<P>så længe de lider af sygdommen. </P>  \r\n\r\n<P>Man valgte imidlertid at bevare kønssygdommenes særstilling under </P>  \r\n\r\n<P>henvisning til et &#187;asocialt patientklientel uden forståelse for </P>  \r\n\r\n<P>sygdommens karakter eller for nødvendigheden af at træffe </P>  \r\n\r\n<P>foranstaltninger mod smittefaren&#171;. </P>  \r\n\r\n<P>Spørgsmålet om en særlov blev i særlig grad rejst af Venstres </P>  \r\n\r\n<P>ordfører, medlem af Folketinget Kofoed (Folketingets </P>  \r\n\r\n<P>forhandlinger 1972-73, sp. 3622 ff): </P>  \r\n\r\n<P>&#187;. . . men man kan måske stille det spørgsmål, om det i dag er </P>  \r\n\r\n<P>rigtigt at have en speciel lov om behandling af kønssygdomme. Om </P>  \r\n\r\n<P>det ikke er mere af traditionelle end af egentlige rationelle </P>  \r\n\r\n<P>grunde, at man laver en speciel lov. Erfaringen synes at tyde på, </P>  \r\n\r\n<P>at den specielle lov i hvert fald ikke har formået at hindre en </P>  \r\n\r\n<P>stigning. . .&#171; </P>  \r\n\r\n<P>Udviklingen i antallet af kønssygdomme </P>  \r\n\r\n<P>Antallet af kønssygdomme siden 1947 viser ingen entydig sammenhæng </P>  \r\n\r\n<P>med de i samme periode skiftende lovbestemmelser.  <B>Antal kønssygdomme  \r\n\r\n</B></P>  \r\n\r\n<P>1947 17.644 </P>  \r\n\r\n<P>1948 14.684 </P>  \r\n\r\n<P>1949 12.296 </P>  \r\n\r\n<P>1950 9.276 </P>  \r\n\r\n<P>1951 7.567 </P>  \r\n\r\n<P>1952 7.274 </P>  \r\n\r\n<P>1953 7.730 </P>  \r\n\r\n<P>1954 8.360 </P>  \r\n\r\n<P>1955 8.265 </P>  \r\n\r\n<P>1956 7.791 </P>  \r\n\r\n<P>1957 7.517 </P>  \r\n\r\n<P>1958 7.387 </P>  \r\n\r\n<P>1959 8.302 </P>  \r\n\r\n<P>1960 9.294 </P>  \r\n\r\n<P>1961 9.759 </P>  \r\n\r\n<P>1962 8.989 </P>  \r\n\r\n<P>1963 8.195 </P>  \r\n\r\n<P>1964 7.742 </P>  \r\n\r\n<P>1965 7.415 </P>  \r\n\r\n<P>1966 7.543 </P>  \r\n\r\n<P>1967 8.565 </P>  \r\n\r\n<P>1968 10.603 </P>  \r\n\r\n<P>1969 13.458 </P>  \r\n\r\n<P>1970 15.420 </P>  \r\n\r\n<P>1971 15.953 </P>  \r\n\r\n<P>1972 17.441 </P>  \r\n\r\n<P>1973 16.896 </P>  \r\n\r\n<P>1974 15.441 </P>  \r\n\r\n<P>1975 13.196 </P>  \r\n\r\n<P>1976 11.336 </P>  \r\n\r\n<P>1977 9.981 </P>  \r\n\r\n<P>1978 9.493 </P>  \r\n\r\n<P>1979 10.097 </P>  \r\n\r\n<P>1980 11.228 </P>  \r\n\r\n<P>1981 11.099 </P>  \r\n\r\n<P>1982 10.685 </P>  \r\n\r\n<P>1983 9.680 </P>  \r\n\r\n<P>1984 8.419 </P>  \r\n\r\n<P>1985 8.137 </P>  \r\n\r\n<P>1986 6.263 </P>  \r\n\r\n<P>1987 (anslået) 3.599 </P>  \r\n\r\n<P> Under den restriktive 1947-lov faldt antallet af kønssygdomme i </P>  \r\n\r\n<P>årene fra 1947 frem til 1951. Men under den samme lov skete der </P>  \r\n\r\n<P>en stigning i årene fra 1966 til 1971, så udbredelsen af </P>  \r\n\r\n<P>kønssygdomme ved lovrevisionen i 1973 var af samme omfang som ved </P>  \r\n\r\n<P>1947-lovens ikrafttræden. </P>  \r\n\r\n<P>Hverken den daværende indenrigsminister eller partiernes ordførere </P>  \r\n\r\n<P>forsøgte ved lovrevisionen at forklare stigningen med juridiske </P>  \r\n\r\n<P>årsager. I stedet fremførtes flere sociologiske eller </P>  \r\n\r\n<P>psykologiske forklaringer: </P>  \r\n\r\n<P>1. Utilstrækkelig effektivitet i bekæmpelsesarbejdet. </P>  \r\n\r\n<P>2. Det friere syn på seksuelle forhold. </P>  \r\n\r\n<P>3. En forøget seksuel aktivitet. </P>  \r\n\r\n<P>4. Nye svangerskabsforebyggende midler, der ikke forhindrer </P>  \r\n\r\n<P>smitteoverførsel. </P>  \r\n\r\n<P>5. Lettere helbredelse. </P>  \r\n\r\n<P>I den seneste tid har antallet af kønssygdomme imidlertid vist et så </P>  \r\n\r\n<P>markant fald, at de i 1987 forventes at ligge på et lavere niveau </P>  \r\n\r\n<P>end nogensinde tidligere efter 2. verdenskrig. Eneste mulige </P>  \r\n\r\n<P>forklaring herpå er, at forholdsreglerne mod sygdommen AIDS også </P>  \r\n\r\n<P>begrænser overførsel af smitte med kønssygdomme. </P>  \r\n\r\n<P>Selv om der ikke foreligger nogen sikker metode for måling af </P>  \r\n\r\n<P>indsatsen mod AIDS, er det faldende antal kønssygdomme et </P>  \r\n\r\n<P>indicium for, at den valgte metode har vist sig effektiv. I </P>  \r\n\r\n<P>tilsvarende retning peger, at fordoblingstiden for antallet af </P>  \r\n\r\n<P>AIDS-tilfælde er steget fra ca. 12 måneder til ca. 19 måneder, </P>  \r\n\r\n<P>men da den kan forklares af andre forhold, f.eks. bedre mulighed </P>  \r\n\r\n<P>for at hindre/forsinke AIDS i udbrud hos mennesker med ARC, står </P>  \r\n\r\n<P>tallene for antallet af kønssygdomme tilbage som et vidnesbyrd </P>  \r\n\r\n<P>over Folketingets succesfulde valg af strategi i kampen mod </P>  \r\n\r\n<P>sygdommen AIDS. </P>  \r\n\r\n<P>Overvejelser om kønssygdomsloven </P>  \r\n\r\n<P>Erfaringerne siden 2. verdenskrig viser, at udbredelsen af </P>  \r\n\r\n<P>kønssygdomme er uden sammenhæng med den gældende lovgivning. </P>  \r\n\r\n<P>Dette følger af, at også befolkningens seksualdrifter er </P>  \r\n\r\n<P>upåvirkelige gennem lovgivning. Ændringer i forekomsten af </P>  \r\n\r\n<P>kønssygdomme har udelukkende kunnet forklares sociologisk, </P>  \r\n\r\n<P>psykologisk eller moralsk. En effektiv oplysningskampagne har </P>  \r\n\r\n<P>vist sig at have langt større effekt end jura og paragraffer. </P>  \r\n\r\n<P>Dette har i særlig grad vist sig at være tilfældet ved </P>  \r\n\r\n<P>AIDS-kampagnen, idet frygten for en dødelig sygdom af indlysende </P>  \r\n\r\n<P>grunde er større end frygten for en juridisk sanktion. </P>  \r\n\r\n<P>Det er derfor forslagsstillernes opfattelse, at en lov om </P>  \r\n\r\n<P>særbehandling af bestemte sygdomme er overflødig. Kønssygdomme </P>  \r\n\r\n<P>adskiller sig ikke fra andre sygdomme, og kun eksistensen af en </P>  \r\n\r\n<P>særlov gør disse sygdomme til noget særligt. Motivationen for at </P>  \r\n\r\n<P>modtage behandling er uden tvivl stor hos enhver patient, uanset </P>  \r\n\r\n<P>hvilken sygdom den pågældende har pådraget sig. </P>  \r\n\r\n<P>Kønssygdomsloven fastslår, at enhver behandling er gratis, men intet </P>  \r\n\r\n<P>er til hinder for, at behandling af kønssygdomme fortsat kan være </P>  \r\n\r\n<P>gratis, selv om loven afskaffes. Det er i øvrigt </P>  \r\n\r\n<P>forslagsstillernes opfattelse, at al sygdomsbehandling bør være </P>  \r\n\r\n<P>gratis. </P>  \r\n\r\n<P>Kønssygdomsloven indeholder en række bestemmelser om smitteopsporing </P>  \r\n\r\n<P>men i praksis foregår smitteopsporingen gennem en naturlig </P>  \r\n\r\n<P>motivation af den enkelte patient, og såfremt den pågældende ikke </P>  \r\n\r\n<P>ønsker at medvirke hertil, gør lovgivning hverken fra eller til. </P>  \r\n\r\n<P>Kønssygdomsloven indeholder en illusorisk og sjældent anvendt </P>  \r\n\r\n<P>straffebestemmelse, men uden en kønssygdomslov vil bestemmelserne </P>  \r\n\r\n<P>i straffeloven fortsat være gældende for så vidt angår forsætlig </P>  \r\n\r\n<P>smitteoverførsel, og anden smitteoverførsel end den forsætlige </P>  \r\n\r\n<P>ønsker forslagsstillerne ikke at straffe. </P>  \r\n\r\n<P>Der er således ikke nogen begrundelse for at opretholde loven. Til </P>  \r\n\r\n<P>gengæld er der tungtvejende argumenter imod at opretholde den. </P>  \r\n\r\n<P>For det første medfører særlovgivningen en uheldig stempling af de </P>  \r\n\r\n<P>sygdomme, den omfatter. Herved vanskeliggøres smitteopsporing, </P>  \r\n\r\n<P>idet patienter ikke med samme selvfølgelighed oplyser om </P>  \r\n\r\n<P>smitteveje, når det gælder en stemplet sygdom, som når det gælder </P>  \r\n\r\n<P>en ikke-stemplet sygdom. </P>  \r\n\r\n<P>For det andet medfører særlovgivningen en ekstra barriere i forhold </P>  \r\n\r\n<P>til syge og smittede, der ofte i forvejen kan tilhøre en af </P>  \r\n\r\n<P>samfundets lavstatusgrupper. </P>  \r\n\r\n<P>For det tredje tilslører særlovgivningen de sociologiske realiteter. </P>  \r\n\r\n<P>Først fremkomsten af den alvorlige sygdom AIDS har givet </P>  \r\n\r\n<P>anledning til overvejelser om en mere effektiv indsats end en </P>  \r\n\r\n<P>illusorisk lov. Det er forslagsstillernes opfattelse, at </P>  \r\n\r\n<P>eksistensen af kønssygdomsloven har hindret tilsvarende </P>  \r\n\r\n<P>overvejelser om en effektiv indsats mod kønssygdomme, og at loven </P>  \r\n\r\n<P>derfor har givet anledning til en &#187;falsk tryghed&#171;. </P>  \r\n\r\n<P>For det fjerde viser alle udenlandske erfaringer, hvor man i </P>  \r\n\r\n<P>indsatsen mod sygdommen AIDS har udsendt signaler om tvang, </P>  \r\n\r\n<P>isolation og straf, at syge og smittede vægrer sig ved at </P>  \r\n\r\n<P>kontakte sundhedsmyndighederne. Selv om den erklærede hensigt kun </P>  \r\n\r\n<P>har været at ramme &#187;de totalt uansvarlige&#171;, har reaktionen været  \r\n\r\n</P>  \r\n\r\n<P>nøjagtig den samme. Alene sammenkædningen af en bestemt sygdom </P>  \r\n\r\n<P>med tvang, isolation og straf er tilstrækkeligt til at svække </P>  \r\n\r\n<P>mulighederne for den medicinske indsats. </P>  \r\n\r\n<P>For det femte misbruges kønssygdomsloven i stigende grad i den </P>  \r\n\r\n<P>offentlige diskussion om sygdommen AIDS. En række læger og </P>  \r\n\r\n<P>politikere, der i særlig grad udmærker sig ved aldrig at have </P>  \r\n\r\n<P>deltaget i mere dybtgående konferencer og møder om indsatsen mod </P>  \r\n\r\n<P>AIDS, har med stor kraft fremført kravet om at medtage AIDS under </P>  \r\n\r\n<P>kønssygdomsloven. </P>  \r\n\r\n<P>Efter forslagsstillernes opfattelse er dette krav udelukkende </P>  \r\n\r\n<P>begrundet i den aktuelle mangel på effektive </P>  \r\n\r\n<P>behandlingsmuligheder. Af en måske forståelig desperation over de </P>  \r\n\r\n<P>manglende behandlingsmuligheder og ud fra ønsket om at </P>  \r\n\r\n<P>understrege situationens alvor ønsker man et drastisk indgreb. </P>  \r\n\r\n<P>Kønssygdomsloven kommer derfor (primært på grund af sit navn!) </P>  \r\n\r\n<P>ind i billedet. Imidlertid vil kønssygdomslovens generelt </P>  \r\n\r\n<P>uheldige virkninger over for de eksisterende kønssygdomme være en </P>  \r\n\r\n<P>ren katastrofe over for sygdommen AIDS. Indgrebene over for </P>  \r\n\r\n<P>mennesker med AIDS eller HIV-smitte, som er gennemført i </P>  \r\n\r\n<P>Sovjetunionen, Sverige og Vesttyskland, har allerede </P>  \r\n\r\n<P>vanskeliggjort den medicinske indsats, og der er begrundet frygt </P>  \r\n\r\n<P>for, at de også vil øge smittespredningen. Med den relativt lange </P>  \r\n\r\n<P>inkubationstid vil dette imidlertid først vise sig i løbet af </P>  \r\n\r\n<P>nogle år, og selv om lovgiverne til den tid kommer på bedre </P>  \r\n\r\n<P>tanker, vil skaden være uoprettelig. </P>  \r\n\r\n<P>Der er ikke brug for, at vi i Danmark kaster os ud i tilsvarende </P>  \r\n\r\n<P>eksperimenter eller falder for en hvilken som helst </P>  \r\n\r\n<P>snuptagsløsning over for en sygdom, der ikke kan løses med et </P>  \r\n\r\n<P>snuptag. </P>  \r\n\r\n<P>En afskaffelse af kønssygdomsloven vil markere, at sociologisk </P>  \r\n\r\n<P>betinget sygdomsudbredelse ikke kan begrænses med gold lovgivning. </P>  \r\n\r\n<P>Efter 2. behandling den 24. marts 1988 § 1 </P>  \r\n\r\n<P>Lov nr. 287 af 23. maj 1973 om bekæmpelse af kønssygdomme, som </P>  \r\n\r\n<P>ændret ved § 26 i lov nr. 324 af 19. juni 1974, ophæves. </P>  \r\n\r\n<P>§ 2 </P>  \r\n\r\n<P>Loven træder i kraft den 1. juni 1988. </P>  \r\n\r\n<P>Ændringsforslag til 2. behandlingen </P>  \r\n\r\n<P>Af <B>sundhedsministeren: </B></P>  \r\n\r\n<P>Ny paragraf </P>  \r\n\r\n<P>1) Efter den foreslåede tekst, der bliver § 1, indsættes som ny </P>  \r\n\r\n<P>paragraf: </P>  \r\n\r\n<P>&#187;§ 2 </P>  \r\n\r\n<P>Loven træder i kraft den 1. juni 1988.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Sundhedsstyrelsens retningslinjer vedrørende kønssygdommes </P>  \r\n\r\n<P>behandling m.v. foreligger i løbet af maj måned, hvorfor </P>  \r\n\r\n<P>lovforslaget foreslås at træde i kraft den 1. juni 1988. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00157"
        },
        {
            "displayName": "Entydig dokumentidentifikation",
            "displayValue": "CL004799"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "157"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}