{
    "id": 122839,
    "title": "Skriftlig fremsættelse (17. december 2008) - L 99",
    "documentTypeId": "380",
    "isSagsforlobPeriodValid": true,
    "shortName": "2008/1 SF.L L 99",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (17. december 2008)</p>\r\n      <p class=\"Fremsaetter\"><span class=\"Bold\">Transportministeren</span> (Lars Barfoed):</p>\r\n      <p class=\"Tekst2\">\r\n        <div>Herved tillader jeg mig for Folketinget at fremsætte:</div>\r\n      </p>\r\n      <p class=\"ForslagsTitel\">Forslag til lov om projektering af en fast forbindelse over Femern Bælt med tilhørende landanlæg i Danmark</p>\r\n      <p class=\"ForslagsNummer\">(Lovforslag nr. L 99).</p>\r\n      <p class=\"Tekst2\">\r\n        <div>Som det fremgår af regeringsgrundlaget ”Mulighedernes Samfund” fra november 2007, er Danmark broernes land. De faste forbindelser over Storebælt og Øresund har været milepæle i udviklingen af den danske infrastruktur. Forbindelserne bidrager til at binde Danmark og Europa sammen og har derigennem været en stor gevinst for samfundsudviklingen og den økonomiske vækst i Danmark.</div>\r\n      </p>\r\n      <p class=\"Tekst2\">\r\n        <div>Den økonomiske vækst og den øgede mobilitet i samfundet samt den øgede internationale samhandel vil øge presset på det danske og internationale jernbane- og vejnet. Frem mod 2025 forventes både persontrafikken og godsmængden at stige markant.</div>\r\n      </p>\r\n      <p class=\"Tekst2\">\r\n        <div>Der ligger derfor en stor opgave i at forberede og optimere den danske infrastruktur. En fast forbindelse over Femern Bælt vil lukke et hul i infrastrukturen mellem Skandinavien og kontinentet, vil medføre større fleksibilitet og væsentlige tidsbesparelser og vil i særlig grad styrke jernbanetrafikken.</div>\r\n      </p>\r\n      <p class=\"Tekst2\">\r\n        <div>Vej- og jernbanetrafikken, der i dag bruger færgeforbindelsen mellem Rødby og Puttgarden, vil kunne spare omkring en times rejsetid mellem København og Hamborg. Trafikanterne vil opleve tidsgevinsterne i form af sparet ventetid i færgehavnene og en hurtigere tur over Femern Bælt i forhold til den nuværende færgefart.</div>\r\n      </p>\r\n      <p class=\"Tekst2\">\r\n        <div>Den faste forbindelse vil også bidrage til en nedbringelse af CO<span class=\"Subscript\">2</span>-udledningen fra transporten sammenlignet med fortsat færgedrift.Et vigtigt bidrag til nedbringelsen af CO<span class=\"Subscript\">2</span>-udledningen stammer fra, at godstogstrafikken mellem Hamborg og København kan spare 160 km sammenlignet med den rute over Storebælt, som godstogene benytter i dag.</div>\r\n      </p>\r\n      <p class=\"Tekst2\">\r\n        <div>Ud over at forbedre forbindelsen mellem Østdanmark, Skandinavien og Tyskland vil forbindelsen også frigøre kapacitet til landsdelstrafikken mellem Sjælland, Fyn og Jylland. Forbindelsen er et vigtigt element i en nødvendig styrkelse af den samlede infrastruktur til fordel for en balanceret vækst- og beskæftigelsesudvikling.</div>\r\n      </p>\r\n      <p class=\"Tekst2\">\r\n        <div>Der er allerede blevet gennemført mange forberedende undersøgelser af blandt andet miljø, teknik og økonomi samt foretaget mange indledende skridt vedrørende en fast forbindelse over Femern Bælt.</div>\r\n      </p>\r\n      <p class=\"Tekst2\">\r\n        <div>Den danske og den tyske transportminister underskrev den 3. september 2008 en traktat om en brugerbetalt fast forbindelse over Femern Bælt.</div>\r\n      </p>\r\n      <p class=\"Tekst2\">\r\n        <div>Traktaten indebærer, at Danmark ejer den faste forbindelse over Femern Bælt og står for forberedelse, planlægning, projektering, anlæg, finansiering og drift. Ifølge traktaten er Tyskland og Danmark hver især ansvarlige for at gennemføre de aftalte udbygninger af sine landanlæg. Danmark har i traktaten forbeholdt sig retten til at finansiere de danske landanlæg med afkast fra den faste forbindelse.</div>\r\n      </p>\r\n      <p class=\"Tekst2\">\r\n        <div>Traktaten slår videre fast, at Danmark får takstkompetencen for den faste forbindelse og modtager ethvert overskud og hæfter for ethvert underskud fra forbindelsen. Traktaten følger med lovforslaget som bilag.</div>\r\n      </p>\r\n      <p class=\"Tekst2\">\r\n        <div>Forud for traktatunderskriften indgik Venstre, Det Konservative Folkeparti, Socialdemokraterne, Socialistisk Folkeparti og Det Radikale Venstre den 2. september 2008 en politisk aftale om etablering af en fast forbindelse over Femern Bælt. Af den politiske aftale fremgår det, at der opføres en brugerfinansieret fast forbindelse over Femern Bælt mellem Puttgarden og Rødbyhavn, og at forbindelsen projekteres som en kombineret jernbane- og vejforbindelse bestående af en elektrificeret, dobbeltsporet jernbane og en firesporet motorvej.</div>\r\n      </p>\r\n      <p class=\"Tekst2\">\r\n        <div>Det fremgår også af aftalen, at der skal foretages projektering af en udbygning af landanlæg i Danmark i tilslutning til den faste forbindelse over Femern Bælt, herunder elektrificering af jernbanen mellem Ringsted og Rødbyhavn og udbygning af jernbanen mellem Vordingborg og Rødbyhavn til dobbeltspor, på nær Storstrømsbroen der forbliver enkeltsporet.</div>\r\n      </p>\r\n      <p class=\"Tekst2\">\r\n        <div>Den politiske aftale af 2. september 2008 fastslår endvidere, at der etableres et selskab, der alene ejes af Danmark, med ansvar for planlægning, anlæg, finansiering, drift og vedligeholdelse af den faste forbindelse over Femern Bælt. Selskabet kan optage lån med statsgarantier og har mulighed for at benytte statslige genudlån.</div>\r\n      </p>\r\n      <p class=\"Tekst2\">\r\n        <div>Lovforslaget vedrørende projektering af Femern Bælt-forbindelsen har tre hovedformål. Lovforslaget indebærer for det første, at den dansk-tyske traktat om en fast forbindelse over Femern Bælt kan ratificeres på Danmarks vegne. Lovforslaget indebærer for det andet, at transportministeren bemyndiges til at projektere og foretage de undersøgelser, som er nødvendige for at forberede etablering af en fast forbindelse over Femern Bælt med tilhørende landanlæg i Danmark. Forundersøgelserne omfatter miljøundersøgelser (VVM-undersøgelser), herunder undersøgelser af støjpåvirkning og CO<span class=\"Subscript\">2</span>-udledning og mulighederne for begrænsning heraf. Andre større forundersøgelser vedrører de geologiske forhold samt undersøgelser af de sejladssikkerhedsmæssige forhold. Endelig indebærer lovforslaget for det tredje, at transportministeren bemyndiges til at organisere projekteringen, herunder ved at henlægge opgaver til et eller flere eksisterende eller nyetablerede selskaber, der direkte eller indirekte er fuldt ejet af staten.</div>\r\n      </p>\r\n      <p class=\"Tekst2\">\r\n        <div>Den endelige beslutning om forbindelsens linjeføring og anlægstekniske udformning skal ske på baggrund af resultaterne af forundersøgelserne og under hensyntagen til projektets økonomi. Det forventes, at der på baggrund af projekteringsarbejdet vil kunne fremsættes forslag til en anlægslov, der vil give hjemmel til at igangsætte anlægsarbejdet.</div>\r\n      </p>\r\n      <p class=\"Tekst2\">\r\n        <div>Idet jeg i øvrigt henviser til lovforslaget med tilhørende bemærkninger, skal jeg anbefale forslaget til Tingets velvillige behandling.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2008/1 LF 99",
            "stateLabel": "Vedtaget",
            "references": [
                {
                    "shortName": "2008/1 SF.L L 99",
                    "title": "Skriftlig fremsættelse (17. december 2008) - L 99",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 122839,
                    "eliUri": "/eli/ft/20081XX00293",
                    "externalLink": ""
                },
                {
                    "shortName": "2008/1 LSF 99",
                    "title": "Forslag til Lov om projektering af fast forbindelse over Femern Bælt med tilhørende landanlæg i Danmark",
                    "presentationName": "Lovforslag som fremsat",
                    "documentTypeId": 400,
                    "documentId": 122601,
                    "eliUri": "/eli/ft/200812L00099",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/lovforslag/l99/index.htm"
                },
                {
                    "shortName": "2008/1 BTL 99",
                    "title": "Betænkning over  Forslag til lov om projektering af fast forbindelse over Femern Bælt med tilhørende landanlæg i Danmark",
                    "presentationName": "Betænkning  over lovforslag",
                    "documentTypeId": 420,
                    "documentId": 124000,
                    "eliUri": "/eli/ft/200814L00567",
                    "externalLink": ""
                },
                {
                    "shortName": "2008/1 LSV 99",
                    "title": "Forslag til Lov om projektering af fast forbindelse over Femern Bælt med tilhørende landanlæg i Danmark",
                    "presentationName": "Lovforslag som vedtaget",
                    "documentTypeId": 410,
                    "documentId": 124116,
                    "eliUri": "/eli/ft/200813L00099",
                    "externalLink": ""
                },
                {
                    "shortName": "LOV nr 285 af 15/04/2009",
                    "title": "Lov om projektering af fast forbindelse over Femern Bælt med tilhørende landanlæg i Danmark",
                    "presentationName": "Lov",
                    "documentTypeId": 10,
                    "documentId": 124152,
                    "eliUri": "/eli/lta/2009/285",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "19/12/2008"
        },
        {
            "displayName": "Accession",
            "displayValue": "20081XX00293"
        },
        {
            "displayName": "Entydig dokumentidentifikation",
            "displayValue": "BL000128"
        },
        {
            "displayName": "Dato for førstegangsindlæggelse",
            "displayValue": "19/12/2008"
        },
        {
            "displayName": "Dato for indlæggelse",
            "displayValue": "19/12/2008"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 99"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}