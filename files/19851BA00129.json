{
    "id": 106089,
    "title": "1985 BSF 129   FORSLAG TIL FOLKETINGSBESLUTNING OM MODERNISERING AF LOVGIVNINGEN OM   PENGE- OG KAPITALFORMIDLENDE INSTITUTIONER OG VIRKSOMHEDER ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 129",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 129 </P>  \r\n\r\n<P></P>  \r\n\r\n<P>Forslag til folketingsbeslutning om modernisering af lovgivningen om  \r\n\r\n penge- og kapitalformidlende institutioner og virksomheder </P>  \r\n\r\n<P></P>  \r\n\r\n<P>Fremsat af Tove Lindbo Larsen (S) Svend Andersen (S) Arne Jensen (S)  \r\n\r\n Erling Jensen (S) Kelm-Hansen (S) Lerke (S) Lissa Mathiasen (S) Bjørn Westh  \r\n\r\n (S) </P>  \r\n\r\n<P></P>  \r\n\r\n<P>den 19. marts 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til senest i folketingsåret 1987-88 </P>  \r\n\r\n<P>at fremsætte lovforslag, der moderniserer lovgivningen om penge- </P>  \r\n\r\n<P>og kapitalformidlende institutioner og virksomheder efter følgende </P>  \r\n\r\n<P>retningslinjer: </P>  \r\n\r\n<P>1. Lovgivningen om institutioner og virksomheder, som beskæftiger sig </P>  \r\n\r\n<P>med penge- og kapitalformidling, opdeles i en fælleslov og en </P>  \r\n\r\n<P>række speciallove. </P>  \r\n\r\n<P>2. Fællesloven skal omfatte alle institutioner og virksomheder, som </P>  \r\n\r\n<P>beskæftiger sig med penge- og kapitalformidling, hvad enten de er </P>  \r\n\r\n<P>oprettede som banker, sparekasser, forsikringsselskaber, </P>  \r\n\r\n<P>pensionskasser, realkreditinstitutioner, investeringsforeninger </P>  \r\n\r\n<P>eller lignende. </P>  \r\n\r\n<P>3. Fællesloven skal underlægge alle disse finansielle institutioner </P>  \r\n\r\n<P>og virksomheder den samme tilsynsmyndighed, der bør henhøre under </P>  \r\n\r\n<P>industriministeren. Loven skal desuden rumme bestemmelser om </P>  \r\n\r\n<P>regnskab og revision, bestyrelsesvalg og bestyrelseskompetence, </P>  \r\n\r\n<P>medarbejder- og samfundsrepræsentation i bestyrelserne, god </P>  \r\n\r\n<P>forretningsførelse osv., som alle institutionerne og </P>  \r\n\r\n<P>virksomhederne skal følge. </P>  \r\n\r\n<P>4. Fællesloven skal bl.a. sikre, at bestyrelsesmedlemmerne får bedre </P>  \r\n\r\n<P>muligheder for at følge og bedømme institutionernes og </P>  \r\n\r\n<P>virksomhedernes dispositioner og engagementer. Med henblik herpå </P>  \r\n\r\n<P>skal der foretages en skærpelse af kravene til revisionen og til </P>  \r\n\r\n<P>de oplysninger, som revisionen og direktionen skal give </P>  \r\n\r\n<P>bestyrelsen. </P>  \r\n\r\n<P>5. Speciallovene skal i princippet være de nuværende love for de </P>  \r\n\r\n<P>forskellige finansielle institutions- og virksomhedstyper, </P>  \r\n\r\n<P>herunder f.eks. lov om banker og sparekasser, men uden de </P>  \r\n\r\n<P>bestemmelser, der overflødiggøres af fælleslovens bestemmelser. </P>  \r\n\r\n<P>6. Speciallovene skal ikke referere til specielle finansielle </P>  \r\n\r\n<P>institutions- eller virksomhedstyper, men alene til arten af de </P>  \r\n\r\n<P>forretninger, som lovene regulerer. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>For et års tid siden fremsatte socialdemokratiet et lignende om end </P>  \r\n\r\n<P>mere vidtgående beslutningsforslag, jfr. Folketingstidende </P>  \r\n\r\n<P>1984-85, forhandlingerne sp. 5411 og 6440 samt tillæg A sp. 3079. </P>  \r\n\r\n<P>Den umiddelbare anledning hertil var Kronebankskandalen, som både </P>  \r\n\r\n<P>rejste spørgsmålet om kravene til revisionen og gav anledning til </P>  \r\n\r\n<P>overvejelser om en styrkelse af samfunds- og </P>  \r\n\r\n<P>medarbejderrepræsentationen i bestyrelserne. Det spillede dog også </P>  \r\n\r\n<P>en rolle, at der allerede kunne iagttages en række tilfælde af </P>  \r\n\r\n<P>brancheglidning på penge- og kapitalmarkederne såvel i udlandet </P>  \r\n\r\n<P>som herhjemme. Der var tendenser til, at finansielle virksomheder </P>  \r\n\r\n<P>begyndte at omdanne sig institutionelt. De fandt, populært sagt, </P>  \r\n\r\n<P>smutveje gennem lovgivningen ved at købe sig ind i selskaber, der </P>  \r\n\r\n<P>måtte lave noget, som de ikke selv måtte lave. Holdingselskaber </P>  \r\n\r\n<P>var et af redskaberne hertil, men der viste sig at være mange </P>  \r\n\r\n<P>andre muligheder. Opfindsomheden var stor, når det gjaldt om at </P>  \r\n\r\n<P>skyde sig ind på andres områder. Institutionsarbitrage kan det </P>  \r\n\r\n<P>kaldes. </P>  \r\n\r\n<P>Ud over at man på denne måde kunne tage nye områder og nye opgaver </P>  \r\n\r\n<P>op, kunne man også flytte nogle finansielle forretninger hen til </P>  \r\n\r\n<P>den del af en koncerns virksomhed, der med hensyn til disse </P>  \r\n\r\n<P>forretninger var under det mildeste tilsyn. Det var dette, som </P>  \r\n\r\n<P>kaldtes tilsynsarbitrage. </P>  \r\n\r\n<P>Der var gode muligheder herfor, fordi tilsynet med virksomheder og </P>  \r\n\r\n<P>institutioner på det danske penge- og kapitalmarked ligger under </P>  \r\n\r\n<P>forskellige ministerier, der på nogle områder følger forskellige </P>  \r\n\r\n<P>retningslinjer. I socialdemokratiet så vi løsningen herpå gennem </P>  \r\n\r\n<P>en ændring af lovgivningen, således at de krav, som den stillede </P>  \r\n\r\n<P>til de finansielle institutioner ikke afhang af, hvad de kaldte </P>  \r\n\r\n<P>sig, men af, hvilke forretninger de påtog sig. </P>  \r\n\r\n<P>Lovgivningen skulle også underlægge alle finansielle institutioner og </P>  \r\n\r\n<P>virksomheder den samme tilsynsmyndighed, som foresloges placeret </P>  \r\n\r\n<P>under industriministeriet. </P>  \r\n\r\n<P>Desværre fik beslutningsforslaget ikke den velvillige modtagelse i </P>  \r\n\r\n<P>folketinget, som socialdemokratiet havde håbet. Vort ønske om en </P>  \r\n\r\n<P>styrkelse af medarbejder- og samfundsrepræsentationen i de </P>  \r\n\r\n<P>finansielle institutioner og virksomheder blev på det nærmeste </P>  \r\n\r\n<P>afvist af folketingsflertallet, men Kronebankskandalen havde dog </P>  \r\n\r\n<P>givet industriministeren anledning til overvejelser om en </P>  \r\n\r\n<P>skærpelse af kravene til revisionen. Der igangsattes en række </P>  \r\n\r\n<P>forberedelser hertil i industriministeriet, men nu ser det nærmest </P>  \r\n\r\n<P>ud til, at der ikke rigtig kommer noget ud af det. Dette er helt </P>  \r\n\r\n<P>utilfredsstillende. </P>  \r\n\r\n<P>Vort ønske om et fælles tilsyn og en fælles lovgivning for alle de </P>  \r\n\r\n<P>virksomheder og institutioner, der beskæftiger sig med penge- og </P>  \r\n\r\n<P>kapitalformidling, mødte også skepsis og modstand. For det første </P>  \r\n\r\n<P>anførtes det, at der endnu kun var spæde tegn på en </P>  \r\n\r\n<P>brancheglidning henimod finansielle supermarkeder, og hvad disse </P>  \r\n\r\n<P>fænomener nu ellers kaldtes. For det andet erklærede man, at en </P>  \r\n\r\n<P>fælles lovgivning for alle de finansielle institutioner og </P>  \r\n\r\n<P>virksomheder ville blive alt for stor og tung. </P>  \r\n\r\n<P>Man må sige, at udviklingen er gået stærkt siden da. I det forløbne </P>  \r\n\r\n<P>år har de største af vore forsikringsselskaber på forskellig vis </P>  \r\n\r\n<P>omdannet sig institutionelt, så de i hvert fald indirekte kan </P>  \r\n\r\n<P>påtage sig en lang række finansielle forretninger, der har meget </P>  \r\n\r\n<P>lidt med forsikringsvirksomhed at gøre. Vi har også set, hvorledes </P>  \r\n\r\n<P>en af vore store banker lige har købt et vekselererfirma osv. Ud </P>  \r\n\r\n<P>fra et forbrugerhensyn kan det være hensigtsmæssigt, at publikum </P>  \r\n\r\n<P>samme sted kan få en række finansielle tjenesteydelser. Men den </P>  \r\n\r\n<P>omfattende institutionsarbitrage er samfundsmæssigt et spild. Der </P>  \r\n\r\n<P>går alt for megen tid, skaberkraft og penge med til at finde </P>  \r\n\r\n<P>smuthuller i lovene, og den såkaldte tilsynsarbitrage kan virke </P>  \r\n\r\n<P>stærkt konkurrenceforvridende. Socialdemokratiet ønsker derfor en </P>  \r\n\r\n<P>fornyet debat efter de ændringer, der er sket på markedet. </P>  \r\n\r\n<P>Forslagsstillerne har søgt at imødekomme den del af kritikken af </P>  \r\n\r\n<P>sidste års beslutningsforslag, som gik ud på, at en stor fælleslov </P>  \r\n\r\n<P>ville blive for tung og uhåndterlig. Vi tror det egentlig ikke, og </P>  \r\n\r\n<P>vi kan bl.a. henvise til, at det engelske parlament for øjeblikket </P>  \r\n\r\n<P>behandler et forslag til en lignende lov, Financial Services Bill, </P>  \r\n\r\n<P>der ganske vist er stor og måske også lidt tung, men dog </P>  \r\n\r\n<P>håndterlig. I håbet om at der skal ske noget i denne vigtige sag, </P>  \r\n\r\n<P>foreslår vi som et kompromis at dele den ønskede lovgivning op i </P>  \r\n\r\n<P>en fælleslov, der omfatter de krav, som må stilles til alle de </P>  \r\n\r\n<P>finansielle institutioner og virksomheder, samt en række </P>  \r\n\r\n<P>speciallove, der stiller særlige krav i forbindelse med arten af </P>  \r\n\r\n<P>de finansielle forretninger, som en virksomhed eller institution </P>  \r\n\r\n<P>måtte udføre, uanset hvad denne institution eller virksomhed måtte </P>  \r\n\r\n<P>hedde, og uanset hvilke andre forretninger den måtte påtage sig. </P>  \r\n\r\n<P>Da der nødvendigvis må kræves et temmelig omfattende forarbejde til </P>  \r\n\r\n<P>en sådan reform af lovgivningen, vil det næppe være realistisk at </P>  \r\n\r\n<P>forvente lovforslag fremsat for folketinget før i folketingsåret </P>  \r\n\r\n<P>1987-88. </P>  \r\n\r\n<P>Bemærkninger til de enkelte punkter </P>  \r\n\r\n<P>Ad 3 </P>  \r\n\r\n<P>Det fælles tilsyn skal gøre det umuligt for de finansielle </P>  \r\n\r\n<P>institutioner og virksomheder at spille det ene tilsyn ud imod det </P>  \r\n\r\n<P>andet, og det skal hindre konkurrenceforvridninger på penge- og </P>  \r\n\r\n<P>kapitalmarkederne. Samfunds- og medarbejderrepræsentation indføres </P>  \r\n\r\n<P>i alle betydende penge- og kapitalformidlende institutioner, også </P>  \r\n\r\n<P>forsikringsselskaber og pensionskasser m.fl. </P>  \r\n\r\n<P>Ad 4 </P>  \r\n\r\n<P>Bestyrelsesmedlemmerne må sikres bedre mulighed for at følge og </P>  \r\n\r\n<P>bedømme, hvad der foregår i de penge- og kapitalformidlende </P>  \r\n\r\n<P>institutioner og virksomheder. Dette stiller øgede krav til </P>  \r\n\r\n<P>revisionen og til de oplysninger, som direktionen og revisionen </P>  \r\n\r\n<P>skal give bestyrelsen. </P>  \r\n\r\n<P>Ad 5-6 </P>  \r\n\r\n<P>Ved at knytte kravene om soliditet, likviditet og anbringelse af de </P>  \r\n\r\n<P>betroede midler til arten af de forretninger, der udføres, fremfor </P>  \r\n\r\n<P>til karakteren af den institution eller virksomhed, der udfører </P>  \r\n\r\n<P>disse forretninger, ligestilles alle formidlere på penge- og </P>  \r\n\r\n<P>kapitalmarkederne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00129"
        },
        {
            "displayName": "Entydig dokumentidentifikation",
            "displayValue": "CL005728"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "129"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}