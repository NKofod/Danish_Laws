{
    "id": 105914,
    "title": "1987 BSF 108   FORSLAG TIL FOLKETINGSBESLUTNING OM ETABLERING AF EN VOKSENUDDANNELSESFOND  ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 108",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 108 </P>  \r\n\r\n<P></P>  \r\n\r\n<P>Forslag til folketingsbeslutning om etablering af en voksenuddannelsesfond  \r\n\r\n</P>  \r\n\r\n<P></P>  \r\n\r\n<P>Fremsat af Ole Vig Jensen (RV) Bilgrav-Nielsen (RV) Marianne Jelved (RV)  \r\n\r\n Kirsten Lee (RV) Niels Helveg Petersen (RV) </P>  \r\n\r\n<P></P>  \r\n\r\n<P>den 29. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag om en </P>  \r\n\r\n<P>voksenuddannelsesfond efter følgende principper: </P>  \r\n\r\n<P>1. Der oprettes en voksenuddannelsesfond, hvis formål er at fjerne </P>  \r\n\r\n<P>så stor en del som muligt af de økonomiske barrierer, der gør sig </P>  \r\n\r\n<P>gældende i forbindelse med deltagelse i voksenuddannelse og </P>  \r\n\r\n<P>folkeoplysning. </P>  \r\n\r\n<P>2. Fonden yder støtte til deltagerne i voksenuddannelse og </P>  \r\n\r\n<P>folkeoplysning efter særligt fastsatte kriterier. </P>  \r\n\r\n<P>Fondens midler tilvejebringes gennem bevilling på finansloven. Efter </P>  \r\n\r\n<P>forhandling kan der indgå midler fra arbejdsgivere og </P>  \r\n\r\n<P>lønmodtagere. </P>  \r\n\r\n<P>Fondens midler anvendes til at støtte deltagelse i undervisning og </P>  \r\n\r\n<P>uddannelse af fortrinsvis erhvervsrettet karakter, almen </P>  \r\n\r\n<P>folkeoplysende virksomhed samt kombinationer heraf. </P>  \r\n\r\n<P>3. Fonden bestyres af et råd. Formanden udpeges af regeringen. Rådet </P>  \r\n\r\n<P>sammensættes derudover af repræsentanter for arbejdsgivere og </P>  \r\n\r\n<P>arbejdstagere, offentlige såvel som private, samt af </P>  \r\n\r\n<P>repræsentanter for Undervisningsministeriet og Arbejdsministeriet. </P>  \r\n\r\n<P>Rådets opgave er at fastlægge de nærmere retningslinjer for fondens </P>  \r\n\r\n<P>virke på baggrund af de i lovgivningen fastsatte retningslinjer. </P>  \r\n\r\n<P>Rådet er øverste ansvarlige myndighed med hensyn til fondens </P>  \r\n\r\n<P>tildeling af midler til deltagerne i voksenuddannelse og </P>  \r\n\r\n<P>folkeoplysning. Rådet skal specificere, hvilke af de allerede </P>  \r\n\r\n<P>eksisterende og senere nyudviklede uddannelsestilbud der skal </P>  \r\n\r\n<P>falde ind under ordningen. Rådet afgør sager om tildeling af </P>  \r\n\r\n<P>støttebeløb og om særlige tillæg. </P>  \r\n\r\n<P>Rådet har endvidere på landsplan ansvaret for oplysningsvirksomheden </P>  \r\n\r\n<P>om orlovs- og støtteordningerne. Rådets afgørelser kan ikke </P>  \r\n\r\n<P>ankes, og rådet kan delegere afgørelser i enkeltsager til </P>  \r\n\r\n<P>Undervisnings- og Forskningsministeriet, der er sekretariat for </P>  \r\n\r\n<P>rådet og udgør fondens administrative organ. </P>  \r\n\r\n<P>4. Støtte kan gives til personer, der i mindst et år har været ansat </P>  \r\n\r\n<P>på deres nuværende arbejdsplads eller drevet mindre selvstændig </P>  \r\n\r\n<P>virksomhed og derudover i mindst 4 år på heltid eller tilsvarende </P>  \r\n\r\n<P>deltid kan dokumentere: </P>  \r\n\r\n<P>- at have haft lønnet arbejde </P>  \r\n\r\n<P>- at have været registreret som arbejdsledig </P>  \r\n\r\n<P>- at have arbejdet hjemme med pasning af børn </P>  \r\n\r\n<P>- at have drevet egen mindre selvstændig virksomhed og/eller </P>  \r\n\r\n<P>- at have været medhjælpende ægtefælle. </P>  \r\n\r\n<P>Hvis antallet af relevante ansøgere vil indebære en overskridelse af </P>  \r\n\r\n<P>det beløb, der er til rådighed i fonden, bevilges først og </P>  \r\n\r\n<P>fremmest støtte til personer, der efter rådets bedømmelse: </P>  \r\n\r\n<P>- har en kort og utilstrækkelig uddannelse </P>  \r\n\r\n<P>- står i fare for at miste deres arbejde og/eller </P>  \r\n\r\n<P>- har en vanskelig livssituation. </P>  \r\n\r\n<P>I tilfælde af ensartet baggrund prioriteres den ansøger, der </P>  \r\n\r\n<P>tidligere har fået udbetalt det mindste støttebeløb fra fonden. </P>  \r\n\r\n<P>5. Voksenuddannelsesstøttens omfang svarer til </P>  \r\n\r\n<P>arbejdsløshedsdagpengenes maksimumsbeløb. </P>  \r\n\r\n<P>I særlige tilfælde kan der dispenseres, og støttebeløbet forhøjes i </P>  \r\n\r\n<P>forhold til arbejdsløshedsdagpengenes maksimale støttebeløb. </P>  \r\n\r\n<P>Foruden støttebeløbet kan der i særlige tilfælde udbetales tillæg </P>  \r\n\r\n<P>for særlige udgifter i forbindelse med deltagelsen. </P>  \r\n\r\n<P>6. Støtten gives til deltagelse i kurser af forskellig længde, fra 3 </P>  \r\n\r\n<P>timer om ugen i 7 uger til højst 16 uger på heltid. </P>  \r\n\r\n<P>7. Afbrydes deltagelse i et udddannelsesforløb, er støttemodtageren </P>  \r\n\r\n<P>pligtig til uden opsættelse at meddele dette til </P>  \r\n\r\n<P>uddannelsesfonden. Uddannelsesstøtten ophører fra tidspunktet for </P>  \r\n\r\n<P>afbrydelse af uddannelsesforløbet. </P>  \r\n\r\n<P>8. Personer, som i forvejen også oppebærer offentlig støtte til </P>  \r\n\r\n<P>forsørgelse, kan ikke modtage støtte fra uddannelsesfonden. </P>  \r\n\r\n<P>9. Det forudsættes, at et lovforslag kan fremsættes og vedtages i </P>  \r\n\r\n<P>folketingssamlingen 1987-88. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Den 30. maj 1984 vedtog Folketinget forslag til folketingsbeslutning </P>  \r\n\r\n<P>om et 10-punkts-program for voksenundervisning og folkeoplysning </P>  \r\n\r\n<P>(jf. bilag 1). (Se i øvrigt Folketingstidende, 2. samling, </P>  \r\n\r\n<P>forhandlingerne sp. 3651, 4548 og 7421 samt tillæg A sp. 3853, </P>  \r\n\r\n<P>tillæg B sp. 1239 og tillæg C sp. 673). Heri opfordredes </P>  \r\n\r\n<P>regeringen til at forbedre rammerne for udviklingen af </P>  \r\n\r\n<P>voksenundervisningen og folkeoplysningen samt øge voksnes </P>  \r\n\r\n<P>muligheder for deltagelse heri. </P>  \r\n\r\n<P>Programmet er siden fulgt op på forskellig vis. Inden for </P>  \r\n\r\n<P>folkeoplysningen indledtes i 1985 et omfattende landsdækkende </P>  \r\n\r\n<P>udviklingsarbejde, og der blev nedsat et folkeoplysningsudvalg, </P>  \r\n\r\n<P>som fik til opgave at udarbejde en ny lovgivning på grundlag af </P>  \r\n\r\n<P>erfaringerne herfra. Inden for enkeltfagskurserne er der også </P>  \r\n\r\n<P>iværksat forsøgsvirksomhed med henblik på udarbejdelse af særlige </P>  \r\n\r\n<P>læseplaner og prøver for voksne. På det erhvervsmæssige område </P>  \r\n\r\n<P>vedtog Folketinget den 29. maj 1985 forslag til lov om </P>  \r\n\r\n<P>efteruddannelse. Ligeledes er der sket en udvidelse af </P>  \r\n\r\n<P>dagpengemodtageres adgang til deltagelse i undervisning. De her </P>  \r\n\r\n<P>fremsatte forslag er en opfølgning af 10-punkts-programmets punkt </P>  \r\n\r\n<P>6 og 7 og følger de hovedprincipper, som er nedlagt heri. </P>  \r\n\r\n<P>Baggrunden for forslaget er 10-punkts-programmets grundsyn, at det </P>  \r\n\r\n<P>er både ønskeligt og nødvendigt med en forstærket indsats inden </P>  \r\n\r\n<P>for voksenuddannelse og folkeoplysning med henblik på at kunne </P>  \r\n\r\n<P>give borgerne de bedst mulige betingelser for at forudse, påvirke </P>  \r\n\r\n<P>og tilpasse sig det moderne samfunds hastige udvikling. </P>  \r\n\r\n<P>Det gælder ikke mindst i de her fremsatte forslag voksnes muligheder </P>  \r\n\r\n<P>for at kvalificere sig til et krævende og teknisk kompliceret </P>  \r\n\r\n<P>arbejdsliv. Den teknologiske udvikling indebærer </P>  \r\n\r\n<P>strukturomlægninger, som har til følge, at mange job vil </P>  \r\n\r\n<P>forsvinde og helt nye vil opstå. Den erhvervsmæssige </P>  \r\n\r\n<P>grunduddannelse, som er erhvervet for år tilbage, er derfor i </P>  \r\n\r\n<P>mange tilfælde slet ikke tilstrækkelig. </P>  \r\n\r\n<P>Voksenuddannelsen skal derfor både give den enkelte mulighed for at </P>  \r\n\r\n<P>forbedre eller supplere sin uddannelse og sikre et tilstrækkeligt </P>  \r\n\r\n<P>udbud af kvalificeret arbejdskraft for erhvervene. Ikke mindst i </P>  \r\n\r\n<P>en situation med beskæftigelsesproblemer er det vigtigt, at alle </P>  \r\n\r\n<P>i arbejdslivet kvalificerer sig til fremtidens uddannelseskrav. </P>  \r\n\r\n<P>Forslagets sigte er dog ikke blot erhvervsrettet. Som i </P>  \r\n\r\n<P>10-punkts-programmet betones også det folkeoplysende og </P>  \r\n\r\n<P>betydningen af den brede almene voksenundervisning. </P>  \r\n\r\n<P>Folkeoplysningen udgør således et vigtigt led i befolkningens </P>  \r\n\r\n<P>muligheder for at skabe sig en helhedsopfattelse af et </P>  \r\n\r\n<P>kompliceret samfund. Derfor er det nødvendigt at støtte det </P>  \r\n\r\n<P>folkeoplysende arbejde og hermed også de folkelige fællesskabers </P>  \r\n\r\n<P>samtale om vigtige samfundsanliggender. Ad denne vej kan der </P>  \r\n\r\n<P>skabes et bedre grundlag for, at folkestyret kan løse det moderne </P>  \r\n\r\n<P>samfunds komplicerede problemer. </P>  \r\n\r\n<P>Endelig bør der bygges videre på den tradition, som indebærer, at </P>  \r\n\r\n<P>voksenundervisningen og folkeoplysningen ikke alene ses som en </P>  \r\n\r\n<P>investering, men først og fremmest som et gode i sig selv, der </P>  \r\n\r\n<P>kan medvirke til at styrke livskvaliteten. </P>  \r\n\r\n<P>Et grundlæggende princip er i den forbindelse, at den enkelte borger </P>  \r\n\r\n<P>selv skal bestemme, hvad hun eller han vil deltage i, uden </P>  \r\n\r\n<P>indblanding fra centralt hold. Denne regel er også bærende i de </P>  \r\n\r\n<P>her fremsatte forslag. Dette er således i overensstemmelse med, </P>  \r\n\r\n<P>at det altid har været voksenundervisningens og folkeoplysningens </P>  \r\n\r\n<P>styrke, at den er vokset frem og har udviklet sig på deltagernes </P>  \r\n\r\n<P>betingelser - tilpasset de aktuelle behov. Parallelt med </P>  \r\n\r\n<P>realiseringen af nærværende forslag må det derfor sikres, at der </P>  \r\n\r\n<P>til enhver tid findes en hensigtsmæssig lovgivning med velegnede </P>  \r\n\r\n<P>rammer for den fornyelse af voksenuddannelsen og </P>  \r\n\r\n<P>folkeoplysningen, som samfundsudviklingen nødvendiggør. </P>  \r\n\r\n<P>Nærværende forslag udspringer af spørgsmålet om voksnes mulighed for </P>  \r\n\r\n<P>at deltage i uddannelses- og folkeoplysningsaktiviteter. </P>  \r\n\r\n<P>En betragtelig del af den voksne befolkning deltager allerede, hvert </P>  \r\n\r\n<P>år op imod en tredjedel. Hvem det er, varierer mellem de </P>  \r\n\r\n<P>forskellige områder. Folkeoplysningsinstitutionerne rekrutterer </P>  \r\n\r\n<P>brede grupper fra det danske samfund, ligesom enkeltfagskurserne </P>  \r\n\r\n<P>på folkeskoleniveau i sagens natur har mange deltagere med en </P>  \r\n\r\n<P>kort formel skoleuddannelse. Den interne virksomhedsuddannelse og </P>  \r\n\r\n<P>efteruddannelserne som helhed kendetegnes imidlertid af en skæv </P>  \r\n\r\n<P>rekruttering, eftersom det oftest er den øverste del af </P>  \r\n\r\n<P>virksomhedspyramiden, der deltager. Undtaget herfra er </P>  \r\n\r\n<P>arbejdsmarkedsuddannelserne, hvor deltagerne som regel ikke har </P>  \r\n\r\n<P>nogen faglig uddannelse. </P>  \r\n\r\n<P>For voksenuddannelsen og folkeoplysningen <B>som helhed</B> er det  \r\n\r\n desværre </P>  \r\n\r\n<P>de længere uddannede og aktive grupper, der er i overvægt blandt </P>  \r\n\r\n<P>deltagerne. </P>  \r\n\r\n<P>Det vides, at mange forskellige hindringer både af arbejdsmæssig, af </P>  \r\n\r\n<P>økonomisk og ikke mindst af &#187;psykologisk&#171; natur kan lægge sig i  \r\n\r\n</P>  \r\n\r\n<P>vejen for voksnes deltagelse i uddannelse og </P>  \r\n\r\n<P>folkeoplysningsaktiviteter. Mange i voksenalderen går helt </P>  \r\n\r\n<P>uberettiget rundt med forestillinger om ikke at kunne slå til i </P>  \r\n\r\n<P>en undervisningssituation. Ikke mindst for store grupper af </P>  \r\n\r\n<P>kvinder uden erhvervsuddannelse er dette en hindring, som tæller </P>  \r\n\r\n<P>med, både for mange hjemme- og udearbejdende. I forbindelse med </P>  \r\n\r\n<P>en samlet voksenuddannelsespolitik er det en væsentlig opgave at </P>  \r\n\r\n<P>mindske disse barrierer. </P>  \r\n\r\n<P>Der må permanent gives særlig mulighed for at etablere </P>  \r\n\r\n<P>undervisningstilbud m.v. efter de ønsker og behov, der findes hos </P>  \r\n\r\n<P>den gruppe af voksne, som ikke hidtil har fået særlig stor andel </P>  \r\n\r\n<P>i velfærdssamfundets omfattende uddannelsestilbud. Meget tyder </P>  \r\n\r\n<P>på, at væsentlige dele af den nuværende uddannelsesvirksomhed </P>  \r\n\r\n<P>ikke er tilstrækkelig attraktiv, hvilket også aktualiserer </P>  \r\n\r\n<P>nødvendigheden af et fortsat udviklingsarbejde. </P>  \r\n\r\n<P>Imidlertid er det ikke blot et spørgsmål om selve undervisningen, </P>  \r\n\r\n<P>men naturligvis også om de arbejdsmæssige og økonomiske </P>  \r\n\r\n<P>forudsætninger for at deltage. I dag kan en række forskellige </P>  \r\n\r\n<P>grupper deltage i undervisning i arbejdstiden. Det gælder ofte </P>  \r\n\r\n<P>voksne, der i forvejen har en længerevarende uddannelse. </P>  \r\n\r\n<P>Derudover gives der også inden for arbejdsmarkedsuddannelserne </P>  \r\n\r\n<P>lønkompensation til deltagerne. Efter lov om efteruddannelse ydes </P>  \r\n\r\n<P>økonomisk støtte til deltagerne, som hovedsagelig er tænkt at </P>  \r\n\r\n<P>være teknikere, arbejdsledere, mellemledere og visse selvstændige. </P>  \r\n\r\n<P>Hensigten med de her fremsatte forslag er, i overensstemmelse med </P>  \r\n\r\n<P>10-punkts-programmet, at reducere de økonomiske og arbejdsmæssige </P>  \r\n\r\n<P>barrierer for flere og andre grupper end de nævnte grupper. Det </P>  \r\n\r\n<P>sker ved, at den enkelte får ret til uddannelse, og ved, at der </P>  \r\n\r\n<P>oprettes en fond, fra hvilken der kan gives voksne økonomisk </P>  \r\n\r\n<P>støtte til deltagelse i et bredt udvalg af erhvervsmæssige </P>  \r\n\r\n<P>voksenuddannelser og i et bredt udvalg af folkeoplysende og </P>  \r\n\r\n<P>almene tilbud. </P>  \r\n\r\n<P>En del af udgifterne modsvares under de nuværende </P>  \r\n\r\n<P>beskæftigelsesforhold af besparelser i dagpenge m.m., idet ledige </P>  \r\n\r\n<P>vil kunne ansættes i job, der forlades af uddannelsessøgende. </P>  \r\n\r\n<P>Den enkelte voksne får gennem muligheden for betalt uddannelsesorlov </P>  \r\n\r\n<P>en reel større frihed, fordi beslutningen om at tage en </P>  \r\n\r\n<P>uddannelse ikke endeligt træffes i de &#187;normale&#171; uddannelsesår.  \r\n\r\n</P>  \r\n\r\n<P>Samfundet får uddannelse til gengæld for dagpenge, og erhvervene </P>  \r\n\r\n<P>får bedre kvalificeret arbejdskraft. </P>  \r\n\r\n<P>10-punkts-programmet for voksenundervisning og folkeoplysning </P>  \r\n\r\n<P>forbinder to fordringer: </P>  \r\n\r\n<P>1. Voksenundervisningen og folkeoplysningen må have en høj grad af </P>  \r\n\r\n<P>frihed for at kunne udvikle sig i overensstemmelse med den voksne </P>  \r\n\r\n<P>befolknings ønsker og samfundsforandringerne. </P>  \r\n\r\n<P>2. Der skal sættes ind for at reducere de sociale og økonomiske </P>  \r\n\r\n<P>barrierer, som måtte vanskeliggøre deltagelse i </P>  \r\n\r\n<P>voksenundervisning og folkeoplysning, og som forhindrer, at </P>  \r\n\r\n<P>borgerne reelt kan gøre brug af og frit vælge blandt de </P>  \r\n\r\n<P>muligheder, som samfundet stiller til rådighed. </P>  \r\n\r\n<P>Den hidtidige indsats under 10-punkts-programmet har været </P>  \r\n\r\n<P>koncentreret om den første fordring. Nærværende forslag er et </P>  \r\n\r\n<P>vigtigt skridt på vejen mod realiseringen af den anden fordring, </P>  \r\n\r\n<P>idet forslagene er således koncentreret om uddannelsesorlov og </P>  \r\n\r\n<P>voksenuddannelsesstøtte. </P>  \r\n\r\n<P>Der er dog et tredje vigtigt led, nemlig en fortsat udvikling af </P>  \r\n\r\n<P>voksenuddannelserne og folkeoplysningen. Derfor må det </P>  \r\n\r\n<P>igangværende forsøgs- og udviklingsarbejde inden for </P>  \r\n\r\n<P>10-punkts-programmet videreudvikles. Gennem de mange lokale </P>  \r\n\r\n<P>projekter, som er iværksat, indhøstes vigtige erfaringer om </P>  \r\n\r\n<P>alternative muligheder, der kan udstikke pejlemærker for en </P>  \r\n\r\n<P>ændret eller ny uddannelseslovgivning. Det gælder ikke mindst i </P>  \r\n\r\n<P>forhold til de voksne, der først og fremmest er tænkt på i </P>  \r\n\r\n<P>nærværende forslag. </P>  \r\n\r\n<P>En særlig opgave i forbindelse med den lokale udviklingsvirksomhed </P>  \r\n\r\n<P>under 10-punkts-programmet, som kræver et tværgående samarbejde, </P>  \r\n\r\n<P>er etableringen af undervisningstilbud, der kombinerer et </P>  \r\n\r\n<P>erhvervsmæssigt og et alment folkeoplysende sigte. Disse tilbud </P>  \r\n\r\n<P>er ikke udviklet i nævneværdig grad. De må imidlertid anses for </P>  \r\n\r\n<P>at være særdeles relevante på fremtidens arbejdsmarked. På </P>  \r\n\r\n<P>tilsvarende måde må der tilskyndes til, at den efterhånden </P>  \r\n\r\n<P>omfattende udviklingsvirksomhed inden for en række af de </P>  \r\n\r\n<P>erhvervsmæssige uddannelser tager højde for de ny muligheder, </P>  \r\n\r\n<P>nærværende forslag rummer. Ligeledes repræsenterer lov om </P>  \r\n\r\n<P>efteruddannelse et eksempel på den fornyelse inden for </P>  \r\n\r\n<P>uddannelsespolitikken, der er brug for på flere områder. </P>  \r\n\r\n<P>Orlovs- og støttelovgivningen bliver derved et anliggende for hele </P>  \r\n\r\n<P>det brede voksenuddannelses- og folkeoplysningsområde. Det gælder </P>  \r\n\r\n<P>såvel lovgivning, dispensationer som forsøgs- og </P>  \r\n\r\n<P>udviklingsarbejde, der fortsat skal varetages af de respektive </P>  \r\n\r\n<P>organer og institutioner, som i dag løser opgaverne, blandt andet </P>  \r\n\r\n<P>i forbindelse med 10-punkts-programmet. </P>  \r\n\r\n<P>Forslagene om ret til uddannelsesorlov og om etablering af en </P>  \r\n\r\n<P>voksenuddannelsesfond nødvendiggør i øvrigt et mere åbent </P>  \r\n\r\n<P>uddannelsessystem. En vigtig grundtanke er således, at </P>  \r\n\r\n<P>uddannelsesindsatsen skal passe bedre til den enkeltes ønsker og </P>  \r\n\r\n<P>behov samt give den enkelte indflydelse på, hvornår i </P>  \r\n\r\n<P>livsforløbet uddannelse skal indgå som en aktuel mulighed. Deraf </P>  \r\n\r\n<P>følger nødvendigheden af at kunne forlade sit arbejde i en </P>  \r\n\r\n<P>periode for siden at kunne vende tilbage med ny indsigt, viden og </P>  \r\n\r\n<P>kvalifikationer. </P>  \r\n\r\n<P>Internationale uddannelsesorlovsordninger </P>  \r\n\r\n<P>I en nylig gennemført undersøgelse (&#187;Rapport vedrørende betalt </P>  \r\n\r\n<P>uddannelsesorlov i 8 vesteuropæiske lande&#171;, af Bodil Mørkøv </P>  \r\n\r\n<P>Ullerup. Udviklingscenter for Folkeoplysning, 1987) vedrørende </P>  \r\n\r\n<P>uddannelsesorlovsordninger i en række europæiske lande </P>  \r\n\r\n<P>konkluderes, at man er nået langt internationalt på dette område. </P>  \r\n\r\n<P>Det følgende er et uddrag fra undersøgelsen. </P>  \r\n\r\n<P>I forbindelse med ratifikationen af ILO-konvention nr. 140 i 1974 om </P>  \r\n\r\n<P>betalt uddannelsesorlov (Paid Educational Leave) har en række </P>  \r\n\r\n<P>lande (for eksempel Storbritannien, Frankrig, Sverige, </P>  \r\n\r\n<P>Vesttyskland, Holland og Spanien) indført ordninger om </P>  \r\n\r\n<P>uddannelsesorlov. Andre lande som for eksempel Belgien, </P>  \r\n\r\n<P>Luxembourg, Norge og Italien indførte ordninger i midten af </P>  \r\n\r\n<P>1970'erne uden at have tiltrådt konventionen. Det kan således </P>  \r\n\r\n<P>konstateres, at man i Danmark er langt bagefter, når det gælder </P>  \r\n\r\n<P>lovgivning på uddannelsesorlovsområdet. </P>  \r\n\r\n<P>Disse internationale ordninger har nu eksisteret i 10 til 15 år og </P>  \r\n\r\n<P>overlevet diverse regeringsændringer med skiftende politisk </P>  \r\n\r\n<P>flertal, økonomiske stramninger m.v. Fælles for stort set alle </P>  \r\n\r\n<P>ordningerne er, at de er gjort langt mere omfangsrige i </P>  \r\n\r\n<P>begyndelsen eller midten af 1980'erne, hvilket må tages som et </P>  \r\n\r\n<P>udtryk for, at denne del af voksenuddannelserne prioriteres </P>  \r\n\r\n<P>stadig højere. </P>  \r\n\r\n<P>I det følgende gives en kort redegørelse for orlovsordninger af </P>  \r\n\r\n<P>forskellig karakter og indhold i Frankrig, Italien, Luxembourg, 4 </P>  \r\n\r\n<P>delstater i Vesttyskland og i Sverige. </P>  \r\n\r\n<P>Frankrig </P>  \r\n\r\n<P>Alle privat og offentligt ansatte uanset virksomhedens størrelse har </P>  \r\n\r\n<P>ret til betalt uddannelsesorlov. Uddannelsesforløbet behøver ikke </P>  \r\n\r\n<P>at relatere sig direkte til job, idet det kan være af såvel </P>  \r\n\r\n<P>erhvervsrettet som kulturel karakter. For at opnå retten til </P>  \r\n\r\n<P>uddannelse skal lønmodtageren have haft 2 års tilknytning til </P>  \r\n\r\n<P>arbejdsmarkedet og mindst 6 måneders ansættelse på </P>  \r\n\r\n<P>arbejdspladsen. Den maksimale varighed for et uddannelsesforløb </P>  \r\n\r\n<P>er 1 år for fuldtidsstudier og 1.200 timer for deltidsstudier. </P>  \r\n\r\n<P>Lønkompensationen udgør en procentdel af den løn, der normalt </P>  \r\n\r\n<P>oppebæres (typisk 80-100 pct.), og udbetales fra fonde, som </P>  \r\n\r\n<P>styres af særlige organisationer. Fondenes midler kommer fra </P>  \r\n\r\n<P>virksomhederne, som indbetaler 0,10 pct. af deres samlede </P>  \r\n\r\n<P>bruttolønudbetalinger. </P>  \r\n\r\n<P>Italien </P>  \r\n\r\n<P>Rammerne for ordningen om retten til 150 timers betalt </P>  \r\n\r\n<P>uddannelsesorlov er givet i de kollektive overenskomster (hvilket </P>  \r\n\r\n<P>i øvrigt også er tilfældet i Holland), og bestemmelserne for den </P>  \r\n\r\n<P>enkelte lønmodtager om, hvornår uddannelsen skal finde sted, hvor </P>  \r\n\r\n<P>længe den må være, og hvor stor en lønkompensation der kan opnås, </P>  \r\n\r\n<P>varierer med fagforbund og arbejdsplads. Der opstilles dog </P>  \r\n\r\n<P>generelt 3 betingelser for retten til at bruge 150-timers-reglen: </P>  \r\n\r\n<P>- en person, der ønsker uddannelse, skal bruge en del af sin fritid </P>  \r\n\r\n<P>ud over de timer, som arbejdsgiveren betaler. Normalt er kurserne </P>  \r\n\r\n<P>tilrettelagt over 300-500 timer fordelt over 1, 2 eller eventuelt </P>  \r\n\r\n<P>3 år. </P>  \r\n\r\n<P>- højst 21/2-3 pct. af de ansatte på en arbejdsplads er på kursus </P>  \r\n\r\n<P>samtidig. </P>  \r\n\r\n<P>- den enkelte må højst benytte 150-timers-reglen 3 gange i løbet af </P>  \r\n\r\n<P>sine erhvervsaktive år. </P>  \r\n\r\n<P>Der findes to typer kurser inden for 150-timers-ordningen, nemlig </P>  \r\n\r\n<P>undervisning på 6., 7. og 8. klassetrin i fagene italiensk, </P>  \r\n\r\n<P>matematik, historie/geografi og fremmedsprog. Deltagerne går </P>  \r\n\r\n<P>enten på rene voksenhold eller i almindelige skoleklasser sammen </P>  \r\n\r\n<P>med børnene. Den anden type er mere specifikke og kan f.eks. </P>  \r\n\r\n<P>omhandle kursus i miljø eller økonomi og organiseres af </P>  \r\n\r\n<P>universiteter og fagforeninger i fællesskab. Der </P>  \r\n\r\n<P>er <B>ingen</B> erhvervsrettede kurser under ordningen. Alle kurser </P>  \r\n\r\n<P>afsluttes med prøver, og deltagerne får et diplom. </P>  \r\n\r\n<P>Luxembourg </P>  \r\n\r\n<P>Landet har den mest begrænsede ordning, idet der er en øvre </P>  \r\n\r\n<P>aldersgrænse på 25 år for deltagerne, og der er derfor primært </P>  \r\n\r\n<P>tale om at give unge lønmodtagere mulighed for at supplere deres </P>  \r\n\r\n<P>uddannelse. Der gives dog også støtte til deltagelse i anerkendte </P>  \r\n\r\n<P>voksenundervisningskurser (uden aldersgrænse) for lønmodtagere. </P>  \r\n\r\n<P>Der kan opnås 36 timers betalt uddannelsesorlov med fuld </P>  \r\n\r\n<P>lønkompensation, som finansieres af staten både for privat og for </P>  \r\n\r\n<P>offentligt ansatte. Ordningen giver i øvrigt unge mulighed for at </P>  \r\n\r\n<P>tage på studieophold i udlandet. Nye tiltag er på vej til </P>  \r\n\r\n<P>forbedring af ordningen. </P>  \r\n\r\n<P>Vesttyskland </P>  \r\n\r\n<P>6 delstater har uddannelsesordninger, hvoraf de 4 mest omfattende </P>  \r\n\r\n<P>findes i Hamburg, Hessen, Niedersachsen og Nordrhein-Westfalen. </P>  \r\n\r\n<P>Den enkelte delstats rolle er betydelig, da det er den, der </P>  \r\n\r\n<P>anerkender og udbyder (i katalogform) de kurser (erhvervsrettede </P>  \r\n\r\n<P>eller samfundsorienterende), som de uddannelsessøgende kan følge. </P>  \r\n\r\n<P>Styringen foretages af social-, kultur- eller </P>  \r\n\r\n<P>undervisningsministerierne i de enkelte delstater. Ordningen </P>  \r\n\r\n<P>omfatter alle lønmodtagere, privat som offentligt ansatte, </P>  \r\n\r\n<P>arbejdsløse, husmødre og udlændinge. Uddannelsesforløbets </P>  \r\n\r\n<P>varighed varierer fra 10 dage på 2 år til 1 uge om året, som kan </P>  \r\n\r\n<P>opnås efter 1/2 års ansættelse på arbejdspladsen. For så vidt </P>  \r\n\r\n<P>angår lønkompensation og finansiering gælder i alle 4 delstater, </P>  \r\n\r\n<P>at den uddannelsessøgende modtager fuld lønkompensation, som </P>  \r\n\r\n<P>betales af arbejdsgiveren. Regeringsmagten fordeler sig som </P>  \r\n\r\n<P>følger: Hamburg - SPD/FDP, Hessen - CDU, Niedersachsen - CDU, </P>  \r\n\r\n<P>Nordrhein-Westfalen - SPD. </P>  \r\n\r\n<P>Sverige </P>  \r\n\r\n<P>Retten til at tage fri fra arbejde for at kunne deltage i </P>  \r\n\r\n<P>undervisning gælder alle lønmodtagere - privat som offentligt </P>  \r\n\r\n<P>ansatte. Perioden, der holdes fri, er ikke tidsbegrænset og kan </P>  \r\n\r\n<P>således strække sig fra få timer om ugen til hver dag i flere år. </P>  \r\n\r\n<P>Frihedsretten gælder alle former for voksenundervisning. Der ydes </P>  \r\n\r\n<P>ikke automatisk fuld lønkompensation, men alle kan søge om </P>  \r\n\r\n<P>økonomisk støtte. Ved fordelingen af midler opprioriteres </P>  \r\n\r\n<P>ansøgere med kort skoleuddannelse, anstrengende arbejde, </P>  \r\n\r\n<P>belastende familiesituationer og lignende. Støttens omfang er </P>  \r\n\r\n<P>delvis afhængig af familieforhold, men svarer stort set til </P>  \r\n\r\n<P>arbejdsløshedsunderstøttelsen. Ved længerevarende uddannelser på </P>  \r\n\r\n<P>for eksempel et par år udbetales en del af støtten i form af et </P>  \r\n\r\n<P>studielån. Midlerne tilvejebringes ved, at de private og </P>  \r\n\r\n<P>offentlige arbejdsgivere som en del af en arbejdsgiverafgift </P>  \r\n\r\n<P>indbetaler et beløb svarende til 1/4 pct. af lønsummen til en </P>  \r\n\r\n<P>særlig fond, hvilket på årsbasis andrager ca. 1 mia. kr. </P>  \r\n\r\n<P>For alle landene gælder, at arbejdsgiveren har ret til at udsætte </P>  \r\n\r\n<P>orlovsperioden een gang i særlige tilfælde. </P>  \r\n\r\n<P>Der synes at være stor tilfredshed med ordningerne i de beskrevne </P>  \r\n\r\n<P>lande. Interesse og deltagelse er stadig voksende. For </P>  \r\n\r\n<P>fuldstændighedens skyld bør det endelig nævnes, at </P>  \r\n\r\n<P>Europa-Parlamentet den 16. oktober 1987 vedtog en beslutning om </P>  \r\n\r\n<P>uddannelsesorlov, som vil blive sendt til EF-Kommissionen, Rådet </P>  \r\n\r\n<P>og medlemslandenes regeringer. </P>  \r\n\r\n<P>Bemærkninger til de enkelte punkter </P>  \r\n\r\n<P>Ad pkt. 1 </P>  \r\n\r\n<P>At deltage i undervisning og uddannelse som voksen kan indebære </P>  \r\n\r\n<P>betydelige økonomiske problemer og ofte af en anden </P>  \r\n\r\n<P>størrelsesorden, end det er tilfældet ved deltagelse i en ung </P>  \r\n\r\n<P>alder. Som regel vil en voksen være bundet af for eksempel </P>  \r\n\r\n<P>familie- og boligmæssige forpligtelser. Dette forhindrer reelt de </P>  \r\n\r\n<P>fleste voksne i at deltage, medmindre de falder ind under de </P>  \r\n\r\n<P>efteruddannelsesordninger, som findes for visse grupper. </P>  \r\n\r\n<P>Ikke mindst mange voksne, som har en kort uddannelse og er fanget i </P>  \r\n\r\n<P>en vanskelig livssituation, kan opleve det som meget </P>  \r\n\r\n<P>utilfredsstillende, at de ikke har økonomisk mulighed for at </P>  \r\n\r\n<P>gennemføre en uddannelse, som kunne bringe dem ind i andre </P>  \r\n\r\n<P>livsbaner. </P>  \r\n\r\n<P>Loven skal sigte på at fjerne så mange som muligt af de økonomiske </P>  \r\n\r\n<P>barrierer, som forhindrer deltagelse i uddannelse og undervisning </P>  \r\n\r\n<P>- i første omgang for de ovennævnte grupper af voksne. </P>  \r\n\r\n<P>Ad pkt. 2 </P>  \r\n\r\n<P>Der oprettes en voksenuddannelsesfond, som skal yde støtte til </P>  \r\n\r\n<P>deltagere i voksenuddannelse og folkeoplysning. </P>  \r\n\r\n<P>Voksenuddannelsesstøtten må opfattes både som et supplement til </P>  \r\n\r\n<P>og en udbygning af de ordninger, som allerede eksisterer. Den er </P>  \r\n\r\n<P>altså ikke tænkt at skulle erstatte de godtgørelsesordninger, som </P>  \r\n\r\n<P>allerede findes blandt andet inden for arbejdslivet såvel i </P>  \r\n\r\n<P>offentligt som i privat regi. </P>  \r\n\r\n<P>Fondens midler tilvejebringes gennem bevilling på finansloven. </P>  \r\n\r\n<P>Den videre udbygning af fonden sker gennem tilskud fra staten, </P>  \r\n\r\n<P>arbejdsgivere og arbejdstagere. Inden for bestemte rammer stiller </P>  \r\n\r\n<P>det offentlige tilsvarende beløb til rådighed, som </P>  \r\n\r\n<P>arbejdsmarkedets parter gennem forhandlinger opnår enighed om i </P>  \r\n\r\n<P>alt at indskyde i fonden. </P>  \r\n\r\n<P>Antallet af personer, som kan få del i støtten, afhænger af flere </P>  \r\n\r\n<P>omstændigheder. </P>  \r\n\r\n<P>I bemærkningerne til 10-punkts-programmet for voksenundervisning og </P>  \r\n\r\n<P>folkeoplysning er der anført et regneeksempel, som kan illustrere </P>  \r\n\r\n<P>dette. Her antages, at det samlede støttebeløb er 500 mio. kr., </P>  \r\n\r\n<P>og hvis støtten svarer til de maksimale dagpenge, indebærer det, </P>  \r\n\r\n<P>at omkring <B>16.000</B> personer årligt kan deltage i 16 ugers kurser.  \r\n\r\n</P>  \r\n\r\n<P>Da mange nok vil søge kurser af nogle få ugers varighed, er </P>  \r\n\r\n<P>tallet snarere <B>30.000</B> deltagere årligt. </P>  \r\n\r\n<P>En væsentlig del af det beløb, der bevilges til økonomisk støtte, </P>  \r\n\r\n<P>vil indebære betydelige besparelser på andre af statens </P>  \r\n\r\n<P>udgiftskonti, først og fremmest på dagpengeområdet. Således skal </P>  \r\n\r\n<P>personer, som i en periode tager orlov fra deres arbejde for at </P>  \r\n\r\n<P>deltage i undervisning, i mange tilfælde erstattes af anden </P>  \r\n\r\n<P>arbejdskraft, hvorved der tilvejebringes nye arbejdsmuligheder </P>  \r\n\r\n<P>for arbejdsledige. Besparelsen kan dog ikke beregnes nøjagtigt, </P>  \r\n\r\n<P>eftersom den vil være afhængig af orlovsperiodens længde, de </P>  \r\n\r\n<P>aktuelle konjunkturer, virksomhedernes struktur m.v. At mindst <B>50  \r\n\r\n</B></P>  \r\n\r\n<P>pct. af den arbejdskraft, som tager orlov til uddannelse, skal </P>  \r\n\r\n<P>&#187;erstattes&#171;, er næppe et helt forkert skøn. Det indebærer, at op  \r\n\r\n</P>  \r\n\r\n<P>imod halvdelen af udgifterne til økonomisk støtte modsvares af </P>  \r\n\r\n<P>besparelser i dagpenge. </P>  \r\n\r\n<P>Fonden skal give voksenuddannelsesstøtte til deltagere i </P>  \r\n\r\n<P>erhvervsrettet voksenuddannelse, folkeoplysning og almen </P>  \r\n\r\n<P>voksenundervisning (herunder for eksempel enkeltfagskurser og </P>  \r\n\r\n<P>folkehøjskoler) samt i uddannelsestilbud, som kombinerer et </P>  \r\n\r\n<P>erhvervsrettet og et alment folkeoplysende indhold. Det vil sige </P>  \r\n\r\n<P>de i dag kendte tilbud, men også de nye tilbud, som er under </P>  \r\n\r\n<P>udvikling inden for for eksempel 10-punkts-programmets </P>  \r\n\r\n<P>igangværende udviklingsarbejde og inden for erhvervsuddannelserne. </P>  \r\n\r\n<P>Ad pkt. 3 </P>  \r\n\r\n<P>Voksenuddannelsesfondens øverste myndighed er et råd. Rådet </P>  \r\n\r\n<P>sammensættes af repræsentanter for arbejdsgivere og </P>  \r\n\r\n<P>arbejdstagere, såvel offentlige som private, samt af </P>  \r\n\r\n<P>repræsentanter for Undervisnings- og Forskningsministeriet og </P>  \r\n\r\n<P>Arbejdsministeriet. Rådets formand udpeges af regeringen. </P>  \r\n\r\n<P>Rådet skal især fastlægge retningslinjer for to områder: </P>  \r\n\r\n<P>a) Hvilken voksenuddannelse og folkeoplysning der er omfattet af </P>  \r\n\r\n<P>støtteordningen. Der vil herunder skulle tages stilling til de </P>  \r\n\r\n<P>tilbud, som ikke er kendt i dag, men som er under udvikling. </P>  \r\n\r\n<P>Hovedprincippet for rådets arbejde må være, at der sikres </P>  \r\n\r\n<P>mangfoldige valgmuligheder over et bredt felt, hvor de voksnes </P>  \r\n\r\n<P>egne ønsker og behov er afgørende. </P>  \r\n\r\n<P>b) Rådet fastlægger på baggrund af lovens formuleringer de kriterier </P>  \r\n\r\n<P>for støtte, som må anvendes i den udstrækning, hvor der ikke er </P>  \r\n\r\n<P>midler til rådighed til at imødekomme alle berettigede ansøgere. </P>  \r\n\r\n<P>Endelig er oplysningsvirksomheden om orlovs- og støtteordninger et </P>  \r\n\r\n<P>vigtigt anliggende for rådet. Det skal stå for det landsdækkende </P>  \r\n\r\n<P>oplysningsarbejde, hvortil der af voksenuddannelsesfonden årligt </P>  \r\n\r\n<P>afsættes særlige midler efter rådets afgørelse. </P>  \r\n\r\n<P>Ad pkt. 4 </P>  \r\n\r\n<P>I lighed med hvad der gælder for det samtidig hermed fremsatte </P>  \r\n\r\n<P>forslag til folketingsbeslutning om ret til uddannelsesorlov, </P>  \r\n\r\n<P>lægges der også her vægt på, at ordningen skal gælde for voksne </P>  \r\n\r\n<P>med et vist tidsmæssigt tilknytningsforhold til arbejdsmarkedet. </P>  \r\n\r\n<P>Derved foretages også en afgrænsning over for målgrupperne for </P>  \r\n\r\n<P>Statens Uddannelsesstøtte. For at kunne komme ind under ordningen </P>  \r\n\r\n<P>for voksenuddannelsesstøtten kræves, at arbejdstageren har været </P>  \r\n\r\n<P>ansat mindst et år på den nuværende arbejdsplads. Herved </P>  \r\n\r\n<P>foretages der også en afgrænsning i forhold til de ordninger, som </P>  \r\n\r\n<P>gælder for ledige. Endvidere skal man i mindst 4 år på heltid </P>  \r\n\r\n<P>eller tilsvarende deltid kunne dokumentere at have haft lønnet </P>  \r\n\r\n<P>arbejde, drevet mindre virksomhed, været medhjælpende ægtefælle </P>  \r\n\r\n<P>eller været registreret som arbejdsledig. At have arbejdet hjemme </P>  \r\n\r\n<P>med pasning af børn tæller også fuld tid for den periode, der har </P>  \r\n\r\n<P>været tale om. Tid anvendt inden for de enkelte kategorier kan </P>  \r\n\r\n<P>naturligvis sammenlægges og samlet udgøre den nødvendige periode, </P>  \r\n\r\n<P>der skal til for at være støtteberettiget. </P>  \r\n\r\n<P>Det er rådets opgave, i den udstrækning der ikke er midler til </P>  \r\n\r\n<P>rådighed til imødekommelse af alle ansøgninger, at opprioritere </P>  \r\n\r\n<P>de voksne, som ud fra en helhedsbetragtning må antages at have </P>  \r\n\r\n<P>det mest påtrængende uddannelsesbehov. </P>  \r\n\r\n<P>Ad pkt. 5 </P>  \r\n\r\n<P>I princippet udgør uddannelsesstøtten et beløb, der svarer til den </P>  \r\n\r\n<P>maksimale dagpengesats. I særlige tilfælde kan rådet dispensere </P>  \r\n\r\n<P>herfra og forhøje beløbet. Det gælder først og fremmest for </P>  \r\n\r\n<P>ansøgere med for eksempel en særlig forsørgerbyrde. Derudover kan </P>  \r\n\r\n<P>rådet i særlige tilfælde beslutte, at der skal udbetales en </P>  \r\n\r\n<P>ansøger et tillæg for særlige udgifter forbundet med deltagelse, </P>  \r\n\r\n<P>for eksempel til materialer, udgifter ved internatkursus, særlig </P>  \r\n\r\n<P>store transportomkostninger som følge af lang afstand fra bopæl </P>  \r\n\r\n<P>til undervisning m.v. </P>  \r\n\r\n<P>Ad pkt. 6 </P>  \r\n\r\n<P>Uddannelsesstøtten kan gives til deltagelse i kurser af forskellig </P>  \r\n\r\n<P>længde. Fra 3 timer om ugen i 7 uger til højst 16 uger på heltid. </P>  \r\n\r\n<P>Deltagelse i tidsmæssigt kombinerede kurser skal også støttes, </P>  \r\n\r\n<P>f.eks. 40 timers studiekreds efterfulgt af 14 dages </P>  \r\n\r\n<P>højskoleophold, måske kombineret med et fjernundervisningstilbud. </P>  \r\n\r\n<P>På længere sigt vil det være både ønskeligt og hensigtsmæssigt at </P>  \r\n\r\n<P>udvide den periode, i hvilken voksenuddannelsesstøtte kan </P>  \r\n\r\n<P>bevilges. Imidlertid må det antages, at ressourcerne i </P>  \r\n\r\n<P>begyndelsen vil være begrænsede, og derfor fastlægger forslaget </P>  \r\n\r\n<P>en 16-ugers-grænse. Netop en sådan undervisningsperiode findes </P>  \r\n\r\n<P>forskellige steder inden for voksenuddannelserne og </P>  \r\n\r\n<P>folkeoplysningen. </P>  \r\n\r\n<P>Bilag 1 </P>  \r\n\r\n<P>Beslutningsforslag nr. B 114. Fremsat den 4 april 1984 af Ole Vig </P>  \r\n\r\n<P>Jensen (RV), Bilgrav-Nielsen (RV), Estrup (RV) og Niels Helveg </P>  \r\n\r\n<P>Petersen (RV) </P>  \r\n\r\n<P>Forslag til folketingsbeslutning om et 10-punkts-program for </P>  \r\n\r\n<P>voksenundervisning og folkeoplysning Folketinget opfordrer </P>  \r\n\r\n<P>regeringen til at tage initiativer til at forbedre rammerne for </P>  \r\n\r\n<P>udviklingen af voksenundervisningen og folkeoplysningen samt øge </P>  \r\n\r\n<P>voksnes muligheder for deltagelse heri. </P>  \r\n\r\n<P>Følgende principper lægges til grund: </P>  \r\n\r\n<P>1. Voksenundervisningen og folkeoplysningen udvikles efter et </P>  \r\n\r\n<P>decentralt mønster, hvor deltagere, undervisere og </P>  \r\n\r\n<P>initiativtagere gives udstrakt frihed til at bestemme indhold og </P>  \r\n\r\n<P>form. </P>  \r\n\r\n<P>Det offentlige sikrer den voksne befolkning et bredt </P>  \r\n\r\n<P>undervisningstilbud af såvel folkeoplysende som alment </P>  \r\n\r\n<P>kompetencegivende og erhvervsmæssig karakter og giver økonomisk </P>  \r\n\r\n<P>støtter til voksnes deltagelse heri. </P>  \r\n\r\n<P>2. Folkeoplysningen og folkehøjskolen prioriteres og udvikles under </P>  \r\n\r\n<P>størst mulig selvstændighed i forhold til det offentlige. </P>  \r\n\r\n<P>3. Enkeltfagskursernes almene kompetencegivende undervisning (9.-10. </P>  \r\n\r\n<P>klasse og HF) udvikles til en egentlig voksenundervisning, som er </P>  \r\n\r\n<P>frigjort fra folkeskolens og gymnasiets læseplaner, prøver og </P>  \r\n\r\n<P>eksaminer. </P>  \r\n\r\n<P>4. Den erhvervsrettede voksenundervisning i det offentliges regi </P>  \r\n\r\n<P>udbygges og gøres bredere og mere fleksibel. </P>  \r\n\r\n<P>5. Ved tildelingen af offentlige tilskud prioriteres den </P>  \r\n\r\n<P>undervisnings- og folkeoplysningsvirksomhed, som etableres for </P>  \r\n\r\n<P>voksne, der kun har fået en beskeden andel i samfundets </P>  \r\n\r\n<P>omfattende uddannelsestilbud. </P>  \r\n\r\n<P>6. De økonomiske og arbejdsmæssige betingelser for deltagelse </P>  \r\n\r\n<P>forbedres bl.a. ved oprettelse af en uddannelsesfond. </P>  \r\n\r\n<P>Voksenuddannelsesstøtte gives efter den enkeltes eget frie valg </P>  \r\n\r\n<P>til at deltage i et bredt udvalg af folkeoplysende tilbud, </P>  \r\n\r\n<P>herunder folkehøjskole, samt alment kompetencegivende eller </P>  \r\n\r\n<P>erhvervsmæssig voksenundervisning. Ved tildeling af støtte tages </P>  \r\n\r\n<P>særligt hensyn til de i punkt 5 nævnte grupper. </P>  \r\n\r\n<P>7. Den adgang til uddannelsesorlov, der allerede i dag forekommer </P>  \r\n\r\n<P>for visse grupper, udvides gradvis til at omfatte alle </P>  \r\n\r\n<P>arbejdstagere samt selvstændige, især dem, som driver mindre </P>  \r\n\r\n<P>virksomheder. </P>  \r\n\r\n<P>8. Forsøgs- og udviklingsarbejde styrkes med henblik på at forny </P>  \r\n\r\n<P>allerede etablerede initiativer samt udvikle helt nye tilbud. . </P>  \r\n\r\n<P>9. Det bør sikres, at underviserne i voksenundervisningen og </P>  \r\n\r\n<P>folkeoplysningen foruden den faglige viden har erfaring i de </P>  \r\n\r\n<P>arbejdsfunktioner og den hverdag, hvorfra deltagerne kommer, samt </P>  \r\n\r\n<P>at der ved ansættelser snarere lægges vægt på reelle faglige og </P>  \r\n\r\n<P>pædagogiske forudsætninger end på formel kompetence. </P>  \r\n\r\n<P>10. Voksne skal have ret til at dokumentere og få godskrevet deres </P>  \r\n\r\n<P>reelle kundskaber og færdigheder uafhængigt af, på hvilken måde </P>  \r\n\r\n<P>disse er erhvervet. </P>  \r\n\r\n<P>Der henvises i øvrigt til bemærkningerne til det oprindelig </P>  \r\n\r\n<P>fremsatte forslag - specielt bemærkningerne til punkt 6 og 7. </P>  \r\n\r\n<P>(Folketingstidende 1983-84, 2. samling, tillæg A, sp. 3866-3871). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00108"
        },
        {
            "displayName": "Entydig dokumentidentifikation",
            "displayValue": "CL004480"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "108"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}