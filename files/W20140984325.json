{
    "id": 165571,
    "title": "SU - handicaptillæg",
    "documentTypeId": "240",
    "isSagsforlobPeriodValid": true,
    "shortName": "KEN nr 9843 af 23/09/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU - handicaptillæg</p>\r\n<div class=\"Resume\">\r\n   <p class=\"TekstGenerel\">Klager havde tidligere modtaget handicaptillæg i en midlertidig periode. Ankenævnet fandt ikke, at styrelsen i sin afgørelse havde anført en begrundelse for hvorfor eller på hvilket grundlag styrelsen fandt, at der var indtrådt en så væsentlig bedring af klagers tilstand, at klagers funktionsnedsættelse ikke længere medførte meget betydelige begrænsninger i erhvervsevnen. Ankenævnet hjemviste derfor sagen til fornyet behandling. Ankenævnet bemærkede endvidere, at styrelsen ikke sagligt kunne lægge vægt på, at klager modtog relevant behandling. Heller ikke styrelsens egen antagelse om, at den relevante behandling, klager var henvist til, ville nedsætte klagers gener inden for et overskueligt tidsrum, fandt Ankenævnet sagligt kunne tillægges vægt af styrelsen.</p>\r\n</div>\r\n<p>\r\n   <span class=\"Bold\">Din klage over afslag på handicaptillæg</span>\r\n</p>\r\n<p>Du har i brev af [dat] klaget over Styrelsen for Videregående Uddannelsers (herefter: styrelsen) afgørelse af [dato] om afslag på handicaptillæg.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet har besluttet at hjemvise styrelsens afgørelse af [dato] til fornyet behandling. Styrelsen skal herefter træffe ny afgørelse i sagen.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 7.</span>\r\n</p>\r\n<p>(…)</p>\r\n<p>\r\n   <span class=\"Italic\">Stk. 3.</span> Sammen med stipendium og studielån eller sammen med slutlån gives et stipendium som tillæg til uddannelsessøgende i videregående uddannelse, som på grund af varig fysisk eller psykisk funktionsnedsættelse har meget betydelige begrænsninger i evnen til at påtage sig erhvervsarbejde.</p>\r\n<p>SU-bekendtgørelsen (dagældende bekendtgørelse nr. 1269 af 17. december 2012, nu bekendtgørelse nr. 792 af 25. juni 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 21.</span> Styrelsen kan bestemme, at der gives tillægsstipendium efter lovens § 7, stk. 3, ud fra</p>\r\n<p>1) en vurdering af arten og graden af funktionsnedsættelsen, og på baggrund heraf</p>\r\n<p>2) en vurdering af funktionsnedsættelsens betydning for den uddannelsessøgendes evne til at påtage sig erhvervsarbejde som andre uddannelsessøgende.</p>\r\n<p>(. . .)</p>\r\n<p>\r\n   <span class=\"Italic\">Stk. 3.</span> Det er en forudsætning for fortsat at modtage tillægsstipendium, at den uddannelsessøgende opfylder betingelserne i lovens § 7, stk. 3.</p>\r\n<p>Af bemærkningerne til lovforslaget, der indførte § 7, stk. 3 (L 81, 2003/1), fremgår bl.a. følgende (uddrag):</p>\r\n<p>”Tillægsstipendiet gives til uddannelsessøgende, hvis funktionsnedsættelse har så væsentlige følger, at det stort set ikke er muligt for dem at påtage sig arbejde. ”</p>\r\n<p>Af bemærkningerne til bestemmelsen fremgår endvidere følgende (uddrag):</p>\r\n<p>”Et væsentligt element i visitationen vil være en vurdering af, om den uddannelsessøgendes funktionsnedsættelse har så betydelige følger, at det stort set ikke er muligt for den pågældende at påtage sig erhvervsarbejde i nævneværdigt omfang. Der skal efter den foreslåede ordning ikke foretages en vurdering af, om de studiemæssige følger af en funktionsnedsættelse medfører et øget tidsforbrug under uddannelsen. ”</p>\r\n<p>Af vejledning nr. 62 af 3. juni 2004 om tillæg til uddannelsessøgende i videregående uddannelse med varig funktionsnedsættelse (handicaptillæg) fremgår bl.a. følgende (uddrag):</p>\r\n<p>”Arbejdsmarkedet for studerende skal forstås som mængden af de studenterjobs, som uddannelsessøgende typisk er ansat i. Vurderingen af arbejdsevnen er generel, og der indgår ikke en redegørelse for, hvilket konkret studenterjob den studerende i givet fald vil kunne varetage. Der tages udelukkende stilling til, om ansøger vil være i stand til at varetage studenterjob med de ressourcer, pågældende har. (…) Jobbenes studierelevans eller geografiske placering i forhold til ansøger er ikke en del af vurderingen. ”</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Af SU-lovens § 7, stk. 3, fremgår to kriterier, som begge skal være opfyldt, for at en studerende kan gives tillægsstipendium. Kriterierne er (1) varig fysisk eller psykisk funktionsnedsættelse og (2) meget betydelige begrænsninger i evnen til at påtage sig erhvervsarbejde. Det er samtidig en betingelse for, at der kan gives tillægsstipendium, at den (2) meget betydelige begrænsning i evnen til at påtage sig erhvervsarbejde er en følge af den (1) varige fysiske eller psykiske funktionsnedsættelse.</p>\r\n<p>\r\n   <span class=\"Italic\">Varighed</span>\r\n</p>\r\n<p>Ankenævnet lægger til grund, at du som følge af socialfobi og periodisk depression har en varig funktionsnedsættelse.</p>\r\n<p>\r\n   <span class=\"Italic\">Erhvervsevne</span>\r\n</p>\r\n<p>Styrelsen har i afgørelsen af [dato] vurderet, at følgerne af din funktionsnedsættelse ikke berettiger til tillæg, idet styrelsen finder, at du er tilbudt relevant behandling, som må antages at nedsætte dine gener inden for et overskueligt tidsrum, og at der ikke er beskrevet varig funktionsnedsættelse af en sådan art og sværhedsgrad, at det medfører en meget betydelig nedsat erhvervsevne. Styrelsen har henvist til oplysningerne i udtalelse af [dato] samt [dato] fra Regionspsykiatrien, [udeladt]. Styrelsen har endvidere i udtalelsen af [dato] henvist til journaloplysninger for perioden fra den [dato] til den [dato] fra Regionspsykiatrien, [udeladt].</p>\r\n<p>Styrelsen har ikke anført en begrundelse for hvorfor eller på hvilket grundlag, styrelsen finder, at der er indtrådt en så væsentlig bedring af din tilstand, at din funktionsnedsættelse ikke længere medfører meget betydelige begrænsninger i din erhvervsevne. Ankenævnet hjemviser derfor sagen til fornyet behandling.</p>\r\n<p>Ankenævnet bemærker, at alene oplysningen om at du er tilbudt relevant behandling, sagligt ikke kan tillægges vægt, da denne oplysning ikke siger noget om behandlingens effekt på dine symptomer. Ankenævnet bemærker endvidere, at styrelsen ikke ses at have grundlag for sin antagelse om, at den relevante behandling, du er henvist til, vil nedsætte dine gener inden for et overskueligt tidsrum.</p>\r\n<p>Ved afgørelsen ophæver nævnet styrelsens afgørelse af [dato]. Styrelsen skal herefter hurtigst muligt træffe ny afgørelse om, hvorvidt du har ret til tillægget fra ansøgningstidspunktet og frem. Nævnet har ved afgørelsen ikke taget stilling til, om du har ret til tillæg.</p>\r\n<p>Hvis styrelsen efter den fornyede behandling fortsat finder, at du ikke har ret til tillægget, vil du have mulighed for at klage til nævnet igen.</p>\r\n<p>Ved hjemvisningen afslutter nævnet sagens behandling og foretager sig ikke mere, medmindre nævnet modtager en ny klage.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det fremgår af oplysningsskema til studerende ved ansøgning om handicaptillæg af [dato], at du søger tillæg på baggrund af social angst og dystemi. Det fremgår endvidere, at du ikke inden for de seneste tre år har haft erhvervsarbejde, idet du oplyser, at angsten har forhindret dig i det.</p>\r\n<p>Det fremgår af udtalelse af [dato] fra overlæge [udeladt], Regionspsykiatrien udeladt],, at du lider af socialfobi, dystemi, periodisk depression som pt. er af lettere grad samt tidligere har haft en spiseforstyrrelse. Det fremgår, at du modtager medicinsk behandling for dine lidelser. Af udtalelsen fremgår endvidere, at du har måttet ophøre med ansættelser på grund af din angstlidelse, og at du bl.a. har svært ved at gå på gaden, køre bus og opretholde kontakt med veninder. Du har endvidere somatiske symptomer i forbindelse med angsten.</p>\r\n<p>Det fremgår af brev af [dato] fra Styrelsen for Videregående Uddannelser og Uddannelsesstøtte, at styrelsen vurderer, at du har en betydelig og varig funktionsnedsættelse, hvorfor du tildeles handicaptillæg. Tillægget tildeles i en tidsbegrænset periode gældende fra ansøgningstidspunktet frem til og med [dato].</p>\r\n<p>Af udtalelse af [dato] fra Regionspsykiatrien [udeladt], fremgår, at du har gennemgået et behandlingsforløb rettet mod din socialfobi, og at du har oplevet en støt, men svagt stigende positiv udvikling. Det fremgår endvidere, at du er indstillet på senere at tage et job sideløbende med din uddannelse, da du gerne vil prøve dig af på arbejdsmarkedet, men at du oplever det som tilstrækkeligt udfordrende at starte på et studie med mødepligt til lidt over 30 timer om ugen.</p>\r\n<p>Af udtalelse af [dato] fra [udeladt]fremgår, at du afsluttede dit individuelle behandlingsforløb hos regionspsykiatrien i [dato]. Du har herefter været tilbudt enkelte opfølgende samtaler, idet du stadig føler dig hæmmet af angsten. Der vurderes ikke at være væsentlige ændringer i relation til angstsymptomer i forhold til, hvad der fremgår af udtalelse af [dato].</p>\r\n<p>Styrelsen har i brev af [dato] meddelt dig afslag på handicaptillæg og henvist til oplysningerne i udtalelse af [dato] samt [dato] fra Regionspsykiatrien, [sted]. Styrelsen vurderer, at du er tilbudt relevant behandling, som må antages at nedsætte dine gener inden for et overskueligt tidsrum, og at der ikke er beskrevet varig funktionsnedsættelse af en sådan art og sværhedsgrad, at det medfører en meget betydelig nedsat erhvervsevne.</p>\r\n<p>Du har i brev af [dato] klaget til Ankenævnet for Statens Uddannelsesstøtteordninger og bl.a. anført, [udeladt].</p>\r\n<p>Der er indhentet journaloplysninger for perioden fra den [dato] til den [dato] fra Regionspsykiatrien, [udeladt]. Det fremgår af journalnotat af [dato], at du er set til en afsluttende samtale den [dato]. Det fremgår endvidere, at du igennem behandlingsforløbet har oplevet en støt, men svagt stigende fremgang i din socialfobi. Af journalnotat af [dato] fremgår, at du ikke længere føler dig depressiv, men dog stadig noget hæmmet af din angst. Du beskriver, at du aktuelt bedre end tidligere kan overskue at skulle ud i ukendte situationer, og at du bedre kan holde ud at være sammen med andre mennesker. Aktuelt oplever du dig især plaget af angstlignende anfald, når du er stresset. Det fremgår endvidere, at du ikke modtager medicinsk behandling. Af journalnotat af [dato] fremgår, at du føler dig hæmmet af angsten i forhold til at skabe dig netværk. Det fremgår endvidere, at du fortæller, at du mangler indhold og føler det klaustrofobisk, at du ikke kommer ud og oplever noget, og at dette påvirker dit humør. Af journalnotat af [dato] fremgår, at du er glad for din uddannelse, at det sociale volder noget ubehag, men at det stille og roligt går den rigtige vej.</p>\r\n<p>Styrelsen har i brev af [dato] videresendt sagen sammen med en udtalelse til ankenævnet. Styrelsen har i det væsentlige henvist til begrundelsen i afgørelsen af [dato]. Styrelsen bemærker, at der er lagt vægt på, at der i de nye oplysninger ikke er beskrevet aktuelle angstsymptomer af en sådan sværhedsgrad, at det efter styrelsens vurdering medfører en betydeligt nedsat erhvervsevne. Styrelsen angiver at have lagt vægt på, at du har fået værktøjer til at arbejde med din angst, hvorfor man må forvente, at der vil ske en yderligere bedring af din tilstand. Det er derfor styrelsens vurdering, at du vil kunne påtage dig et studiejob i mindre omfang.</p>\r\n<p>Ankenævnet har ved brev af [dato] fremsendt sagens akter til dig, således at du havde lejlighed til at fremkomme med bemærkninger hertil.</p>\r\n<p>Du har i brev af [dato] bl.a. anført, [udeladt].</p>\r\n<p>Af udtalelse af [dato] fra psykolog [udeladt], Regionspsykiatrien, [udeladt]fremgår, at du oplever det som meget krævende at være på dit studie grundet din angst og depressionsproblematik. Det fremgår endvidere, at du aktuelt oplever tiltagende symptomer på belastning i form af bl.a. søvnbesvær, vejrtrækningsbesvær, nedsat humør, gråd labilitet, rysten, nedsat energi, problemer med at koncentrere dig og selvbebrejdelser.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/11/2014"
        },
        {
            "displayName": "Accession",
            "displayValue": "W20140984325"
        },
        {
            "displayName": "Entydig dokumentidentifikation",
            "displayValue": "CE000151"
        },
        {
            "displayName": "Dato for indlæggelse",
            "displayValue": "04/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9843"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "23/09/2014"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "14/003211"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}