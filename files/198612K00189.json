{
    "id": 113046,
    "title": "1986 LSF 189   FORSLAG TIL LOV OM ÆNDRING AF PERSONSKATTELOVEN (NEDSÆTTELSE AF   FORMUEBESKATNINGEN) ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 189",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 189 </P>  \r\n\r\n<P></P>  \r\n\r\n<P>Forslag til Lov om ændring af personskatteloven (Nedsættelse af  \r\n\r\n formuebeskatningen) </P>  \r\n\r\n<P></P>  \r\n\r\n<P>Fremsat af Ove Jensen (FP) Dohrmann (FP) Pia Kjærsgaard (FP) Poulsgaard  \r\n\r\n (FP) </P>  \r\n\r\n<P></P>  \r\n\r\n<P>den 30. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 151 af 19. marts 1986 om indkomstskat og formueskat for </P>  \r\n\r\n<P>personer m.v. (personskatteloven) foretages følgende ændringer: </P>  \r\n\r\n<P>1. § 18, STK. 4, affattes således: </P>  \r\n\r\n<P>&#187;Stk. 4. Formueskatten udgør 9 promille af den del af den </P>  \r\n\r\n<P>skattepligtige formue, der overstiger et grundbeløb på 1,5 mill. </P>  \r\n\r\n<P>kr. indtil 3,0 mill. kr., og 11 promille af den del af den </P>  \r\n\r\n<P>skattepligtige formue, der overstiger et grundbeløb på 3,0 mill. </P>  \r\n\r\n<P>kr. Grundbeløbet reguleres efter § 20.&#171; </P>  \r\n\r\n<P>2. I § 18 indsættes efter stk. 4 som nyt stykke: </P>  \r\n\r\n<P>&#187;Stk. 5. For de i § 18 nævnte skattepligtige personer nedsættes </P>  \r\n\r\n<P>formueskatten med 5 pct. for hver 4 promille eller del deraf, </P>  \r\n\r\n<P>hvormed den opgjorte skattepligtige indkomst for det pågældende </P>  \r\n\r\n<P>indkomstår måtte være mindre end 6 pct. af den ansatte </P>  \r\n\r\n<P>skattepligtige formue. Omfatter indkomstansættelsen ikke hele </P>  \r\n\r\n<P>året, er det den beregnede helårsindkomst, der lægges til grund </P>  \r\n\r\n<P>ved en eventuel nedsættelse af formueskatten. Har den pågældende </P>  \r\n\r\n<P>ingen skattepligtig indkomst, nedsættes formueskatten med 80 pct.&#171;  \r\n\r\n</P>  \r\n\r\n<P>3. I § 19, STK. 2, 1. OG 2. PKT., ændres &#187;78 pct.&#171; til: &#187;70  \r\n\r\n pct.&#171;, </P>  \r\n\r\n<P>og SIDSTE PUNKTUM udgår. </P>  \r\n\r\n<P>4. I § 19, STK. 4, ændres &#187;78 pct.&#171; til: &#187;70 pct.&#171;.  \r\n\r\n</P>  \r\n\r\n<P>§ 2 </P>  \r\n\r\n<P>Loven har virkning fra og med indkomståret 1987. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>Efter at formueskatten i december 1979 stort set blev fordoblet og </P>  \r\n\r\n<P>nedslagsreglen i udskrivningslovens § 11 blev ophævet, har der </P>  \r\n\r\n<P>især for formueejere med en lille indkomst været store problemer </P>  \r\n\r\n<P>med at betale den forhøjede formueskat. Der er mange eksempler på, </P>  \r\n\r\n<P>at formueejere med en lille indkomst har skullet betale over 100 </P>  \r\n\r\n<P>pct. i skat af den samlede indkomst, og resultatet er blevet, at </P>  \r\n\r\n<P>mange erhvervsdrivende med en formue bundet i deres virksomhed har </P>  \r\n\r\n<P>søgt skattely i udlandet. </P>  \r\n\r\n<P>Det viste sig hurtigt, at situationen var helt uholdbar, og </P>  \r\n\r\n<P>formueskattereglerne er da også blevet ændret flere gange siden, </P>  \r\n\r\n<P>men de gældende regler er stadig væk således, at skatteflugten til </P>  \r\n\r\n<P>udlandet fortsætter, at erhvervsvirksomhederne tømmes for kapital, </P>  \r\n\r\n<P>og at arbejdspladser nedlægges, hvorved både produktion og </P>  \r\n\r\n<P>valutaindtjening formindskes. </P>  \r\n\r\n<P>Det bedste ville naturligvis være helt at ophæve formueskatten, da </P>  \r\n\r\n<P>den reelt er en tillægsindkomstskat. Men indtil den voldsomme </P>  \r\n\r\n<P>forhøjelse af formueskatten i december 1979 var der tilsyneladende </P>  \r\n\r\n<P>ikke de store problemer med formueskatten, og derfor har </P>  \r\n\r\n<P>forslagsstillerne med dette lovforslag valgt at foreslå reglerne </P>  \r\n\r\n<P>forud for ændringen i december 1979 genindført, med den ændring, </P>  \r\n\r\n<P>at grundbeløbene forhøjes til 1,5 og 3,0 mill. kr. </P>  \r\n\r\n<P>Endvidere foreslås en nedsættelse af det såkaldte &#187;vandrette&#171;  \r\n\r\n</P>  \r\n\r\n<P>skatteloft fra 78 pct. til 70 pct. </P>  \r\n\r\n<P>Det forekommer i øvrigt mærkeligt, at formueskatten ikke for længst </P>  \r\n\r\n<P>er blevet nedsat, idet der efter de udtalelser, som er blevet </P>  \r\n\r\n<P>fremsat fra regeringspartierne og Bernhard Baunsgaard, er et </P>  \r\n\r\n<P>flertal herfor. </P>  \r\n\r\n<P>Skatteministeren og flere medlemmer fra regeringspartierne har flere </P>  \r\n\r\n<P>gange udtalt, at de gerne ville have formueskatten nedsat, hvis </P>  \r\n\r\n<P>der kunne skaffes et flertal herfor. Men flertallet er til stede, </P>  \r\n\r\n<P>idet Bernhard Baunsgaard, som sammen med Det Radikale Venstre </P>  \r\n\r\n<P>stemte for forhøjelsen af formueskatten i december 1979, flere </P>  \r\n\r\n<P>gange har givet udtryk for, at Det Radikale Venstre ikke ville </P>  \r\n\r\n<P>modsætte sig en rimelig ændring af formueskatten. </P>  \r\n\r\n<P>Det forekommer derfor mærkeligt, at skatteministeren ikke for længst </P>  \r\n\r\n<P>har udnyttet dette flertal ved at fremsætte og få vedtaget et </P>  \r\n\r\n<P>forslag om en lempelse af formuebeskatningen, og det er </P>  \r\n\r\n<P>begrundelsen for, at Fremskridtspartiet har fremsat dette forslag. </P>  \r\n\r\n<P>BEMÆRKNINGER TIL LOVFORSLAGETS ENKELTE BESTEMMELSER </P>  \r\n\r\n<P>Efter de gældende regler i personskatteloven, jf. lov nr. 151 af 19. </P>  \r\n\r\n<P>marts 1986, beregnes formueskatten med 22 promille af den del af </P>  \r\n\r\n<P>den skattepligtige formue, der overstiger et grundbeløb på </P>  \r\n\r\n<P>1.278.700 kr. Grundbeløbet reguleres efter et reguleringspristal, </P>  \r\n\r\n<P>der hvert år fastsættes ved lov. </P>  \r\n\r\n<P>Beregningspromillen på 22 blev indsat i udskrivningsloven (nu </P>  \r\n\r\n<P>ophævet) ved lov nr. 538 af 28. december 1979. </P>  \r\n\r\n<P>Før denne lovændring udgjorde formueskatten 9 promille af den del af </P>  \r\n\r\n<P>den skattepligtige formue, der oversteg 630.000 kr. indtil 2 mill. </P>  \r\n\r\n<P>kr., og 11 promille af den del af den skattepligtige formue der </P>  \r\n\r\n<P>oversteg 2 mill. kr. Disse beløb er blevet reguleret med </P>  \r\n\r\n<P>reguleringspristallet. Endvidere fandtes i den tidligere </P>  \r\n\r\n<P>lovgivning regler om nedslag i formueskatten for personer med lav </P>  \r\n\r\n<P>skattepligtig indkomst. </P>  \r\n\r\n<P>Ad nr. 1 </P>  \r\n\r\n<P>Efter lovforslaget beregnes formueskat med 9 promille af den </P>  \r\n\r\n<P>skattepligtige indkomst, der ligger mellem 1,5 mill. kr. og 3,0 </P>  \r\n\r\n<P>mill. kr. For beløb over 3,0 mill. kr. beregnes formueskatten med </P>  \r\n\r\n<P>11 promille. De nævnte grundbeløb reguleres årligt med et </P>  \r\n\r\n<P>reguleringspristal, der hvert år fastsættes ved lov, jf. </P>  \r\n\r\n<P>personskatteloven § 20. </P>  \r\n\r\n<P>Personer med en skattepligtig formue på henholdsvis 2,0 mill. kr. og </P>  \r\n\r\n<P>4,0 mill. kr. skal således alt andet lige efter forslaget skulle </P>  \r\n\r\n<P>betale en formueskat på 4.500 kr. og 24.500 kr. mod 15.869 kr. og </P>  \r\n\r\n<P>59.869 kr. efter de gældende regler. </P>  \r\n\r\n<P>Ad nr. 2 </P>  \r\n\r\n<P>Bestemmelsen svarer til en forud for lovændringen i december 1979 </P>  \r\n\r\n<P>gældende bestemmelse om nedslag i formueskatten i de tilfælde, </P>  \r\n\r\n<P>hvor den ansattes skattepligtige indkomst er mindre end 6 pct. af </P>  \r\n\r\n<P>den ansattes skattepligtige formue. </P>  \r\n\r\n<P>Ad nr. 3 og 4 </P>  \r\n\r\n<P>De foreslåede ændringer vedrører det såkaldte &#187;vandrette&#171;  \r\n\r\n skatteloft, </P>  \r\n\r\n<P>der efter gældende regler er 78 pct. Skatteloftet er dog ikke </P>  \r\n\r\n<P>noget reelt loft, hvilket blandt andet fremgår af et eksempel fra </P>  \r\n\r\n<P>skatteministeren i betænkningen over personskatteloven, jf. </P>  \r\n\r\n<P>Folketingstidende 1985-86, Tillæg B, sp. 649, hvor en skatteyder </P>  \r\n\r\n<P>må betale over 94 pct. i skat af sin skattepligtige indkomst. </P>  \r\n\r\n<P>Efter lovforslaget nedsættes det &#187;vandrette&#171; skatteloft til 70  \r\n\r\n pct., </P>  \r\n\r\n<P>således at ingen skatteyder kan komme til at betale mere end 70 </P>  \r\n\r\n<P>pct. i skat af sin skattepligtige indkomst. Endvidere ophæves den </P>  \r\n\r\n<P>gældende bestemmelse om, at det samlede skattenedslag i </P>  \r\n\r\n<P>formueskatten og indkomstskatten til staten som følge af </P>  \r\n\r\n<P>skatteloftet ikke kan overstige den samlede formueskat. </P>  \r\n\r\n<P>Herved bringes skatteloftet ned på det niveau, der var gældende i </P>  \r\n\r\n<P>december 1979. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00189"
        },
        {
            "displayName": "Entydig dokumentidentifikation",
            "displayValue": "CL005535"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "189"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}