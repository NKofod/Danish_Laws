{
    "id": 119912,
    "title": "A-SKAT OG AM-BIDRAG 1998   AFSNIT L - HÆFTELSE OG ERSTATNINGSANSVAR ",
    "documentTypeId": "1490",
    "isSagsforlobPeriodValid": true,
    "shortName": "STV nr 20056 af 01/01/1998",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P>L - Hæftelse og erstatningsansvar </P>  \r\n\r\n<P><A HREF=\"#AL.1\">L.1 Hæftelse generelt </A> </P>  \r\n\r\n<P><A HREF=\"#AL.2\">L.2 Hæftelse ved forskellige driftsformer </A> </P>  \r\n\r\n<UL>  \r\n\r\n<LI><A HREF=\"#AL.2.1\">L.2.1 Hæftelse for indeholdt A-skat og indeholdte  \r\n\r\n lønmodtagerbidrag </A> <BR>  \r\n\r\n<LI><A HREF=\"#AL.2.2\">L.2.2 Hæftelse for ikke indeholdt A-skat og ikke  \r\n\r\n indeholdte lønmodtagerbidrag </A> <BR>  \r\n\r\n</UL>  \r\n\r\n<P><A HREF=\"#AL.3\">L.3 Opkrævning </A> </P>  \r\n\r\n<P><A HREF=\"#AL.4\">L.4 Nulstilling og erstatningsansvar generelt </A> </P>  \r\n\r\n<UL>  \r\n\r\n<LI><A HREF=\"#AL.4.1\">L.4.1 Nulstilling </A> <BR>  \r\n\r\n<LI><A HREF=\"#AL.4.2\">L.4.2 Erstatning </A> <BR>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<center>\r\n\r\n<H1 CLASS=TITLE ALIGN=CENTER>Afsnit L - Hæftelse og erstatningsansvar </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<A NAME=\"AL.1\"></A>\r\n\r\n<DIV CLASS=REFPUNKT ID=\"AL.1\">  \r\n\r\n<P>L.1 Hæftelse generelt <BR>  \r\n\r\n</P>  \r\n\r\n<P>Bestemmelserne om hæftelse for skatter, der opkræves efter KSL, jf.  \r\n\r\n lovbek. nr. 614 af 10. juli 1997, findes i lovens afsnit VII. I § 68 findes  \r\n\r\n reglerne om indkomstmodtagerens hæftelse, hvis denne lader sig udbetale  \r\n\r\n A-indkomst uden indeholdelse af A-skat, og i § 69 findes reglerne om den  \r\n\r\n indeholdelsespligtiges hæftelse for skatter, som skal indeholdes efter KSL.  \r\n\r\n</P>  \r\n\r\n<P>I KSL foreskrives alene, hvad den indeholdelsespligtige formelt skal gøre  \r\n\r\n for at foretage en indeholdelse, nemlig beregne det beløb, der skal  \r\n\r\n indeholdes, og tilbageholde beløbet i A-indkomsten. Der stilles i denne  \r\n\r\n forbindelse ikke krav om, at den indeholdelsespligtige skal have et beløb til  \r\n\r\n disposition svarende til den indeholdte A-skat. Den indeholdelsespligtige  \r\n\r\n hæfter for den indeholdte midlertidige pensionsopsparing på samme måde som  \r\n\r\n for indeholdt lønmodtagerbidrag, jf. ATP-loven § 17 B, som indsat ved lov nr.  \r\n\r\n 803 af 24. okt. 1997. </P>  \r\n\r\n<P>I AMFL, jf. lovbek. nr. 744 af 21. sept. 1997, findes tilsvarende  \r\n\r\n hæftelsesbestemmelser. For den bidragspligtige gælder bestemmelsen i lovens §  \r\n\r\n 15, stk. 1, og for den indeholdelsespligtige bestemmelsen i lovens § 15, stk.  \r\n\r\n 5. <BR>  \r\n\r\n</P>  \r\n\r\n</DIV>  \r\n\r\n<A NAME=\"AL.2\"></A>\r\n\r\n<DIV CLASS=REFPUNKT ID=\"AL.2\">  \r\n\r\n<P>L.2 Hæftelse ved forskellige driftsformer <BR>  \r\n\r\n</P>  \r\n\r\n<P>Hæftelsens omfang afhænger af, hvem der er indeholdelsespligtig. <BR>  \r\n\r\n</P>  \r\n\r\n<P>a. I enkeltmandsvirksomheder hæfter indehaveren personligt for indeholdte  \r\n\r\n A-skatter samt for AM-bidrag. Hæftelsen omfatter altså ikke alene den formue,  \r\n\r\n der er skudt ind i virksomheden, men også den personlige formue. Hæftelsen er  \r\n\r\n begrænset til indehaverens formue og omfatter således ikke en eventuel  \r\n\r\n ægtefælles formue. <BR>  \r\n\r\n</P>  \r\n\r\n<P>b. I interessentskaber er hver enkelt interessent i hæftelsesmæssig  \r\n\r\n henseende stillet som indehaveren af en enkeltmandsvirksomhed. Det vil sige,  \r\n\r\n at der foreligger personlig og solidarisk hæftelse. <BR>  \r\n\r\n</P>  \r\n\r\n<P>c. I aktie- og anpartsselskaber under stiftelse hæfter stifterne på samme  \r\n\r\n måde som interessenterne i et interessentskab. Når selskabet er stiftet, dvs.  \r\n\r\n registreret i Erhvervs- og Selskabsstyrelsen, begrænses hæftelsen til kun at  \r\n\r\n omfatte selskabets formue. Der er ikke længere personlig hæftelse. Dette  \r\n\r\n gælder også de skatterestancer, som selskabet har oparbejdet, mens det var  \r\n\r\n under stiftelse, medmindre de inden registreringen blev sikret ved udlæg el.  \r\n\r\n lign. i stifterens/stifternes personlige formue. <BR>  \r\n\r\n</P>  \r\n\r\n<P>d. I kommanditselskaber hæfter komplementaren personligt som i  \r\n\r\n interessentskaber, medens kommanditisterne alene hæfter med deres  \r\n\r\n kapitalindskud, som i anpartsselskaber og aktieselskaber. Flere  \r\n\r\n komplementarer hæfter indbyrdes solidarisk.e. Foreninger,  \r\n\r\n arbejdsløshedskasser, selvejende institutioner o. lign. hæfter med kapitalen.  \r\n\r\n Der vil normalt ikke i forbindelse med sådanne institutioner være tale om  \r\n\r\n personlig hæftelse. <BR>  \r\n\r\n</P>  \r\n\r\n</DIV>  \r\n\r\n<A NAME=\"AL.2.1\"></A>\r\n\r\n<DIV CLASS=REFPUNKT ID=\"AL.2.1\">  \r\n\r\n<P>L.2.1 Hæftelse for indeholdt A-skat og indeholdte lønmodtagerbidrag <BR>  \r\n\r\n</P>  \r\n\r\n<P>Efter KSL § 69, stk. 2, hæfter den, som har indeholdt skat efter KSL, over  \r\n\r\n for det offentlige for betaling af det indeholdte beløb, og hæftelsen kan  \r\n\r\n alene gøres gældende over for den indeholdelsespligtige. </P>  \r\n\r\n<P>Der stilles i KSL § 69, stk. 2, ingen betingelse om, at den  \r\n\r\n indeholdelsespligtige skal have handlet culpøst for at kunne pålægges  \r\n\r\n hæftelse for den indeholdte, ikke indbetalte A-skat. Det er således  \r\n\r\n tilstrækkeligt, at der er indeholdt A-skat, som ikke er indbetalt. </P>  \r\n\r\n<P>Den indeholdelsespligtiges hæften efter KSL § 69, stk. 2, fortsætter under  \r\n\r\n en eventuel betalingsstandsning efter konkurslovens kap. 2, indtil  \r\n\r\n konkursdekretets afsigelse. Herefter vil en eventuel indeholdelsespligt og  \r\n\r\n hæftelse påhvile konkursboet. </P>  \r\n\r\n<P>I den udstrækning, der ikke ved konkursafslutningen bliver fuld dækning  \r\n\r\n til A-skattekravet, hæfter den/de indeholdelsespligtige i personligt ejede  \r\n\r\n virksomheder fortsat for den resterende A-skat. </P>  \r\n\r\n<P>Af AMFL § 15, stk. 5, 2. pkt. fremgår, at kun den indeholdelsespligtige  \r\n\r\n hæfter for ubetalte indeholdte bidragsbeløb. <BR>  \r\n\r\n</P>  \r\n\r\n</DIV>  \r\n\r\n<A NAME=\"AL.2.2\"></A>\r\n\r\n<DIV CLASS=REFPUNKT ID=\"AL.2.2\">  \r\n\r\n<P>L.2.2 Hæftelse for ikke indeholdt A-skat og ikke indeholdte  \r\n\r\n lønmodtagerbidrag <BR>  \r\n\r\n</P>  \r\n\r\n<P>Når A-skat og lønmodtagerbidrag ikke er indeholdt som påbudt, hæfter  \r\n\r\n indkomstmodtageren og den indeholdelsespligtige solidarisk for den ikke  \r\n\r\n indeholdte A-skat og de ikke indeholdte bidrag, dvs. at den ikke indeholdte  \r\n\r\n A-skat eller ikke indeholdte bidrag kan opkræves enten hos  \r\n\r\n indkomstmodtageren, jf. KSL § 68 og AMFL § 15, stk. 1, eller hos den  \r\n\r\n indeholdelsespligtige, jf. KSL § 69, stk. 1 og AMFL § 15, stk. 5. Kravet kan  \r\n\r\n altid rettes mod indkomstmodtageren, mens den indeholdelsespligtige alene  \r\n\r\n hæfter ved udvist forsømmelighed. </P>  \r\n\r\n<P>Der foreligger ikke nogen fast administrativ praksis for, hvornår  \r\n\r\n henholdsvis KSL § 69, stk. 1 og AMFL § 15, stk. 5 (den indeholdelsespligtiges  \r\n\r\n hæftelse), og KSL § 68 og AMFL § 15, stk. 1 (indkomstmodtagerens hæftelse),  \r\n\r\n skal anvendes. Som udgangspunkt kan anvendelsen af KSL § 69, stk. 1, og AMFL  \r\n\r\n § 15, stk. 5 begrænses til tiden forud for det tidspunkt, hvor skatten og  \r\n\r\n bidraget er blevet endeligt pålignet indkomstmodtageren. </P>  \r\n\r\n<P>Der må ikke samtidig med opkrævning hos indkomstmodtageren foretages  \r\n\r\n opkrævning af beløbene hos den indeholdelsespligtige. <BR>  \r\n\r\n</P>  \r\n\r\n<P>Lønmodtagerens hæftelse <BR>  \r\n\r\n</P>  \r\n\r\n<P>Lønmodtageren hæfter umiddelbart i henhold til KSL og AMFL for ikke  \r\n\r\n indeholdt A-skat og ikke indeholdte lønmodtagerbidrag. </P>  \r\n\r\n<P>Ikke indeholdte beløb skal som hovedregel opkræves hos lønmodtageren og  \r\n\r\n reguleres over dennes årsopgørelse og opkræves som restskat og slutbidrag.  \r\n\r\n</P>  \r\n\r\n<P>Selvom den indeholdelsespligtige har udvist forsømmelighed, kan det  \r\n\r\n besluttes at berigtige løbende og senest afsluttet indkomstår over den  \r\n\r\n ansattes årsopgørelse. I givet fald må det ske på grundlag af en vurdering  \r\n\r\n af, hvad der findes mest hensigtsmæssigt. Det skal naturligvis tillægges  \r\n\r\n betydning, om der ved en sådan udskydelse af bidragenes/skatternes opkrævning  \r\n\r\n er reel risiko for, at beløbene ikke vil blive betalt. Hvis det ikke er  \r\n\r\n tilfældet, kan situationer, hvor </P>  \r\n\r\n<P>. det for lidt indeholdte beløb ikke med rimelighed kan rummes i den  \r\n\r\n ansattes løn for resten af året, </P>  \r\n\r\n<P>. lønmodtageren ikke længere er ansat hos den indeholdelsespligtige, eller  \r\n\r\n</P>  \r\n\r\n<P>. tidspunktet for indgivelse af oplysningsseddel er nært forestående, </P>  \r\n\r\n<P>tale for berigtigelse over den ansattes årsopgørelse uden told- og  \r\n\r\n skatteregionen således forinden gør hæftelse gældende hos den  \r\n\r\n indeholdelsespligtige. <BR>  \r\n\r\n</P>  \r\n\r\n<P>Den indeholdelsespligtiges hæftelse <BR>  \r\n\r\n</P>  \r\n\r\n<P>Betingelserne for at opkræve den ikke indeholdte A-skat og det ikke  \r\n\r\n indeholdte bidrag hos den indeholdelsespligtige er, at denne har udvist  \r\n\r\n forsømmelighed i forbindelse med den manglende eller for lave indeholdelse,  \r\n\r\n og at indkomstmodtageren ikke allerede har betalt skat og lønmodtagerbidrag  \r\n\r\n af indkomsten. </P>  \r\n\r\n<P>Uanset at bestemmelserne har omvendt bevisbyrde, har det i retspraksis  \r\n\r\n vist sig, at det er Told*Skat, der skal bevise, at den indeholdelsespligtige  \r\n\r\n har handlet forsømmeligt. </P>  \r\n\r\n<P>Den indeholdelsespligtige anses for at have udvist forsømmelig adfærd i  \r\n\r\n tilfælde, hvor han undlader at indeholde A-skat og bidrag i udbetalinger til  \r\n\r\n en person, der udfører arbejde af en sådan karakter, at det klart falder ind  \r\n\r\n under bestemmelsen i KSL § 43 og KSLbek. nr. 768 af 19. sept. 1995, § 20, som  \r\n\r\n ændret ved bek. nr. 761 af 20. aug. 1996, om personligt arbejde i  \r\n\r\n tjenesteforhold. Det tillægges ikke i den forbindelse betydning, at personen,  \r\n\r\n der udfører arbejdet, er momsregistreret og tillægger regningen for det  \r\n\r\n udførte arbejde moms. Det tillægges heller ikke betydning, at arbejdstageren  \r\n\r\n kan forevise giroindbetalingskort lydende på betaling af B-skat mv., idet en  \r\n\r\n prøvelse af, hvorvidt udbetalinger er A- eller B-indkomst og bidragspligtige,  \r\n\r\n ikke finder sted hos forskudsregistreringsmyndigheden, men hos  \r\n\r\n arbejdsgiverkontrollen. </P>  \r\n\r\n<P>Hvis told- og skatteregionen i tilfælde, hvor arbejdstageren er  \r\n\r\n forskudsregistreret som B-skatteyder, konstaterer, at den pågældende i  \r\n\r\n virkeligheden er A-indkomstmodtager, bør forskudsregistreringsmyndigheden  \r\n\r\n underrettes. </P>  \r\n\r\n<P>Hvis en indeholdelsespligtig mod bedre vidende, jf. TfS 1996,284 (VLD),  \r\n\r\n foretager udbetalinger uden indeholdelse af A-skat og lønmodtagerbidrag,  \r\n\r\n anses han for at have handlet forsømmeligt. (Dommen er anket til højesteret).  \r\n\r\n</P>  \r\n\r\n<P>Hvis en indeholdelsespligtig undlader at rette sig efter et påbud, givet  \r\n\r\n af told- og skatteregionen om at indeholde A-skat og lønmodtagerbidrag, anses  \r\n\r\n den indeholdelsespligtige for at have handlet forsømmeligt. Klage over  \r\n\r\n pålægget har ikke opsættende virkning. </P>  \r\n\r\n<P>Hvis den indeholdelsespligtige har været i undskyldelig uvidenhed om, at  \r\n\r\n udbetalingen er A-indkomst og bidragspligtig, bør man undlade at pålægge  \r\n\r\n hæftelse for manglende indeholdelse i allerede foretagne udbetalinger. </P>  \r\n\r\n<P>I tilfælde af manglende indeholdelse af A-skat og lønmodtagerbidrag som  \r\n\r\n følge af den indeholdelsespligtiges indkodningsfejl el. lign. i virksomhedens  \r\n\r\n lønsystem pålægges ikke hæftelse, hvis virksomheden i øvrigt administrerer  \r\n\r\n kildeskatte- og bidragsordningen korrekt. </P>  \r\n\r\n<P>Den indeholdelsespligtige har regreskrav mod de berørte indkomstmodtagere.  \r\n\r\n Afstår den indeholdelsespligtige fra at gøre sit krav gældende, skal  \r\n\r\n indkomstmodtagerens ligningsmyndighed underrettes med henblik på en eventuel  \r\n\r\n ændring af indkomstmodtagerens skatteansættelse. <BR>  \r\n\r\n</P>  \r\n\r\n<P>Fiskale repræsentanter <BR>  \r\n\r\n</P>  \r\n\r\n<P>Personer, der i henhold til KSL § 46, stk. 5 er befuldmægtiget til at  \r\n\r\n foretage indeholdelse for en arbejdsgiver, der ikke har hjemting her i  \r\n\r\n landet, hæfter som udgangspunkt på samme måde som indeholdelsespligtige, jf.  \r\n\r\n KSL § 46, stk. 1. <BR>  \r\n\r\n</P>  \r\n\r\n</DIV>  \r\n\r\n<A NAME=\"AL.3\"></A>\r\n\r\n<DIV CLASS=REFPUNKT ID=\"AL.3\">  \r\n\r\n<P>L.3 Opkrævning <BR>  \r\n\r\n</P>  \r\n\r\n<P>Hæftelse efter KSL § 69, stk. 1 og AMFL § 15, stk. 5 er ikke begrænset til  \r\n\r\n det løbende indkomstår. Det opgjorte beløb opkræves særskilt af told- og  \r\n\r\n skatteregionerne ved skriftlig, begrundet meddelelse over for den  \r\n\r\n indeholdelsespligtige. A-skatten og bidraget specificeres på  \r\n\r\n indkomstmodtagere og på indkomstperioder. </P>  \r\n\r\n<P>Vedrørende klage, se afsnit K.3.3. <BR>  \r\n\r\n</P>  \r\n\r\n<P>Krav opgjort efter indkomstårets udløb, men inden den ordinære  \r\n\r\n årsopgørelse er tilgængelig <BR>  \r\n\r\n</P>  \r\n\r\n<P>Hvis den indeholdelsespligtige ikke har indsendt oplysningsseddel med den  \r\n\r\n pågældende A-indkomst mv., udskriver told- og skatteregionen af hensyn til  \r\n\r\n ligningsmyndigheden straks en sådan udvisende A-indkomsten. Den beregnede,  \r\n\r\n ikke indbetalte A-skat og de beregnede lønmodtagerbidrag må derimod ikke  \r\n\r\n anføres på oplysningssedlen. Supplerende oplysningsseddel udvisende A-skatten  \r\n\r\n og lønmodtagerbidraget udskrives først, når den indeholdelsespligtige har  \r\n\r\n indbetalt det opgjorte tilsvarbeløb. </P>  \r\n\r\n<P>Hvis tilsvaret indbetales i afdrag, skal supplerende oplysningsseddel  \r\n\r\n udskrives for hvert indbetalt afdrag. <BR>  \r\n\r\n</P>  \r\n\r\n<P>Krav opgjort efter, at den ordinære årsopgørelse er tilgængelig <BR>  \r\n\r\n</P>  \r\n\r\n<P>Told- og skatteregionerne skal, før krav fremsættes over for den  \r\n\r\n indeholdelsespligtige, for hver indkomstmodtager undersøge, <BR>  \r\n\r\n</P>  \r\n\r\n<P>. om den opgjorte A-indkomst mv. er medtaget ved indkomstmodtagerens  \r\n\r\n skatteansættelse for det pågældende indkomstår, og <BR>  \r\n\r\n</P>  \r\n\r\n<P>. om der ifølge indkomstmodtagerens årsopgørelse forekommer restskat og  \r\n\r\n slutbidrag til særskilt opkrævning, og om beløbet er betalt. <BR>  \r\n\r\n</P>  \r\n\r\n<P>Er A-indkomsten mv. ikke medregnet ved skatteansættelsen, eller forekommer  \r\n\r\n der restskat og lønmodtagerbidrag til særskilt opkrævning, kan den ikke  \r\n\r\n indeholdte A-skat og lønmodtagerbidraget umiddelbart opkræves hos den  \r\n\r\n indeholdelsespligtige. Oplysningssedler udskrives som ovenfor anført. </P>  \r\n\r\n<P>Det tilsvarsbeløb, der opkræves hos den indeholdelsespligtige, må ikke  \r\n\r\n overstige indkomstmodtagerens samlede, ikke betalte restskat eksklusiv  \r\n\r\n procenttillæg og eventuelle morarenter for det pågældende indkomstår. </P>  \r\n\r\n<P>Hvis en restskat og slutbidrag vedrørende indkomstmodtageren er til  \r\n\r\n tvangsinddrivelse, og der samtidig af den indeholdelsespligtige indbetales et  \r\n\r\n beløb efter KSL § 69, stk. 1, eller efter AMFL § 15, stk. 5 skal  \r\n\r\n indkomstmodtagerens bopælskommune straks underrettes om, at restskatten og  \r\n\r\n slutbidraget nu vil blive nedskrevet med det indbetalte beløb. <BR>  \r\n\r\n</P>  \r\n\r\n</DIV>  \r\n\r\n<A NAME=\"AL.4\"></A>\r\n\r\n<DIV CLASS=REFPUNKT ID=\"AL.4\">  \r\n\r\n<P>L.4 Nulstilling og erstatningsansvar generelt <BR>  \r\n\r\n</P>  \r\n\r\n<P>Hvis en indeholdelsespligtig virksomhed med begrænset ansvar ophører som  \r\n\r\n insolvent med en A-skatterestance og restancer af AM-bidrag, vil det  \r\n\r\n offentlige som oftest lide tab, fordi der kun kan opnås dividende af  \r\n\r\n restancen. Som følge heraf har det offentlige anlagt en række  \r\n\r\n erstatningssager og fået medhold i, at erstatningsansvar under visse  \r\n\r\n betingelser kan pålægges fysiske personer, der har været særligt nært knyttet  \r\n\r\n til den fallerede virksomhed. </P>  \r\n\r\n<P>Erstatningsansvar bygger på grundsætningen i dansk ret om, at man kan  \r\n\r\n pålægges erstatningsansvar, hvis man på uansvarlig vis er årsag til, at  \r\n\r\n trediemand påføres et økonomisk tab. </P>  \r\n\r\n<P>Der skal foreligge culpa. </P>  \r\n\r\n<P>For at en person skal kunne idømmes erstatningsansvar efter culpa-reglen  \r\n\r\n kræves det, at den skadegørende handling skal kunne tilregnes ham som  \r\n\r\n forsætlig eller uagtsom, dvs., at han enten har tilsigtet den skadegørende  \r\n\r\n handling, eller at han har vidst eller burde have vidst, at hans handling  \r\n\r\n ville medføre skadens indtræden. </P>  \r\n\r\n<P>Herudover skal den ansvarspådragende adfærd være årsag til det lidte tab,  \r\n\r\n ligesom årsagssammenhængen skal have stået skadevolderen klart. Se UfR  \r\n\r\n 1976.241 (ØLD). </P>  \r\n\r\n<P>Hæftelsessager vedrørende indeholdt, men ikke indbetalt A-skat og  \r\n\r\n lønmodtagerbidrag kan opdeles i 2 grupper: <BR>  \r\n\r\n</P>  \r\n\r\n<P>1. A-skatte- og bidragsrestancer vedrørende udbetalinger til selskabets  \r\n\r\n ledelse og disses nærtstående (nul-stilling) og <BR>  \r\n\r\n</P>  \r\n\r\n<P>2. A-skatte- og bidragsrestancer vedrørende udbetalinger til selskabets  \r\n\r\n øvrige ansatte (erstatning). <BR>  \r\n\r\n</P>  \r\n\r\n<P>I de fleste tilfælde udvises culpa ved, at ledelsen kan bebrejdes, at den  \r\n\r\n indeholdelsespligtige virksomhed er fortsat, selv om den ikke havde økonomisk  \r\n\r\n evne til at indbetale de indeholdte A-skatter samt AM-bidraget. </P>  \r\n\r\n<P>Culpøs adfærd kan også forekomme, når parterne i et retsforhold har nær  \r\n\r\n tilknytning til hinanden, f.eks. i familieforhold, eller når et  \r\n\r\n aktie-/anpartsselskab eller lignende beherskes af en enkelt eller af en  \r\n\r\n snæver gruppe af kapitalindskydere, og disse tilrettelægger indeholdelsen på  \r\n\r\n en sådan måde, at det bliver til skade for det offentlige, dvs. at det  \r\n\r\n offentlige får mindre provenu, jf. TSS-cirk. 1997-9. <BR>  \r\n\r\n</P>  \r\n\r\n</DIV>  \r\n\r\n<A NAME=\"AL.4.1\"></A>\r\n\r\n<DIV CLASS=REFPUNKT ID=\"AL.4.1\">  \r\n\r\n<P>L.4.1 Nulstilling <BR>  \r\n\r\n</P>  \r\n\r\n<P>Nulstilling gennemføres ved, at skattemyndighederne tilsidesætter de  \r\n\r\n bogførte A-skatter og lønmodtagerbidrag med den virkning, at  \r\n\r\n indkomstmodtageren ikke godskrives beløbene på sin årsopgørelse. </P>  \r\n\r\n<P>Nulstilling hindrer således, at en skatteyder gennem indeholdelsesreglerne  \r\n\r\n opnår en fyldestgørelse, som ikke kan opnås i selskabet/boet. </P>  \r\n\r\n<P>Told*Skats praksis vedrørende nulstilling fremgår af TSS-cirk. 1997-9, som  \r\n\r\n er udfærdiget på grundlag af en højesteretsdom refereret i UFR 1981.473 og  \r\n\r\n AMFLbek. nr. 1250 af 16. dec. 1996, hvorefter lønmodtagerbidrag reguleres ved  \r\n\r\n årsopgørelsen på samme måde som personskatter. <BR>  \r\n\r\n</P>  \r\n\r\n<P>Betingelser for nulstilling <BR>  \r\n\r\n</P>  \r\n\r\n<P>1. Den indeholdelsespligtige skal være en virksomhed med begrænset ansvar,  \r\n\r\n typisk et aktie- eller anpartsselskab. <BR>  \r\n\r\n</P>  \r\n\r\n<P>2. Virksomhedens insolvens skal være konstateret ved ophør, konkurs,  \r\n\r\n betalingsstandsning, akkord eller lignende. <BR>  \r\n\r\n</P>  \r\n\r\n<P>3. Den indeholdelsespligtige skal have restancer af A-skat og  \r\n\r\n lønmodtagerbidrag vedrørende den/de periode(r), hvor der er sket bogføring af  \r\n\r\n disse beløb og ved udbetaling af løn til de under pkt. 4. nævnte personer.  \r\n\r\n Perioderne behøver ikke at være sammenhængende. <BR>  \r\n\r\n</P>  \r\n\r\n<P>4. Nulstilling kan kun ske for den person, der har en væsentlig økonomisk  \r\n\r\n interesse i virksomheden, og som disponerer enerådende i virksomhedens  \r\n\r\n anliggender. Dette gælder tilsvarende, hvor disse forudsætninger samtidig  \r\n\r\n opfyldes af af flere personer, ligesom bogført A-skat og lønmodtagerbidrag  \r\n\r\n for de nævnte personers ægtefæller, registrerede partnere og samlevere kan  \r\n\r\n nulstilles. Det er ikke afgørende, om de pågældende helt eller delvis ejer  \r\n\r\n virksomhedens kapital. <BR>  \r\n\r\n</P>  \r\n\r\n<P>5. Nulstilling forudsætter, at de pågældende i kraft af deres tilknytning  \r\n\r\n til virksomheden vidste eller burde vide, at der ikke var økonomisk realitet  \r\n\r\n bag de formelle indeholdelser, således at de bogførte A-skatter og bidrag  \r\n\r\n ikke ville kunne afregnes. <BR>  \r\n\r\n</P>  \r\n\r\n<P>Told*Skat foretager endvidere nulstilling i tilfælde, hvor det findes  \r\n\r\n rimeligt, at den ovenfor nævnte personkreds og ikke staten er nærmest til til  \r\n\r\n at bære risiko for tab. <BR>  \r\n\r\n</P>  \r\n\r\n<P>Opkrævning <BR>  \r\n\r\n</P>  \r\n\r\n<P>Nulstilling skal reguleres over årsopgørelsen og opkræves som restskat/  \r\n\r\n særskilt slutbidrag. <BR>  \r\n\r\n</P>  \r\n\r\n<P>Opgørelsen af den skattepligtige indkomst <BR>  \r\n\r\n</P>  \r\n\r\n<P>Indkomstmodtageren har ikke fradragsret for det nulstillede beløb ved  \r\n\r\n opgørelsen af sin skattepligtige indkomst, men beløbet kan anmeldes som  \r\n\r\n fordring i et eventuelt bo, jf. TfS 1996,165 (LSR). <BR>  \r\n\r\n</P>  \r\n\r\n</DIV>  \r\n\r\n<A NAME=\"AL.4.2\"></A>\r\n\r\n<DIV CLASS=REFPUNKT ID=\"AL.4.2\">  \r\n\r\n<P>L.4.2 Erstatning <BR>  \r\n\r\n</P>  \r\n\r\n<P>Domstolene har i en række sager pålagt personligt ansvar for et selskabs  \r\n\r\n manglende afregnede A-skatter, hvis den pågældende, typisk en leder af et  \r\n\r\n aktie- eller anpartsselskab, ved sin handlemåde har påført det offentlige  \r\n\r\n tab. </P>  \r\n\r\n<P>På grundlag af en højesteretsdom, refereret i UfR 1981.473, er SD-cirk.  \r\n\r\n 1982-15, som ændret ved TSS-cirk 1997-6 om erstatning udfærdiget. </P>  \r\n\r\n<P>Senest har Højesteret i en dom af 24. nov. 1994 , jf. UfR. 1995.43, pålagt  \r\n\r\n en leder af et anpartsselskab personligt ansvar for selskabets ikke  \r\n\r\n indbetalte A-skatter. <BR>  \r\n\r\n</P>  \r\n\r\n<P>Betingelserne for at kræve erstatning <BR>  \r\n\r\n</P>  \r\n\r\n<P>Den indeholdelsespligtige skal være en virksomhed med begrænset ansvar,  \r\n\r\n typisk et aktie- eller anpartsselskab. <BR>  \r\n\r\n</P>  \r\n\r\n<P>1. Der skal være påført det offentlige et tab ved culpøs adfærd, se  \r\n\r\n ovenfor. <BR>  \r\n\r\n</P>  \r\n\r\n<P>2. Virksomheden skal være ophørt som insolvent med restancer af A-skat og  \r\n\r\n AM-bidrag, eller tab skal være konstateret i forbindelse med akkord eller  \r\n\r\n lignende. <BR>  \r\n\r\n</P>  \r\n\r\n<P>3. Personer, der ønskes pålagt erstatningsansvar, skal have haft en  \r\n\r\n væsentlig økonomisk interesse i virksomheden og have været enerådende i  \r\n\r\n virksomhedens anliggender. Dette gælder tilsvarende, hvor disse  \r\n\r\n forudsætninger samtidigt er opfyldt af flere personer. Det er ikke afgørende,  \r\n\r\n om de pågældende helt eller delvist ejede selskabets kapital. <BR>  \r\n\r\n</P>  \r\n\r\n<P>Der findes en del domme, som pålægger direktøren og/eller bestyrelsen  \r\n\r\n erstatningsansvar. Domstolene stiller imidlertid strenge krav til  \r\n\r\n bevisførelsen. </P>  \r\n\r\n<P>Der lægges vægt på, hvornår det regnskab, som udviste det dårlige  \r\n\r\n resultat, har foreligget for selskabets ledelse, og om denne - trods et kendt  \r\n\r\n dårligt resultat - har haft berettiget grund til at tro på, at igangværende  \r\n\r\n forhandlinger om overdragelse af virksomheden eller tilførsel af ny kapital  \r\n\r\n ville kunne hindre virksomhedens økonomiske sammenbrud, jf. UfR 1985.377  \r\n\r\n (HRD) og TfS 1997,65 (ØLD). </P>  \r\n\r\n<P>Hvis der slet ikke foreligger noget regnskab, vil det som oftest tolkes  \r\n\r\n som culpøs adfærd fra ledelsens side. </P>  \r\n\r\n<P>Den erstatningspligtige skal allerede på det tidspunkt, hvor lønningerne  \r\n\r\n blev udbetalt, have indset eller burde have indset, at der var en nærliggende  \r\n\r\n risiko for, at selskabet ikke kunne betale de tilhørende A-skatter og  \r\n\r\n AM-bidrag. </P>  \r\n\r\n<P>Domstolene lægger endvidere vægt på, om selskabet har været pålagt  \r\n\r\n permanent inkasso, og om opkrævningen fra regionens side har været effektiv.  \r\n\r\n UfR 1985.209 (HRD). </P>  \r\n\r\n<P>Culpabedømmelsen er således strengere ved erstatning end ved nul-stilling.  \r\n\r\n</P>  \r\n\r\n<P>Det er Told*Skat, der har bevisbyrden for, at der er handlet culpøst. <BR>  \r\n\r\n</P>  \r\n\r\n<P>Forældelse <BR>  \r\n\r\n</P>  \r\n\r\n<P>Erstatningskrav, der ikke er fastslået ved dom, forældes 5 år efter, at  \r\n\r\n tabet er endeligt konstateret. </P>  \r\n\r\n<P>Hvis erstatningskravet er fastslået ved dom eller forlig, er  \r\n\r\n forældelsesfristen 20 år. <BR>  \r\n\r\n</P>  \r\n\r\n<P>Renter og opkrævning <BR>  \r\n\r\n</P>  \r\n\r\n<P>Erstatning afgøres på grundlag af de almindelige erstatningsregler.  \r\n\r\n Erstatningskravet kan derfor ikke tillægges renter efter KSL og AMFL, men  \r\n\r\n alene procesrenter, og erstatningskravet kan ikke inddrives efter de særlige  \r\n\r\n regler for inddrivelse af skatterestancer og arbejdsmarkedsbidrag. <BR>  \r\n\r\n</P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19986A0000L"
        },
        {
            "displayName": "Entydig dokumentidentifikation",
            "displayValue": "AN008870"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1998"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}