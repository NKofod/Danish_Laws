{
    "id": 142654,
    "title": "Bekendtgørelse om praktiserende dyrlægers anmeldelse af husdyrsygdomme",
    "documentTypeId": "60",
    "isSagsforlobPeriodValid": true,
    "shortName": "BEK nr 784 af 09/07/2012",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Dyrlægens opgaver og pligter ved mistanke om liste 1 - sygdomme</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om praktiserende dyrlægers anmeldelse af husdyrsygdomme</p>\r\n<p class=\"Indledning2\">I medfør af § 29, § 33, § 34, stk. 1, § 35, § 53, stk. 1, og § 70, stk. 3 i lov nr. 432 af 9. juni 2004 om hold af dyr, som ændret ved lov nr. 402 af 21. april 2010, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> En dyrlæge eller et diagnostisk laboratorium skal ved mistanke om forekomst af en husdyrsygdom, som nævnt på liste 1 i bekendtgørelse om lister over smitsomme sygdomme til lov om hold af dyr, straks underrette Fødevarestyrelsen herom, og dyrlægen skal aflægge besøg i den pågældende besætning jf. bestemmelserne i bilag 1.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Fødevarestyrelsen foranlediger de mistænkte dyr og forholdene i øvrigt undersøgt i fornødent omfang og kan herunder i diagnostisk øjemed påbyde et eller flere dyr aflivet.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Fødevarestyrelsen foranlediger indsendelse af materiale til Veterinærinstituttet, Danmarks Tekniske Universitet, eller et andet af Fødevarestyrelsen hertil godkendt laboratorium.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> En dyrlæge eller et diagnostisk laboratorium skal ved mistanke om forekomst af en husdyrsygdom, som nævnt på liste 2 i bekendtgørelse om lister over smitsomme sygdomme til lov om hold af dyr, udtage og indsende materiale til undersøgelse på Veterinærinstituttet, Danmarks Tekniske Universitet, eller et andet af Fødevarestyrelsen hertil godkendt laboratorium.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Ved påvisning af de i stk. 1 nævnte sygdomme skal dyrlægen eller det undersøgende laboratorium underrette Fødevarestyrelsen herom.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Ved mistanke om forekomst salmonellose, enzootisk kvægleukose, infektion med bovin herpesvirus 1 (IBR/IPV), Aujeszkys sygdom, fjerkrækolera, hønsetyfus, ornitose (clamydiose), infektiøs laryngotracheitis (ILT) hos høns og hvalpesyge hos pelsdyr skal dyrlægen udtage og indsende materiale til undersøgelse på Veterinærinstituttet, Danmarks Tekniske Universitet, eller et andet af Fødevarestyrelsen hertil godkendt laboratorium, og dyrlægen skal straks underrette Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Ved mistanke om forekomst af rabies hos flagermus skal dyrlægen straks underrette Fødevarestyrelsen. Materiale til undersøgelse indsendes i det omfang, det er aftalt med Fødevarestyrelsen.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Fødevarestyrelsen kan påbyde ejeren eller den ansvarlige for bedriften, hvorpå de berørte dyr befinder sig, straks at standse eller begrænse al færdsel eller transport til og fra ejendommen eller dele af denne samt iværksætte smittebegrænsende foranstaltninger.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Dyrlægen må ikke i 48 timer efter det seneste besøg på en ejendom med mistanke om en smitsom sygdom jf. § 1, stk. 1, have direkte eller indirekte kontakt med dyr, der kan smittes af den mistænkte sygdom, medmindre mistanken i mellemtiden er afkræftet, eller andet er aftalt med Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Uanset reglen i stk. 1 kan dyrlægen arbejde på en klinik uden kontakt med dyr af modtagelige arter, hvis der er indgået en skriftlig aftale med Fødevarestyrelsen herom.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Udgifter i medfør af foranstaltningerne nævnt i § 1, samt § 2, stk. 1, stk. 3 og stk. 4 afholdes af Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Alle andre udgifter i medfør af denne bekendtgørelse er Fødevarestyrelsen uvedkommende.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Med bøde straffes den, der overtræder bestemmelserne i § 1, stk. 1, stk. 2 og § 4 samt påbud meddelt i henhold til § 3.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Denne bekendtgørelse træder i kraft den 12. juli 2012.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Samtidig ophæves bekendtgørelse nr. 1301 af 11. december 2006 om praktiserende dyrlægers anmeldelse af husdyrsygdomme.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 9. juli 2012</p><p class=\"Sign1\" align=\"center\">Per S. Henriksen</p><p class=\"Sign2\" align=\"right\">/ Birgit Hendriksen</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Dyrlægens opgaver og pligter ved mistanke om liste 1 - sygdomme</p>\r\n<p class=\"Bilagstekst\">Praksisbilen skal parkeres alt efter de konkrete omstændigheder i god afstand fra staldområdet. Dyrlægen skal iføre sig egnet overtrækstøj. Dette kan være engangsbeklædning eller bestå af materiale, der tåler rengøring og desinfektion. Overtrækstøjet skal mindst omfatte støvler, overtræksdragt, hue og handsker. Fra praksisbilen må dyrlægen kun medtage instrumenter og hjælpemidler, der skønnes nødvendige for den kliniske undersøgelse. I forbindelse med den kliniske undersøgelse må staldområder og privat beboelse kun betrædes i det omfang, det skønnes absolut nødvendigt for en korrekt og hurtig gennemførelse af undersøgelsen og den efterfølgende anmeldelse. Hvis mistanken ved den kliniske undersøgelse ikke kan afkræftes, eller hvis dyrlægen i øvrigt i forbindelse med sit arbejde får mistanke om forekomst af nogen af de i liste 1 nævnte sygdomme, jf. bekendtgørelse om lister over smitsomme sygdomme til lov om hold af dyr, skal dyrlægen straks underrette Fødevarestyrelsen og opgive besætningens CHR-nummer, adresse og den besætningsansvarliges telefonnummer. Antallet af dyr på ejendommen fordelt på dyrearter skal ligeledes opgives. Når den kliniske undersøgelse af dyret/dyrene er afsluttet, skal dyrlægen foretage en omhyggelig rengøring og desinfektion af instrumenter, hjælpemidler og beklædningsgenstande. Anvendte engangsmaterialer kasseres og skal blive på ejendommen. Hænder og ansigt bør vaskes med sæbevand. Til desinfektion af instrumenter m.v. anvendes et til sygdommen effektivt desinfektionsmiddel eller et andet desinfektionsmiddel efter aftale med Fødevarestyrelsen. Dyrlægen skal forblive på bedriften, indtil en embedsdyrlæge fra Fødevarestyrelsen ankommer, medmindre der foreligger anden aftale. Hvis praksisbilen ikke har været parkeret i sikker afstand fra staldbygninger, skal bilens dæk vaskes og desinficeres, inden ejendommen forlades. Herefter køres direkte til vaskehal. Dyrlægen skal herefter køre direkte hjem. Er dyrlægen med i en større praksis/gruppe med flere dyrlæger, skal dyrlægen køre direkte til sit private hjem og således undgå smittefarlig samkvem med praksisens/gruppens øvrige dyrlæger samt praksisens/gruppens eventuelle fælles udstyr og faciliteter. Ved hjemkomsten rengøres og desinficeres praksisbilen indvendig, ligesom alt tøj og fodtøj, der har været anvendt på ejendommen vaskes eller renses og desinficeres. Herudover bør dyrlægen gå i bad.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2012"
        },
        {
            "displayName": "Accession",
            "displayValue": "B20120078405"
        },
        {
            "displayName": "Entydig dokumentidentifikation",
            "displayValue": "AH004642"
        },
        {
            "displayName": "Dato for førstegangsindlæggelse",
            "displayValue": "11/07/2012"
        },
        {
            "displayName": "Dato for indlæggelse",
            "displayValue": "11/07/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "784"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "09/07/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen j.nr. 2012-14-321-01384"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}