{
    "id": 169261,
    "title": "Forslag til folketingsbeslutning om ændring af hastighedsgrænser og anvendelse af automatisk fartkontrol på farlige steder i trafikken",
    "documentTypeId": "480",
    "isSagsforlobPeriodValid": true,
    "shortName": "2014/1 BSF 131",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 27. marts 2015 af Kristian Pihl Lorentzen (V), Karsten Lauritzen (V), Karsten Nonbo (V), Kim Christiansen (DF), Villum Christensen (LA) og Mike Legarth (KF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om ændring af hastighedsgrænser og anvendelse af automatisk fartkontrol på farlige steder i trafikken</p>\r\n<p class=\"NormalInd\">Folketinget pålægger regeringen at fremsætte forslag til ændring af færdselsloven, som tillader lastbiler, campingvogne, trailere, traktorer og elcykler at køre med de nedenfor anførte hastigheder på de i bemærkningerne anførte vejtyper, idet det forudsættes, at køretøjerne er synede og særligt godkendte hertil.</p>\r\n<p class=\"NormalInd\">Endvidere pålægges regeringen at følge op på det igangværende forsøg med differentieret hastighed på udvalgte sikre landevejstrækninger og tillade en generel hastighed for personbiler og motorcykler på 90 km/t på landeveje og 100 km/t på motortrafikveje under forudsætning af, at farten skiltes ned på farlige steder.</p>\r\n<p class=\"NormalInd\">Endelig pålægges regeringen at undersøge, om de dyrekøbte og politiressourcekrævende fotovogne kan returneres til fordel for at igangsætte brug af ubemandede mobile stærekasser på de farlige steder i trafikken efter svensk forbillede. Målet er at redde menneskeliv ved at farten slås ned på alle de farlige steder i trafikken.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Det er forslagsstillernes overbevisning, at trafikmoralen og motivationen til at overholde gældende hastighedsgrænser generelt styrkes, hvis man tillader fornuftige og logiske hastighedsgrænser. Det vil i sidste ende styrke trafiksikkerheden.</p>\r\n<p class=\"NormalInd\">Det sås tydeligt, da VK-regeringen med støtte fra Dansk Folkeparti i 2005 tillod en højere hastighed for personbiler på motorveje. Antallet af dræbte på motorveje i perioden 1995-2005 lå på mellem 30 og 45 årligt, mens antallet siden 2005 er faldet hvert år til under 30, uagtet at der i mellemtiden er åbnet flere motorvejsstrækninger. Denne lovændring har flere partier bakket op om siden.</p>\r\n<p class=\"NormalInd\">Det er forslagsstillernes opfattelse, at en tilpasning af hastighedsgrænserne desuden vil sikre et bedre flow i trafikken, hvilket bidrager til at styrke trafiksikkerheden og mobiliteten. Forslagsstillerne mener, at trafikanternes respekt for fartgrænserne styrkes, ved at de i højere grad varieres ud fra de konkrete forhold.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">På denne baggrund foreslås, at hastighedsgrænserne ændres således for nedennævnte køretøjer:</span>\r\n</p>\r\n<p class=\"NormalInd\">\r\n</p>\r\n<p class=\"Liste1\">\r\n   <span class=\"Liste1Nr\">1)</span> På landeveje tillades en generel hastighed for personbiler og motorcykler på 90 km/t., hvilket skal ledsages af nedskiltning på farlige steder.</p>\r\n<p class=\"Liste1\">\r\n   <span class=\"Liste1Nr\">2)</span> På motortrafikveje tillades en generel hastighed for personbiler og motorcykler på 100 km/t.</p>\r\n<p class=\"Liste1\">\r\n   <span class=\"Liste1Nr\">3)</span> På motorveje tillades køretøjer, som trækker campingvogne og trailere, og mobilhomes at køre med en hastighed på 100 km/t. efter samme regler, som er gældende i Tyskland. Det vil sige, at hvert enkelt køretøj skal være særligt synet og godkendt til denne hastighed, og ligeledes skal den tilladte hastighed fremgå ved skiltning bag på køretøjet. Traileren skal endvidere være enten tom, en lukket kasse med høje sider eller totalt tildækket med presenning, såfremt den er belæsset. En sådan tilpasning af den maksimale hastighed for campingvogne og trailere vil sammen med regeringens forslag om Tempo 100 for busser give et mere ensrettet flow og dermed øge trafiksikkerheden og fremkommeligheden på motorvejsnettet. Som en sidegevinst motiveres førere af trailere til at læsse og overdække traileren noget bedre, end tilfældet generelt er i dag. Der tabes desværre mange effekter fra trailere, som ikke er læsset forsvarligt.</p>\r\n<p class=\"Liste1\">\r\n   <span class=\"Liste1Nr\">4)</span> Lastbiler, busser og mobilhomes tillades i bymæssig bebyggelse at køre med samme hastighed som personbiler, såfremt strækningen er skiltet med en højere hastighed end de normalt tilladte 50 km/t. – dog ej højere end lastbilens normalt højeste tilladte hastighed. Herved undgås overhalinger fortaget af personbiler, som ønsker at køre den tilladte opskiltede hastighed – og det undgås ligefrem, at utålmodige bilister dytter eller udøver chikane i deres uvidenhed om, at lastbiler i dag kun må køre 50 km/t. i bymæssig bebyggelse, selv om hastighedsgrænsen lokalt er opskiltet.</p>\r\n<p class=\"Liste1\">\r\n   <span class=\"Liste1Nr\">5)</span> Traktorer tillades på alle vejstrækninger en hastighed på 40 km/t. som i langt de fleste lande i EU. Kun i tre andre lande i EU tillades ikke højere hastighed end 30 km/t., medens hastighedsgrænsen er 40 km/t. i de fleste lande, og enkelte lande tillader endda traktorer at køre 50 km/t. Det er også her en forudsætning, at traktorerne er godkendt til denne hastighed.</p>\r\n<p class=\"Liste1\">\r\n   <span class=\"Liste1Nr\">6)</span> Eldrevne cykler tillades en hastighed på 30 km/t. ganske som små knallerter. Dette skal især ses i lyset af, at mange cyklister kører med en større hastighed end 30 km/t. Målet er at styrke sikkerheden og fremdriften på cykelstierne, hvor eldrevne cykler med deres nuværende lave hastighed på maks. 25 km/t. ofte hæmmer fremdriften.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Øget generel hastighedsgrænse på landeveje og motortrafikveje</span>\r\n</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne vil indføre differentierede hastigheder med udgangspunkt i en generel øget hastighedsgrænse på 90 km/t. på landeveje. Dette skal kombineres med skiltning med lavere hastighed på farlige steder. Forslagsstillerne er af den overbevisning, at en sådan afpasning af hastighederne efter de konkrete forhold vil medføre en generel styrkelse af trafikmoralen og viljen til at respektere fornuftige fartregler. Dermed øges trafiksikkerheden og mobiliteten.</p>\r\n<p class=\"NormalInd\">Forslagsstillerne noterer sig, at der i Tyskland gælder en generel hastighedsgrænse på 100 km/t. på landeveje, uden at antallet af trafikdræbte pr. indbygger i Tyskland er højere end i Danmark. (Kilde: »Traffic Safety Basic Facts 2012, Roads outside urban areas, DaCoTA« http://ec.europa.eu/transport/road_safety/pdf/statistics/dacota/bfs2012_dacota-intras-rou_areas. pdf).</p>\r\n<p class=\"NormalInd\">Forslagsstillerne vil også have øget den generelle hastighedsgrænse på motortrafikveje til 100 km/t. – igen til gavn for den almindelige respekt for fornuftige fartgrænser. Motortrafikvejene er generelt meget sikre, og en fartgrænse på 100 km/t. vil dermed styrke både trafiksikkerheden og mobiliteten.</p>\r\n<p class=\"NormalInd\">På tilsvarende vis opfordres regeringen til at gennemgå alle motorvejsstrækninger med det mål, at der bliver flere strækninger, hvor hastigheden ikke skiltes ned fra den generelle hastighedsgrænse på 130 km/t. Derved følges op på de positive erfaringer med den generelle forøgelse af hastighedsgrænsen på motorveje fra 110 til 130 km/t.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Styrkelse af trafiksikkerheden og personligt ansvar</span>\r\n</p>\r\n<p class=\"NormalInd\">Endelig pålægges regeringen at undersøge mulighederne for at returnere de dyrekøbte og politiressourcekrævende fotovogne og i stedet for iværksætte brug af ubemandede mobile stærekasser efter svensk forbillede, hvor de er monteret på trailere, der muliggør flytning flere gange i døgnet. Målet er at få farten sat ned på de farlige steder i trafikken, så der sker færre alvorlige ulykker. Målet er således ikke at få flere penge i statskassen ved udstedelse af fartbøder.</p>\r\n<p class=\"NormalInd\">Derfor foreslås det, at de mobile stærekasser opstilles på farlige steder i trafikken såsom i uoverskuelige vejkryds og ved vejarbejde, idet de altid ledsages af tydelig skiltning med »lejlighedsvis fartkontrol«. Derved gives trafikanterne et tydeligt signal om, at der med de foreslåede hastighedsændringer følger et endnu større krav om ansvarlighed hos den enkelte.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Kristian Pihl Lorentzen </span>(V):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om ændring af hastighedsgrænser og anvendelse af automatisk fartkontrol på farlige steder i trafikken.</p>\r\n<p class=\"ForslagsNummer\">(Beslutningsforslag nr. B 131)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2014/1 BF 131",
            "stateLabel": "Bortfaldet",
            "references": [
                {
                    "shortName": "2014/1 BSF 131",
                    "title": "Forslag til folketingsbeslutning om ændring af hastighedsgrænser og anvendelse af automatisk fartkontrol på farlige steder i trafikken",
                    "presentationName": "Beslutningsforslag som fremsat",
                    "documentTypeId": 480,
                    "documentId": 169261,
                    "eliUri": "/eli/ft/20141BB00131",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20141/beslutningsforslag/b131/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "28/03/2015"
        },
        {
            "displayName": "Accession",
            "displayValue": "20141BB00131"
        },
        {
            "displayName": "Entydig dokumentidentifikation",
            "displayValue": "AX017258"
        },
        {
            "displayName": "Dato for førstegangsindlæggelse",
            "displayValue": "28/03/2015"
        },
        {
            "displayName": "Dato for indlæggelse",
            "displayValue": "28/03/2015"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "131"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}