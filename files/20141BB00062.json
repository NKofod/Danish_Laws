{
    "id": 167908,
    "title": "Forslag til folketingsbeslutning om fjernelse af afgiften for biler m.v. på Storebæltsbroen",
    "documentTypeId": "480",
    "isSagsforlobPeriodValid": true,
    "shortName": "2014/1 BSF 62",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 29. januar 2015 af Merete Riisager (LA), Simon Emil Ammitzbøll (LA), Villum Christensen (LA) og Anders Samuelsen (LA)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om fjernelse af afgiften for biler m.v. på Storebæltsbroen</p>\r\n<p class=\"NormalInd\">Folketinget pålægger regeringen i indeværende folketingsår at foretage de administrative og lovgivningsmæssige ændringer, der er påkrævet for at afstedkomme en fjernelse af afgiften for at passere Storebæltsbroens vejforbindelse i bil eller andre typer køretøjer.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Danskerne har i dag meget store udgifter forbundet med brug af vejnettet. Derfor og for at støtte områderne på begge sider af Storebælt foreslår forslagsstillerne, at afgiften for at passere Storebæltsbroen for biler, busser, lastvogne m.v. fjernes.</p>\r\n<p class=\"NormalInd\">De afgifter, som danskerne betaler for biler og brugen af dem, overstiger langt de offentlige omkostninger ved vejvedligehold. Danskernes bil- og brændstofafgifter udgjorde således mere end 43 mia. kr. i 2012 (kilde: Det Miljøøkonomiske Råd, »Økonomi og Miljø«, 2013). Til sammenligning har FDM på baggrund af en rapport fra Det Miljøøkonomiske Råd opgjort de negative omkostninger ved bilisme i form af ulykker, uheld, trængsel, støj, klimapåvirkninger og slitage af vejene til ca. 17 mia. kr. I dette lys finder forslagsstillerne det uhensigtsmæssigt, at bilejere og virksomheder pålægges endnu en omkostning, når Storebæltsbroen passeres.</p>\r\n<p class=\"NormalInd\">Afgiften udgør selvsagt en betydelig barriere for udviklingen – især på Fyn og i det vestlige Sjælland. Hvis afgiften fjernes, vil det umiddelbart kunne aflæses i områdernes økonomiske vækst, og det vil bidrage til at binde Danmark endnu bedre sammen.</p>\r\n<p class=\"NormalInd\">Selskabet bag Storebæltsbroen, A/S Storebælt, indhenter hvert år i omegnen af 2,6 mia. kr. i broafgifter (kilde: A/S Storebælts årsrapport 2013). Det er resultatet af, at trafikanter i bil, bus og lastvogne m.v. betaler mellem kr. 235,00 og kr. 1.685,00 for at passere broen. Det er åbenlyst, at disse høje takster besværliggør mobiliteten for rigtig mange danskere, ligesom afsætningen af varer fordyres ganske unødigt for virksomhederne.</p>\r\n<p class=\"NormalInd\">Hertil kan lægges den kendsgerning, at såfremt alle indtægter fra Storebæltsbroen siden dens åbning for biltrafik i 1998 var blevet anvendt til afvikling af gæld, ville broen være gældfri længe før den dato i år 2031, som transportministeren senest har nævnt. Derfor mener forslagsstillerne, at man skylder danskerne at fjerne broafgiften, der i dag har karakter af en ekstra bilskat.</p>\r\n<p class=\"NormalInd\">Det foreslås, at den udeblivende omsætning for A/S Storebælt, der følger af en afskaffelse af broafgiften, dækkes af midler, der bliver til rådighed som følge af generelle produktivitetsforbedringer i den offentlige sektor samt en reduktion af erhvervsstøtteordninger eller en anden ikke skatte- eller afgiftsforøgende kilde. På den måde kan A/S Storebælt fortsætte sine aktiviteter (drift, afskrivning, finansielle poster, bidrag til andre trafikprojekter) som hidtil. Dette skal gennemføres i overensstemmelse med EU-retten. Forslaget ændrer med andre ord ikke det økonomiske råderum for A/S Storebælt, da selskabets nuværende indtægter med dette forslag fremover hentes fra staten gennem besparelser i det offentlige i stedet for gennem borgernes betaling, når de passerer broen.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Merete Riisager</span> (LA):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om fjernelse af afgiften for biler m.v. på Storebæltsbroen.</p>\r\n<p class=\"ForslagsNummer\">(Beslutningsforslag nr. B 62)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2014/1 BF 62",
            "stateLabel": "Forkastet",
            "references": [
                {
                    "shortName": "2014/1 BSF 62",
                    "title": "Forslag til folketingsbeslutning om fjernelse af afgiften for biler m.v. på Storebæltsbroen",
                    "presentationName": "Beslutningsforslag som fremsat",
                    "documentTypeId": 480,
                    "documentId": 167908,
                    "eliUri": "/eli/ft/20141BB00062",
                    "externalLink": ""
                },
                {
                    "shortName": "2014/1 BTB 62",
                    "title": "Betænkning over Forslag til folketingsbeslutning om fjernelse af afgiften for biler m.v. på Storebæltsbroen",
                    "presentationName": "Betænkning over beslutningsforslag",
                    "documentTypeId": 500,
                    "documentId": 170652,
                    "eliUri": "/eli/ft/20141DB00951",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20141/beslutningsforslag/b62/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "30/01/2015"
        },
        {
            "displayName": "Accession",
            "displayValue": "20141BB00062"
        },
        {
            "displayName": "Entydig dokumentidentifikation",
            "displayValue": "AX016997"
        },
        {
            "displayName": "Dato for førstegangsindlæggelse",
            "displayValue": "30/01/2015"
        },
        {
            "displayName": "Dato for indlæggelse",
            "displayValue": "30/01/2015"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "62"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}