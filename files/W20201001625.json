{
    "id": 219061,
    "title": "SPS - specialpædagogisk støtte - ombytning af tildelt støtte - er kompenseret - støtte ikke nødvendig",
    "documentTypeId": "240",
    "isSagsforlobPeriodValid": true,
    "shortName": "KEN nr 10016 af 21/12/2020",
    "documentHtml": "<div class=\"bjelke\">Den fulde tekst</div><p class=\"Titel2\">SPS - specialpædagogisk støtte - ombytning af tildelt støtte - er kompenseret - støtte ikke nødvendig</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En ordblind elev på en ungdomsuddannelse var tidligere blevet bevilliget en it-rygsæk med windows-computer som kompensation for sin funktionsnedsættelse, og havde nu ansøgt om at få ombyttet it-rygsækken til en programpakke til sin egen Mac-computer.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Efter reglerne om specialpædagogisk støtte skal elever med en funktionsnedsættelse eller tilsvarende svære vanskeligheder med behov for specialundervisning eller specialpædagogisk bistand i forbindelse med undervisningen have tilbud om specialpædagogisk støtte.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Støtten kan for eksempel være hjælpemidler i form af it-rygsæk.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det er blandt andet en betingelse, at støtten er nødvendig, for at eleven kompenseres for sine vanskeligheder.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I denne sag var støtten ikke nødvendig, da eleven var kompenseret for funktionsnedsættelsen med den allerede tildelte støtte. Der var således ikke længere behov for kompensation.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankenævnet fandt desuden, at det forhold, at eleven tilbød at returnere de tildelte hjælpemidler ikke havde betydning for vurderingen, når styrelsen havde tilbudt eleven den kompensation, som var nødvendig.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Reglerne </span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>Bekendtgørelse af lov om de gymnasiale uddannelser, lovbekendtgørelse nr. 1428 af 28. september 2020:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 61, stk. 1, om, at elever med funktionsnedsættelse eller tilsvarende svære vanskeligheder med behov for specialundervisning eller anden specialpædagogisk støtte i forbindelse med undervisningen skal havde tilbud om støtte.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>\r\n</p>\r\n<p>Eleven havde tidligere søgt og fået bevilliget en it-rygsæk med en Windows-computer. Eleven søgte nu om en programpakke til Mac i stedet. Eleven tilbød at returnere den tildelte it-rygsæk til Windows.</p>\r\n<p>\r\n</p>\r\n<p>Styrelsen for Undervisning og Kvalitet gav afslag på ansøgning om ombytning af støtten, da eleven var kompenseret for sin funktionsnedsættelse med den allerede tildelte støtte.</p>\r\n<p>\r\n</p>\r\n<p>Eleven klagede over afslaget og oplyste, at det var en fejl, at hun i første omgang havde søgt om en it-rygsæk og computer. Hun vidste ikke, at man kunne søge om en it-pakke til sin egen Mac-computer.</p>\r\n<p>\r\n</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n</p>\r\n<p>Ankenævnet for Statens Uddannelsesstøtteordninger fandt, at eleven var kompenseret for sin funktionsnedsættelse ved den allerede bevilligede støtte. Eleven havde derfor ikke ret til at få ombyttet støtten.</p>\r\n<p>\r\n</p>\r\n<p>Ankenævnet for Statens Uddannelsesstøtteordninger stadfæstede derfor styrelsens afgørelse.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi vurderer, at du ikke opfylder betingelserne for ret til den ansøgte specialpædagogiske støtte i form af it-pakke til Mac.</span>\r\n</p>\r\n<p>\r\n</p>\r\n<p>\r\n   <span class=\"Italic Underline\">Funktionsnedsættelse og behov for støtte</span>\r\n</p>\r\n<p>\r\n   <span class=\"Italic\">Vi har lagt til grund, at der er enighed om, at du har en støtteberettigende funktionsnedsættelse, som medfører et behov for støtte for at kunne gennemføre din uddannelse.</span>\r\n</p>\r\n<p>\r\n</p>\r\n<p>\r\n   <span class=\"Italic Underline\">Støtte nødvendig</span>\r\n</p>\r\n<p>\r\n   <span class=\"Italic\">Vi finder dog, at den ansøgte støtte i form af it-pakke til Mac ikke er nødvendig.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi har herved lagt vægt på, at du tidligere er bevilliget en it-startpakke og computer.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi har også lagt vægt på, at der ikke er oplysninger i sagen, der tyder på, at det efter bevillingen er nødvendigt med yderligere eller anden støtte.</span> <span class=\"Italic\">Vi finder således, at du er kompenseret ved den allerede tildelte støtte.</span></p>\r\n<p>\r\n</p>\r\n<p>\r\n   <span class=\"Italic\">Vi bemærker, at det ikke kan tillægges betydning, at du har tilbudt at returnere de bevilgede hjælpemidler, når styrelsen ved sin bevilling har tilbudt dig den støtte, som er nødvendig.</span>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/2020"
        },
        {
            "displayName": "Accession",
            "displayValue": "W20201001625"
        },
        {
            "displayName": "Entydig dokumentidentifikation",
            "displayValue": "CY000908"
        },
        {
            "displayName": "Dato for indlæggelse",
            "displayValue": "22/12/2020"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10016"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "21/12/2020"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "20-44938"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}