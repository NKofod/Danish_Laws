{
    "id": 108326,
    "title": "1996 BTL 84   BETÆNKNING OVER FORSLAG TIL LOV OM ÆNDRING AF LOV OM RADIO- OG   FJERNSYNSVIRKSOMHED (FRIERE ØKONOMISKE RAMMER FOR DR OG TV 2, NETWORKING   M.V.)    NR L 84 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 84",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 84 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om radio- og  \r\n\r\n fjernsynsvirksomhed (Friere økonomiske rammer for DR og TV 2, networking  \r\n\r\n m.v.) <BR>  \r\n\r\n Nr L 84 1996-97, 1. samling </P>  \r\n\r\n<P></P>  \r\n\r\n<P>Afgivet af Kulturudvalget </P>  \r\n\r\n<P></P>  \r\n\r\n<P>Afgivet: 19961212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til kulturministeren, som denne har besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Bak, Inge, repræsentant for diverse lokalradioer, </P>  \r\n\r\n<P>Danmarks Lokal TV-Forening, </P>  \r\n\r\n<P>Det Fælles Lokal TV-nævn for kommunerne i Københavns Amt, </P>  \r\n\r\n<P>Forbrugerrådet, </P>  \r\n\r\n<P>Foreningen af Kommercielle Lokalradio &amp; TV-Stationer, </P>  \r\n\r\n<P>Foreningen af Kommuner i Københavns Amt, </P>  \r\n\r\n<P>Fællesforbundet for Danske Lyttere &amp; Seere, </P>  \r\n\r\n<P>KLF Kirke &amp; Medier, </P>  \r\n\r\n<P>Producenterne, </P>  \r\n\r\n<P>Sammenslutningen af Lokale Radio- og TV-Stationer i Danmark og </P>  \r\n\r\n<P>TV 2 Bornholm. </P>  \r\n\r\n<P>Der er i udvalget enighed om, at de i medieaftalen fastsatte tidspunkter  \r\n\r\n for, hvornår networkingstationer skal stille &#187;vinduer&#171; til rådighed  \r\n\r\n for ikkekommercielle lokal-tv-stationer, bør ændres, således at  \r\n\r\n &#187;vinduerne&#171; placeres kl. 9-10, 17-18 og 23-24. </P>  \r\n\r\n<P>For så vidt angår de to lokal-tv-frekvenser, der er til rådighed i  \r\n\r\n Københavnsområdet, er der i udvalget enighed om, at den ene af frekvenserne  \r\n\r\n skal være en ren networkingkanal, dvs. uden &#187;vinduer&#171; til  \r\n\r\n ikkekommercielle stationer, mens der ikke skal være mulighed for networking  \r\n\r\n på den anden frekvens. Denne frekvens skal anvendes til ikkekommercielt  \r\n\r\n lokal-tv og eventuelt til andre stationer, som ikke ønsker at deltage i  \r\n\r\n networkingsamarbejde. </P>  \r\n\r\n<P>Kulturministeren har over for udvalget tilkendegivet, at reglerne i  \r\n\r\n bekendtgørelsen om lokal radio- og fjernsynsvirksomhed vil blive fastsat i  \r\n\r\n overensstemmelse hermed. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret.</I>  </P>  \r\n\r\n<P> <I>Hanne Andersen (S) fmd.</I> <I>Søren Hansen (S) Eva Fatum (S) Poul  \r\n\r\n Qvist Jørgensen (S) Peder Sass (S) Margrete Auken (SF) Elsebeth Gerner  \r\n\r\n Nielsen (RV) Aage Frandsen (SF) Peter Duetoft (CD) Ester Larsen (V) Helge  \r\n\r\n Sander (V) Lars Løkke Rasmussen (V)</I> nfmd. <I>Hans Christian Schmidt (V)  \r\n\r\n Torben Rechendorff (KF) Agnete Laustsen (KF) Brian Mikkelsen (KF) Poul  \r\n\r\n Nødgaard (DF)</I>  </P>  \r\n\r\n<P>Fremskridtspartiet og Enhedslisten havde ikke medlemmer i udvalget. </P>  \r\n\r\n<P>Ændringsforslag til 2. behandling </P>  \r\n\r\n<P>Af <I>Bent Hindrup Andersen (EL):</I>  </P>  \r\n\r\n<P>Til § 1 <B>1)</B> I det under <I>nr. 2</I> foreslåede <I>§ 4, stk. 3,</I>  \r\n\r\n indsættes efter 1. pkt. som nyt punktum: </P>  \r\n\r\n<P>&#187;Dette gælder også i de tilfælde, hvor et fællesnævn dækker et område  \r\n\r\n med flere frekvenser.&#171; </P>  \r\n\r\n<P> <B>2)</B> I det under <I>nr. 39</I> foreslåede <I>§ 59, stk. 4,</I>  \r\n\r\n indsættes efter 1. pkt. som nyt punktum: </P>  \r\n\r\n<P>&#187;Det fællesnævn, som omfatter kommunerne i Københavns Amt, Københavns  \r\n\r\n Kommune og Frederiksberg Kommune træffer dog afgørelse i sager om ansøgninger  \r\n\r\n om netværkstilladelser i Københavnsområdet.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 For at fastholde &#187;must carry&#171;-forpligtelsen  \r\n\r\n opretholdes der principielt to sendeområder. Ellers er faren efter  \r\n\r\n forslagsstillerens mening, at den frekvens, som har &#187;vinduer&#171; til  \r\n\r\n ikkekommercielt tv, ikke bliver tilgængelig i de områder, der forsynes via  \r\n\r\n kommercielle kabelsystemer. </P>  \r\n\r\n<P>Ændringsforslag til 2. behandling </P>  \r\n\r\n<P>Af <I>kulturministeren</I> : </P>  \r\n\r\n<P>Til titlen <B>3)</B> I titlen indsættes efter  \r\n\r\n &#187;fjernsynsvirksomhed&#171; ordene: &#187;og medieansvarsloven&#171;.  \r\n\r\n</P>  \r\n\r\n<P>Til § 1 <B>4)</B> I den under <I>nr. 47</I> foreslåede affattelse af <I>§  \r\n\r\n 63, stk. 1,</I> udgår <I>3. pkt.</I>  </P>  \r\n\r\n<P> <B>5)</B> I det under <I>nr. 48</I> foreslåede <I>§ 63, stk. 5,</I> udgår  \r\n\r\n i <I>1. pkt.</I> ordene &#187;i overskydende skat&#171;. </P>  \r\n\r\n<P>Bemærkninger </P>  \r\n\r\n<P>Til nr. 3 I lovforslagets § 2 foreslås en ændring af to bestemmelser i  \r\n\r\n medieansvarsloven, hvilket bør fremgå af titlen til lovforslaget. </P>  \r\n\r\n<P>Til nr. 4 og 5 Efter fornyede drøftelser med Hypotekbanken og  \r\n\r\n Justitsministeriet foreslås det, at sidste punktum i lovforslagets affattelse  \r\n\r\n af § 63, stk. 1, udgår: &#187;Hypotekbanken kan endvidere inddrive skyldige  \r\n\r\n beløb ved modregning i overskydende skat.&#171; Endvidere foreslås det, at  \r\n\r\n ordene &#187;i overskydende skat&#171; udgår i § 63, stk. 5. </P>  \r\n\r\n<P>Ved de foreslåede ændringer ophæves begrænsningen i omfanget af adgangen  \r\n\r\n til modregning, idet der ved lovforslagets affattelse alene kunne modregnes i  \r\n\r\n overskydende skat, hvilket ikke har været hensigten. Adgangen til modregning  \r\n\r\n følger af retssædvane, og modregningsadgangen vil herefter generelt omfatte  \r\n\r\n skyldnerens krav på det offentlige, med mindre der er tale om fordringer, der  \r\n\r\n efter deres natur er &#187;øremærkede&#171; til bestemte formål, herunder  \r\n\r\n løn, pensioner, sociale ydelser, visse tilskud m.v. Efter Justitsministeriets  \r\n\r\n cirkulære nr. 186 af 22. november 1983 bør der heller ikke modregnes i  \r\n\r\n skyldnerens krav på det offentlige, hvis skyldnerens krav er af privatretlig  \r\n\r\n karakter. </P>  \r\n\r\n<P>I forbindelse med de ændrede licensbetalingskrav vil Hypotekbanken, der  \r\n\r\n varetager restanceinddrivelsen af licensmidler, få øgede udgifter.  \r\n\r\n Hypotekbanken har skønnet lønudgifterne til at udgøre henholdsvis 1,0 og 1,8  \r\n\r\n mio. kr. i 1997 og 1998 og 1,2 mio. kr. i 1999 og 2000. De øvrige udgifter  \r\n\r\n skønnes at udgøre henholdsvis 0,7 og 1,2 mio. kr. i 1997 og 1998 og 0,8 mio.  \r\n\r\n kr. i 1999 og 2000. </P>  \r\n\r\n<P>Der forudsættes indgået en betalingsaftale mellem Hypotekbanken og  \r\n\r\n Danmarks Radio, hvorefter Hypotekbankens øgede udgifter dækkes af Danmarks  \r\n\r\n Radio. Indtægter og udgifter vil blive optaget på tillægsbevillingsloven for  \r\n\r\n 1997. Fra 1998 og fremover vil indtægter og udgifter blive søgt på de årlige  \r\n\r\n bevillingslove. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder stillet samrådsspørgsmål til kulturministeren, som denne </P>  \r\n\r\n<P>har besvaret mundtligt. </P>  \r\n\r\n<P>Kulturministerens talepapir til brug for besvarelsen af  \r\n\r\n samrådsspørgsmålene er optrykt som bilag til tillægsbetænkningen. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> i  \r\n\r\n den affattelse, hvori det foreligger efter 2. behandling. </P>  \r\n\r\n<P>Hanne Andersen (S) fmd. <I>Søren Hansen (S) Eva Fatum (S) Poul Qvist  \r\n\r\n Jørgensen (S) Peder Sass (S) Margrete Auken (SF) Elsebeth Gerner Nielsen (RV)  \r\n\r\n Aage Frandsen (SF) Peter Duetoft (CD) Ester Larsen (V) Helge Sander (V) Lars  \r\n\r\n Løkke Rasmussen (V)</I> nfmd. <I>Hans Christian Schmidt (V) Torben  \r\n\r\n Rechendorff (KF) Agnete Laustsen (KF) Brian Mikkelsen (KF) Poul Nødgaard (DF)  \r\n\r\n Fremskridtspartiet og Enhedslisten havde ikke medlemmer i udvalget. </I></P>  \r\n\r\n<P> <B>Bilag </B></P>  \r\n\r\n<P>Kulturministerens talepapir til besvarelsen af samrådsspørgsmål: </P>  \r\n\r\n<P> <I>Talepunkter til brug ved samråd i Kulturudvalget den 18. december 1996  \r\n\r\n om L 84, forslag til lov om ændring af radio- og fjernsynsloven </I></P>  \r\n\r\n<P>Spørgsmål A: </P>  \r\n\r\n<P>&#187;Hvad kan ministeren oplyse om salg af sendetilladelser/-tid, og hvad  \r\n\r\n kan der gøres for at forhindre dette?&#187; </P>  \r\n\r\n<P>Jeg har i min besvarelse af spørgsmål nr. 28 fra udvalget redegjort for de  \r\n\r\n formelle regler omkring salg af sendetid. </P>  \r\n\r\n<P>Ifølge de gældende regler kan der i lokal radio og tv ske salg af sendetid  \r\n\r\n til ikke-kommercielle foretagender. </P>  \r\n\r\n<P>De lokale nævn har imidlertid mulighed for - i forbindelse med udstedelsen  \r\n\r\n af en tilladelse - bl.a. at stille vilkår om, at sendetiden ikke kan sælges  \r\n\r\n eller på anden måde overdrages til andre tilladelseshavere. </P>  \r\n\r\n<P>En tilladelseshaver har således ikke uden videre ret til at afstå sin  \r\n\r\n sendetid til andre tilladelseshavere på samme kanal. </P>  \r\n\r\n<P>Selv om et lokalt nævn ikke har stillet vilkår om, at sendetiden ikke kan  \r\n\r\n sælges eller på anden måde overdrages til andre tilladelseshavere, kan en  \r\n\r\n tilladelseshaver ikke lovligt overdrage hele sendetiden, idet det i medfør af  \r\n\r\n lovens § 50 og den praksis, der er anlagt i forbindelse med kravet om  \r\n\r\n selvstændig udøvelse af programvirksomheden, er forudsat, at en  \r\n\r\n tilladelseshaver såvel formelt som reelt udøver sin bestemmelsesret over  \r\n\r\n programvirksomheden. </P>  \r\n\r\n<P>En tilladelseshaver, der sælger eller på anden måde overdrager en del af  \r\n\r\n sendetiden til andre, vil fortsat være ansvarlig for, at virksomheden udøves  \r\n\r\n inden for rammerne af radio- og fjernsynsloven. </P>  \r\n\r\n<P>Jeg forstår, at udvalgets interesse for dette spørgsmål bl.a. skyldes, at  \r\n\r\n det under folketingsbehandlingen af lovforslaget er blevet nævnt, at en  \r\n\r\n enkelt af de nuværende tilladelseshavere i Københavnsområdet ønsker at sælge  \r\n\r\n sin sendetid for et millionbeløb til en networking-station i forbindelse med  \r\n\r\n overgangen til de nye vilkår. </P>  \r\n\r\n<P>Det vil efter min opfattelse være i strid med intentionerne bag loven og  \r\n\r\n bag nyordningen, hvis en tilladelseshaver stiller krav om betaling i  \r\n\r\n forbindelse med overgang til nyordningen. </P>  \r\n\r\n<P>Så vidt jeg er orientereet, drejer det sig i den konkrete sag imidlertid  \r\n\r\n<I>ikke om salg af sendetid i almindelig forstand,</I> men om, at de  \r\n\r\n lokal-tv-stationer, som i øjeblikket har tilladelse til at sende på kanal 60  \r\n\r\n i Københavns Amt, er i færd med at forhandle internt om overgangen til de nye  \r\n\r\n vilkår. </P>  \r\n\r\n<P>Det drejer sig med andre ord om, at de nuværende tilladelseshavere er i  \r\n\r\n færd med at aftale betingelserne for eventuel deltagelse i  \r\n\r\n networking-stationen. Sådanne interne forhandlinger har jeg hverken mulighed  \r\n\r\n for eller lyst til at blande mig i. </P>  \r\n\r\n<P>I henhold til <I>§ 44, stk. 7,</I> i det fremsatte lovforslag skal de  \r\n\r\n lokale nævn godkende, at de nuværende tilladelseshavere overgår til de nye  \r\n\r\n vilkår for resten af indeværende tilladelsesperiode. </P>  \r\n\r\n<P>I henhold til <I>§ 6, stk. 2, nr. 12,</I> i den gældende bekendtgørelse om  \r\n\r\n lokal radio og tv skal de lokale nævn i forbindelse med ansøgning om  \r\n\r\n tilladelse til lokal programvirksomhed have en beskrivelse af eksisterende og  \r\n\r\n planlagte samarbejdsforhold med andre ansøgere, tilladelseshavere eller  \r\n\r\n udenforstående foretagender. Eventuelle samarbejdsaftaler skal vedlægges  \r\n\r\n ansøgningen. </P>  \r\n\r\n<P>De lokale nævn kan kræve de oplysninger, der findes nødvendige for at  \r\n\r\n behandle ansøgningen. Såfremt nævnet ikke kan få tilstrækkelige oplysninger,  \r\n\r\n kan der gives afslag på ansøgningen. </P>  \r\n\r\n<P>Jeg er villig til i den nye bekendtgørelse om lokal radio og tv - som skal  \r\n\r\n træde i kraft 1. januar - at præcisere bestemmelsen om indsendelse af  \r\n\r\n eventuelle samarbejdsaftaler, således at den også kommer til at omfatte  \r\n\r\n aftaler mellem de nuværende tilladelseshavere i forbindelse med ansøgning om  \r\n\r\n at overgå til de nye vilkår. </P>  \r\n\r\n<P>Hermed skulle det være muligt for de lokale nævn at få indsigt i, om der  \r\n\r\n bliver stillet urimelige krav fra enkelte af de nuværende tilladelseshavere i  \r\n\r\n forbindelse med overgang til nyordningen. Hvis der er noget i aftalen, som er  \r\n\r\n i strid med loven eller lovens intentioner, kan nævnet efter omstændighederne  \r\n\r\n undlade at imødekomme ansøgningen. </P>  \r\n\r\n<P>Jeg må imidlertid fastholde, at de nuværende tilladelseshavere på en  \r\n\r\n frekvens skal være enige om at overgå til de nye vilkår, hvis der skal være  \r\n\r\n mulighed for networking på den pågældende frekvens i indeværende  \r\n\r\n tilladelsesperiode. Hvis der ikke er enighed, må man vente, til alle  \r\n\r\n nuværende tilladelser udløber. </P>  \r\n\r\n<P> <I>Spørgsmål B:</I>  </P>  \r\n\r\n<P>&#187;Ministeren bedes nærmere redegøre for, hvorfor Kulturministeriet  \r\n\r\n ikke skønner, at det er nødvendigt at indføre &#187;must carry&#171;-regler  \r\n\r\n for Københavnsområdet med henblik på at sikre fordelingen af begge kanaler i  \r\n\r\n fællesantenneanlæg, og hvad ministeren mener, der evt. bør gøres, hvis den  \r\n\r\n ene af de to kanaler i Københavnsområdet bliver fravalgt i  \r\n\r\n fællesantenneanlæggene.' </P>  \r\n\r\n<P>Spørgsmålet om eventuel ændring af &#187;must carry&#171;-reglerne for  \r\n\r\n lokal-tv i Københavnsområdet, således at begge lokal-tv-frekvenser bliver  \r\n\r\n omfattet af forpligtelsen, har været indgående drøftet med ordførerne for  \r\n\r\n partierne bag medieaftalen. </P>  \r\n\r\n<P>Det er Kulturministeriets opfattelse, at der ikke på nuværende tidspunkt  \r\n\r\n er behov for at ændre den gældende &#187;must carry&#171;-regel, for så vidt  \r\n\r\n angår lokal-tv i Københavnsområdet. </P>  \r\n\r\n<P>Baggrunden herfor er, at Tele Danmarak Kabel-TV - som er den dominerende  \r\n\r\n programdistributør - i øjeblikket fordeler begge kanaler i hele  \r\n\r\n Københavnsområdet. </P>  \r\n\r\n<P>I Københavns Kommune og Frederiksberg Kommune fordeles kanal 23 som  \r\n\r\n &#187;must carry&#171;-kanal, medens kanal 60 - dvs. Kanal 2 - fordeles,  \r\n\r\n fordi brugerne efterspørger denne kanal. I Københavns Amt er situationen  \r\n\r\n omvendt. </P>  \r\n\r\n<P>Det er ministeriets forventning, at der - også efter nyordningen - fortsat  \r\n\r\n vil være efterspørgsel efter begge kanaler. Der skønnes således ikke på  \r\n\r\n nuværende tidspunkt at være behov for at gennemføre særlige &#187;must  \r\n\r\n carry&#171;-regler for Københavnsområdet med henblik på at sikre fordelingen  \r\n\r\n af begge kanaler i fællesantenneanlæg. </P>  \r\n\r\n<P>Skulle det vise sig, at den ene af de to kanaler i Københavnsområdet i  \r\n\r\n større omfang fravælges af de tilsluttede husstande, er jeg villig til -  \r\n\r\n efter forhandling med partierne bag den mediepolitiske aftale - at overveje  \r\n\r\n en ændring af reglerne, således at begge kanaler bliver omfattet af  \r\n\r\n &#187;must carry&#171;-forpligtelsen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/01/1997"
        },
        {
            "displayName": "Accession",
            "displayValue": "199614K00084"
        },
        {
            "displayName": "Entydig dokumentidentifikation",
            "displayValue": "CL007462"
        },
        {
            "displayName": "Dato for førstegangsindlæggelse",
            "displayValue": "14/01/1997"
        },
        {
            "displayName": "Dato for indlæggelse",
            "displayValue": "14/01/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "84"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}