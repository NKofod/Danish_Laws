{
    "id": 153584,
    "title": "Ankestyrelsens principafgørelse 10-12 om arbejdsskade - hjælpemidler - fremtidige udgifter - Fastsaettelse af engangsbeloeb til individuelt tilpassede sko_skoindlaeg",
    "documentTypeId": "240",
    "isSagsforlobPeriodValid": true,
    "shortName": "KEN nr 9952 af 03/01/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 10-12 om arbejdsskade - hjælpemidler - fremtidige udgifter - Fastsaettelse af engangsbeloeb til individuelt tilpassede sko_skoindlaeg</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet tre sager principielt om fremtidige behandlingsudgifter til individuelt tilpasset fodtøj.</p>\r\n   <p class=\"TekstGenerel\">Vi fandt i alle sagerne, at sikrede havde behov for to specialfremstillede par sko/skoindlæg årligt resten af livet for at mindske arbejdsskadens følger. De sikredes varige behov for sko/skoindlæg til arbejde og fritid og det meget skiftende klima i Danmark bevirkede, at vi mente, at to par sko/skoindlæg årligt var nødvendige.</p>\r\n   <p class=\"TekstGenerel\">Sag nr. 1 (8-12): Arbejdsskadestyrelsen mente, at den Keller operation, som sikrede havde gennemgået, gjorde, at sikrede ikke havde behov for specialfremstillede sko. Det var vi ikke enige i.</p>\r\n   <p class=\"TekstGenerel\">Sikrede havde haft et langt behandlingsforløb med flere operationer med varige følger i form af dårlig gangafvikling og smerter. Vi mente, at de specialfremstillede sko kunne bedre sikredes gang og mindske smerterne.</p>\r\n   <p class=\"TekstGenerel\">Sag nr. 2 (9-12): Arbejdsskadestyrelsen havde tilkendt sikrede et par sko hvert andet år. Vi vurderede, at sikrede, som havde fået amputeret 2. tå på venstre fod og som havde smerter fra de andre tæer, havde brug for individuelt tilpassede sko. Vi vurderede, at to par om året er nødvendigt, da sikrede både skal have sko til arbejde og fritid.</p>\r\n   <p class=\"TekstGenerel\">Sag nr. 3 (10-12): Arbejdsskadestyrelsen havde givet dækning af udgifter til skoindlæg for en periode pået år. De havde samtidig givet afslag på dækning af udgifter til sko under henvisning til, at disse ikke var individuelt tilpassede. Vi fandt, at sikrede havde et varigt behov for specialfremstillede skoindlæg svarende tilto skoindlæg om året. Vi anså herefter behovet for specialfremstillet fodtøj for dækket. Der ville derfor ikke kunne ske efterfølgende dækning af specialfremstillede sko.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 15, stk_3 og § 27, stk_4</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse om, hvorvidt du har ret til dækning af udgifter til hjælpemidler som følge af anerkendt ulykke den 15. april 2009, hvor du pådrog dig et brud på højre ankelled.</p>\r\n<p>Resultatet er</p>\r\n<p>• Du har fremover ret til dækning af udgifter til 2 stk. specialfremstillede skoindlæg om året</p>\r\n<p>• Du har ikke ret til dækning af udgifter til sko</p>\r\n<p>Vi er således delvist kommet til samme resultat som Arbejdsskadestyrelsen for så vidt angår spørgsmålet om dækning af udgifter til skoindlæg, mens vi er kommet til samme resultat som Arbejdsskadestyrelsen for så vidt angår spørgsmålet om dækning af udgifterne sko.</p>\r\n<p>Der var enighed på mødet.</p>\r\n<p>Du vil høre fra Arbejdsskadestyrelsen, som vil beregne det nye beløb til dækning af skoindlæg samt vil sørge for, at beløbet bliver udbetalt som et engangsbeløb.</p>\r\n<p>Arbejdsskadestyrelsen ses ikke at have forholdt sig til det i klagen anførte vedrørende udgifterne til smertestillende medicin. Vi anmoder derfor Arbejdsskadestyrelsen om, som 1. instans, at forholde sig til, hvorvidt disse udgifter kan dækkes efter loven.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>SKOINDLÆG</p>\r\n<p>Vi vurderer, at du som følge af arbejdsskaden har et varigt behov for specialfremstillede skoindlæg. Vi vurderer, at du fremover har behov for 2 skoindlæg om året.</p>\r\n<p>Vi har lagt vægt på, at indlæggene er nødvendige grundet din ankelskade, som er en følge af arbejdsskaden. Der er tale om individuelt specialfremstillede hjælpemidler, der forbedrer din ankel, som du fik beskadiget ved arbejdsskaden.</p>\r\n<p>Fremtidige udgifter til hjælpemidler kan betales, hvis hjælpemidlet er nødvendig som følge af arbejdsskaden. Udgifterne betales som et engangsbeløb. Ved fremtidige udgifter udgør beløbet den forventede gennemsnitlige årlige udgift ganget med kapitaliseringsfaktoren for erstatning for tab af erhvervsevne.</p>\r\n<p>Det fremgår af sagen, at du ved ulykken den 15. april 2009 pådrog dig et kompliceret højresidigt ankelbrud, hvor det ved operation ikke har været muligt at rekonstruere fodgaflen fuldt ud. Som følge heraf har du fået fremstillet 3 skoindlæg efter afstøbning samt købt 3 par sko gennem Sahva.</p>\r\n<p>Da vi vurderer, at der er tale om permanente udgifter, udgør beløbet den</p>\r\n<p>forventede, gennemsnitlige årlige udgift ganget med den kapitaliseringsfaktor, der</p>\r\n<p>er fastsat i medfør af § 27, stk. 4, for tab af erhvervsevne.</p>\r\n<p>Vi bemærker, at vi herefter anser behovet for specialfremstillet fodtøj for dækket.</p>\r\n<p>Du kan således ikke efterfølgende også få dækket udgifter til specialfremstillede sko, da vi anser dig for fuldt kompenseret med det tilkendte beløb.</p>\r\n<p>Vi bemærker i den forbindelse, at vi ikke anser det for nødvendigt både at anvende specialfremstillede</p>\r\n<p>skoindlæg og specialfremstillede sko.</p>\r\n<p>SKO</p>\r\n<p>Vi vurderer, at udgifterne til sko ikke kan dækkes.</p>\r\n<p>Vi har lagt vægt på, at der ikke er tale om individuelt specialfremstillede hjælpemidler. Du kan således ikke få dækket dine udgifter hertil, idet almindelige sko principielt ikke betales.</p>\r\n<p>Fremtidige udgifter til hjælpemidler kan betales, hvis hjælpemidlet er nødvendig som følge af arbejdsskaden. Udgifterne betales som et engangsbeløb. Ved fremtidige udgifter udgør beløbet den forventede gennemsnitlige årlige udgift ganget med kapitaliseringsfaktoren for erstatning for tab af erhvervsevne.</p>\r\n<p>En person fra en virksomhed, som fremstiller individuelt tilpasset fodtøj, har den 25. marts 2011 telefonisk oplyst, at der ikke er tale om håndsyede sko, og at der er tale om samme skostørrelse, som i øvrigt fås i 3-4 vidder. X mener dog, at der også var tale om samme vidde på skoene. DaX ikke selv har haft kontakten med dig, turde han ikke sige, hvorvidt hans tidligere kollega måske havde ”pillet” lidt ved skoene.</p>\r\n<p>Forbundet har i brev af 4. april 2011 oplyst, at dine sko på både højre og venstre fod er størrelse 44 ½, og at de således ikke har forskellig størrelse, som tidligere oplyst. Din normale skostørrelse er størrelse 44, hvorfor venstre sko er ½ nummer for stor. Højre sko er helt sikkert tilpasset, da skoene klart har forskellig vidde.</p>\r\n<p>Oplysningerne fremgår særligt af ortopædisk speciallægeerklæring af 4. juni 2010 fra speciallæge samt fremsendte kvittering modtaget i Arbejdsskadestyrelsen den 12. januar 2011.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Forbundet mener, at du skal have dækket fremtidige behandlingsudgifter ud over et år. Udgifterne til skoene skal også dækkes, da du ændrer på dem, så de bliver bredere, og da der er tale om 2 forskellige skostørrelser. Så selvom skoene ikke er håndsyede, bør de dækkes.</p>\r\n<p>Forbundet mener også, at fremtidige udgifter til medicin bør dækkes, da du dagligt indtager en del smertestillende medicin i form af Panodiler, Glucosamin samt Diclofenac.</p>\r\n<p>Vi bemærker, at det anførte er indgået ved vores behandling af sagen. Vi henviser til vores begrundelse for afgørelsen.</p>\r\n<p>Vi bemærker også, at Arbejdsskadestyrelsen ikke ses at have forholdt sig til det i klagen anførte vedrørende udgifterne til smertestillende medicin. Vi anmoder derfor Arbejdsskadestyrelsen om, som 1. instans, at forholde sig til, hvorvidt disse udgifter kan dækkes efter loven.</p>\r\n<p>Efter sagens oversendelse til os har du den 23. marts 2011 telefonisk meddelt os, at du har fået tilkendt førtidspension, og at jobcentret har indsendt oplysninger herom til Arbejdsskadestyrelsen.</p>\r\n<p>Vi bemærker, at disse oplysninger ikke har betydning for nærværende sag.</p>\r\n<p>Vi har også modtaget breve af 13. april 2011 og af 28. april 2011 fra Forbundet vedlagt korrespondance mellem dig og den virksomhed, som fremstiller individuelt tilpasset fodtøj. Det anføres her, at dine gener muligvis kan løses med en benskinne og ortopædisk fodtøj.</p>\r\n<p>Vi bemærker, at disse oplysninger ikke fører til en ændret begrundelse. Vi gør opmærksom på, at såfremt der på et tidspunkt foreligger dokumentation for, at du har haft udgifter til en benskinne, har du mulighed for at søge disse udgifter dækket via kontakt til Arbejdsskadestyrelsen.</p>\r\n<p>For så vidt angår det anførte vedrørende ortopædisk fodtøj henviser vi til ovenstående begrundelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20120995225"
        },
        {
            "displayName": "Entydig dokumentidentifikation",
            "displayValue": "BS006386"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9952"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "03/01/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1203572-11"
        },
        {
            "displayName": "Stikord",
            "displayValue": "10-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}