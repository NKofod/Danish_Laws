{
    "id": 4221,
    "title": "Voldgiftssag afgjort af Voldgiftsnævnet for Bygge- og Anlægsvirksomhed.",
    "documentTypeId": "230",
    "isSagsforlobPeriodValid": true,
    "shortName": "AFG nr 11695 af 11/10/2000",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Der var mellem parterne i denne sag indg&aring;et aftale om, at klager som  \r\n\r\n totalr&aring;dgiver skulle lave arkitekt- og ingeni&oslash;rarbejde for  \r\n\r\n indklagede ved opf&oslash;relsen af et beboelseskompleks med dertil  \r\n\r\n h&oslash;rende anl&aelig;gsarbejder.</P>  \r\n\r\n<P>Denne tvist vedr&oslash;rer bl.a. sp&oslash;rgsm&aring;let om, hvorvidt  \r\n\r\n klager som r&aring;dgiver er ansvarlig for fejlberegning af  \r\n\r\n anl&aelig;gstilskud til fjernvarme og vand.</P>  \r\n\r\n<P>Klager udtaler, at der blev indg&aring;et aftale mellem klager og  \r\n\r\n indklagede i september, men at klager startede tidligere, formentlig i juli.  \r\n\r\n Klager har derfor ikke haft noget at g&oslash;re med udarbejdelsen af  \r\n\r\n skemaerne A og B som indeholder de omtvistede beregninger, da disse allerede  \r\n\r\n forel&aring; inden klagers start. Klager udtaler derudover, at  \r\n\r\n tilslutningsafgiften ikke har noget at g&oslash;re med liciteringen eller  \r\n\r\n tilbudsindhentningen, det er en bygherreudgift.</P>  \r\n\r\n<P>Indklagede udtaler, at klager overtog r&aring;dgivningen fra april og at  \r\n\r\n det var klager der indhentede oplysninger om tilslutningsafgiften.</P>  \r\n\r\n<P>Voldgiftsretten udtaler, at r&aring;dgivningsaftalen er indg&aring;et i  \r\n\r\n september og klager derudover har arbejdet fra juli m&aring;ned. Indklagede  \r\n\r\n m&aring; herefter bevise at arbejdet startede tidligere. Derudover er det  \r\n\r\n udokumenteret, at en af klagers ansatte skulle have godkendt beregningen af  \r\n\r\n tilslutningsafgiften.</P>  \r\n\r\n<P>Da indklagede ikke har bevist, at der foreligger et ansvarsgrundlag kan  \r\n\r\n indklagedes modkrav ikke tages til f&oslash;lge.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Voldgiftssag afgjort af Voldgiftsn&aelig;vnet  \r\n\r\n for Bygge- og Anl&aelig;gsvirksomhed.</P>  \r\n\r\n</FONT>  \r\n\r\n<P>&nbsp;</P>  \r\n\r\n<I><P ALIGN=\"CENTER\">Vedr&oslash;rer totalr&aring;dgivning.</P>  \r\n\r\n</I>  \r\n\r\n<P ALIGN=\"JUSTIFY\">Ved klageskrift af 20. maj 1999 har klager indklaget  \r\n\r\n indklagede for en i henhold til \"Regler for behandling af sager ved  \r\n\r\n Voldgiftsretten for bygge- og anl&aelig;gsvirksomhed\" nedsat voldgiftsret  \r\n\r\n best&aring;ende af t&oslash;mrermester Poul-Erik Pedersen, arkitekt m.a.a.  \r\n\r\n Lars M&oslash;ller og landsdommer Knud A. Knudsen, sidstn&aelig;vnte som  \r\n\r\n rettens formand.</P>  \r\n\r\n<P ALIGN=\"JUSTIFY\">Vedr&oslash;rende en del af klagerens krav blev der  \r\n\r\n indg&aring;et forlig under et m&oslash;de i voldgiftsretten den 7. august  \r\n\r\n 2000.</P>  \r\n\r\n<P ALIGN=\"JUSTIFY\">For s&aring; vidt ang&aring;r den resterende del af kravet  \r\n\r\n har klageren nedlagt p&aring;stand om, at indklagede skal betale 453.749,01  \r\n\r\n kr. (inkl. moms) med rente 1 % pr. p&aring;begyndt m&aring;ned</P>  \r\n\r\n<P ALIGN=\"JUSTIFY\">Af 136.859,38 kr. fra den 1. december 1996,</P>  \r\n\r\n<P ALIGN=\"JUSTIFY\">af 270.000,00 kr. fra den f&oslash;rste april 1997,</P>  \r\n\r\n<P ALIGN=\"JUSTIFY\">af 45.000,00 kr. fra den 1. august 1998 og</P>  \r\n\r\n<P ALIGN=\"JUSTIFY\">af 1.889,63 kr. fra den 1. juni 1999, alt til betaling  \r\n\r\n sker.</P>  \r\n\r\n<P ALIGN=\"JUSTIFY\">Indklagede har p&aring;st&aring;et frifindelse,  \r\n\r\n subsidi&aelig;rt mod betaling af et mindre bel&oslash;b. Indklagedes  \r\n\r\n synspunkt er, at man har et modkrav, der overstiger eller &aelig;kvivalerer  \r\n\r\n klagerens krav.</P>  \r\n\r\n<P ALIGN=\"JUSTIFY\">Den 19. september 1996 blev der mellem parterne  \r\n\r\n vedr&oslash;rende byggeriet indg&aring;et aftale om teknisk r&aring;dgivning  \r\n\r\n og bistand vedr&oslash;rende arkitekt- og ingeni&oslash;rarbejdet ved  \r\n\r\n opf&oslash;relsen af 10 almennyttige lejligheder, 10 andelsboliger og et  \r\n\r\n center og endvidere n&oslash;dvendige anl&aelig;gsarbejder,  \r\n\r\n haveanl&aelig;gget samt f&aelig;lles P-plads. Opgaven skulle l&oslash;ses  \r\n\r\n p&aring; basis af det af en nedsat gruppe udarbejdede tegningsmateriale samt  \r\n\r\n de &aelig;ndringer, som myndigheder, bygherrer/totalentrepren&oslash;r  \r\n\r\n m&aring;tte kr&aelig;ve for udstedelse af byggetilladelse,  \r\n\r\n bygherre&oslash;nsker og totalentrepren&oslash;r&oslash;nsker inden  \r\n\r\n udbud.</P>  \r\n\r\n<P ALIGN=\"JUSTIFY\">I afsnittet om arkitekt og ingeni&oslash;rens ydelser  \r\n\r\n hedder det bl.a.:</P>  \r\n\r\n<P ALIGN=\"JUSTIFY\">\"Klager indhenter oplysninger om tilslutningsafgifter m.v.  \r\n\r\n fra forsyningsselskaber og &oslash;vrige offentlige myndigheder,  \r\n\r\n s&aring;ledes at de &oslash;konomiske konsekvenser af myndighedernes krav er  \r\n\r\n indarbejdet i projektet inden licitationen.</P>  \r\n\r\n<P ALIGN=\"JUSTIFY\"> ..\"</P>  \r\n\r\n<P ALIGN=\"JUSTIFY\">Ydelserne omfatter endvidere bl.a. \"Dispositionsforslag  \r\n\r\n (er udf&oslash;rt af arkitekt\" og \"Myndighedsprojekt med alle ydelser,  \r\n\r\n herunder jordarbejde, bel&aelig;gningsarbejde ..ekstrafundering (p&aelig;le  \r\n\r\n ..\"</P>  \r\n\r\n<P ALIGN=\"JUSTIFY\">Arbejdet omfattede <U>ikke</U> :</P>  \r\n\r\n<P ALIGN=\"JUSTIFY\">\"Udarbejdelse af detailprojekt for overbygning.  \r\n\r\n (Yderv&aelig;gge, b&aelig;rende og ikke b&aelig;rende indvendige  \r\n\r\n skillev&aelig;gge, etageadskillelse, tagkonstruktion samt tilh&oslash;rende  \r\n\r\n statiske beregninger).</P>  \r\n\r\n<P ALIGN=\"JUSTIFY\">Tryk af tegninger og fagbeskrivelser m.v.</P>  \r\n\r\n<P ALIGN=\"JUSTIFY\">Byggeregnskab og byggeadministration</P>  \r\n\r\n<P ALIGN=\"JUSTIFY\">Byggeledelse</P>  \r\n\r\n<P ALIGN=\"JUSTIFY\">Fagtilsyn\"</P>  \r\n\r\n<P ALIGN=\"JUSTIFY\">Som indklagedes ydelser er anf&oslash;rt:</P>  \r\n\r\n<P ALIGN=\"JUSTIFY\">\"Landinspekt&oslash;rarbejde, geotekniske  \r\n\r\n unders&oslash;gelser, alle juridiske dokumenter, &oslash;konomisk styring og  \r\n\r\n kontrol, kontraktforhandling og kontrahering.</P>  \r\n\r\n<P ALIGN=\"JUSTIFY\">Etablering af all-risk-forsikring for byggeriet\"</P>  \r\n\r\n<P ALIGN=\"JUSTIFY\">Aftalen indeholder bestemmelser om betaling i tre rater og  \r\n\r\n om, at betaling p&aring; grundlag af faktura er l&oslash;bende m&aring;ned +  \r\n\r\n 30 dage, og at efter forfald till&aelig;gges renter 1 % pr. m&aring;ned fra  \r\n\r\n forfaldsdato. R&aring;dgiverne skulle tegne og betale objektforsikring.</P>  \r\n\r\n<P ALIGN=\"JUSTIFY\">De tre f&oslash;rste poster i klagerens krav er kravet for  \r\n\r\n betaling af de tre rater i henhold til fremsendte fakturaer. Den fjerde post  \r\n\r\n vedr&oslash;rer d&aelig;kning af udl&aelig;g til kopiering af tegninger.</P>  \r\n\r\n<P ALIGN=\"JUSTIFY\">Indklagede har opgjort sit modkrav s&aring;ledes:</P>  \r\n\r\n<TABLE CELLSPACING=0 BORDER=0 CELLPADDING=4 WIDTH=505>  \r\n\r\n<TR><TD WIDTH=\"8%\" VALIGN=\"TOP\">  \r\n\r\n<P ALIGN=\"JUSTIFY\">1.</TD>  \r\n\r\n<TD WIDTH=\"67%\" VALIGN=\"TOP\">  \r\n\r\n<P ALIGN=\"JUSTIFY\">P&aelig;leramning, b&aelig;reevne eftervist af anden  \r\n\r\n tekniker</TD>  \r\n\r\n<TD WIDTH=\"24%\" VALIGN=\"TOP\">  \r\n\r\n<P ALIGN=\"RIGHT\">Kr.     9.750,00</TD>  \r\n\r\n</TR>  \r\n\r\n<TR><TD WIDTH=\"8%\" VALIGN=\"TOP\">  \r\n\r\n<P ALIGN=\"JUSTIFY\">2.</TD>  \r\n\r\n<TD WIDTH=\"67%\" VALIGN=\"TOP\">  \r\n\r\n<P ALIGN=\"JUSTIFY\">Objektforsikring ikke tegnet af klager</TD>  \r\n\r\n<TD WIDTH=\"24%\" VALIGN=\"TOP\">  \r\n\r\n<P ALIGN=\"RIGHT\">Kr.     5.050,00</TD>  \r\n\r\n</TR>  \r\n\r\n<TR><TD WIDTH=\"8%\" VALIGN=\"TOP\">  \r\n\r\n<P ALIGN=\"JUSTIFY\">3.</TD>  \r\n\r\n<TD WIDTH=\"67%\" VALIGN=\"TOP\">  \r\n\r\n<P ALIGN=\"JUSTIFY\">Anl&aelig;gstilskud, fjernvarme (fejlberegning)</TD>  \r\n\r\n<TD WIDTH=\"24%\" VALIGN=\"TOP\">  \r\n\r\n<P ALIGN=\"RIGHT\">Kr. 169.874,75</TD>  \r\n\r\n</TR>  \r\n\r\n<TR><TD WIDTH=\"8%\" VALIGN=\"TOP\">  \r\n\r\n<P ALIGN=\"JUSTIFY\">4.</TD>  \r\n\r\n<TD WIDTH=\"67%\" VALIGN=\"TOP\">  \r\n\r\n<P ALIGN=\"JUSTIFY\">Anl&aelig;gstilskud, vand (fejlberegning)</TD>  \r\n\r\n<TD WIDTH=\"24%\" VALIGN=\"TOP\">  \r\n\r\n<P ALIGN=\"RIGHT\">Kr. 259.941,17</TD>  \r\n\r\n</TR>  \r\n\r\n<TR><TD WIDTH=\"8%\" VALIGN=\"TOP\">  \r\n\r\n<P ALIGN=\"JUSTIFY\">5.</TD>  \r\n\r\n<TD WIDTH=\"67%\" VALIGN=\"TOP\">  \r\n\r\n<P ALIGN=\"JUSTIFY\">Anl&aelig;g af stiarealer jf. byggetilladelse</TD>  \r\n\r\n<TD WIDTH=\"24%\" VALIGN=\"TOP\">  \r\n\r\n<U><P ALIGN=\"RIGHT\">Kr. 103.750,00</U></TD>  \r\n\r\n</TR>  \r\n\r\n<TR><TD WIDTH=\"8%\" VALIGN=\"TOP\">&nbsp;</TD>  \r\n\r\n<TD WIDTH=\"67%\" VALIGN=\"TOP\">  \r\n\r\n<P ALIGN=\"JUSTIFY\">I alt</TD>  \r\n\r\n<TD WIDTH=\"24%\" VALIGN=\"TOP\">  \r\n\r\n<U><P ALIGN=\"RIGHT\">Kr. 548.365,92</U></TD>  \r\n\r\n</TR>  \r\n\r\n</TABLE>  \r\n\r\n<OL>  \r\n\r\n<B><U><P ALIGN=\"JUSTIFY\"><LI>P&aelig;leramning</B> </U>vedr&oslash;rer en  \r\n\r\n faktura, som indklagede har betalt for kontrolberegning af rammeresultaterne  \r\n\r\n i anledning af et krav fra bygherrens r&aring;dgiver om foretagelse af en  \r\n\r\n s&aring;dan kontrol. Det fremg&aring;r af denne kontrolberegning af 7. juli  \r\n\r\n 1997 (bilag 16), at kravet til n&oslash;dvendig regningsm&aelig;ssig  \r\n\r\n b&aelig;reevne for p&aelig;lene generelt var opfyldt, bortset fra to. Der  \r\n\r\n kunne dog forventes st&oslash;rre faktiske b&aelig;reevner end de beregnede,  \r\n\r\n og at den faktiske sikkerhed skulle vurderes p&aring; grundlag af  \r\n\r\n totalsikkerheden.</LI></P>  \r\n\r\n<P ALIGN=\"JUSTIFY\">Klageren havde i skrivelse af 15. november 1996 (bilag 26)  \r\n\r\n erkendt, at enkelte p&aelig;le ikke havde den forn&oslash;dne b&aelig;reevne,  \r\n\r\n men med samme begrundelse som anf&oslash;rt i kontrolberegningen gjort  \r\n\r\n g&aelig;ldende, at den samlede b&aelig;reevne ville v&aelig;re  \r\n\r\n tilstr&aelig;kkelig. Geoteknisk Institut var i en rapport af den 13. december  \r\n\r\n 1996 kommet til i det v&aelig;sentlige samme konklusion (bilag 28).</P>  \r\n\r\n<B><U><P ALIGN=\"JUSTIFY\"><LI>Objektforsikring.</LI></P>  \r\n\r\n</B>  \r\n\r\n</U><P ALIGN=\"JUSTIFY\">Klageren har tegnet objektforsikring den 21. februar  \r\n\r\n 1997 (bilag 31). Indklagede g&oslash;r g&aelig;ldende, at klageren, som det  \r\n\r\n fremg&aring;r bl.a. af byggem&oslash;dereferat nr. 6 (bilag H), havde  \r\n\r\n p&aring;taget sig at s&oslash;rge for, at bygherrens r&aring;dgiver blev  \r\n\r\n omfattet af klagerens objektforsikring. Da det ikke skete, skal klageren  \r\n\r\n betale udgiften til en s&aring;dan forsikring (bilag &Oslash;).</P>  \r\n\r\n<B><U><P ALIGN=\"JUSTIFY\"><LI>Anl&aelig;gstilskud, fjernvarme.</LI></P>  \r\n\r\n</B>  \r\n\r\n</U><P ALIGN=\"JUSTIFY\">Bel&oslash;bet udg&oslash;r differencen mellem det  \r\n\r\n faktisk betalte tilslutningsbidrag (bilag T) og det p&aring; skema A og B  \r\n\r\n opf&oslash;rte (bilag P, Q, S og U).</P>  \r\n\r\n<B><U><P ALIGN=\"JUSTIFY\"><LI>Anl&aelig;gstilskud, vand.</LI></P>  \r\n\r\n</B>  \r\n\r\n</U><P ALIGN=\"JUSTIFY\">Bel&oslash;bet udg&oslash;r differencen mellem den  \r\n\r\n faktisk betalte tilslutningsafgift (bilag R) og den p&aring; skema A og B  \r\n\r\n opf&oslash;rte (bilag P, Q og S).</P>  \r\n\r\n<B><U><P ALIGN=\"JUSTIFY\"><LI>Anl&aelig;g af stiareal.</LI></P></OL>  \r\n\r\n</B>  \r\n\r\n</U><P ALIGN=\"JUSTIFY\">Der er tale om det bel&oslash;b til ekstra  \r\n\r\n stianl&aelig;g uden for entreprisegr&aelig;nsen (bilag AE), som indklagede  \r\n\r\n har m&aring;ttet afholde, da det var en betingelse i byggetilladelserne  \r\n\r\n (bilag Z).</P>  \r\n\r\n<P ALIGN=\"JUSTIFY\">Der er under den mundtlige forhandling den 5. september  \r\n\r\n 2000 afgivet vidneforklaring af direkt&oslash;r fra klageren og  \r\n\r\n direkt&oslash;r fra indklagede.</P>  \r\n\r\n<B><U><P ALIGN=\"JUSTIFY\">Direkt&oslash;r fra klageren</B></U> har forklaret,  \r\n\r\n at han formentlig i februar 1996 var med til et m&oslash;de hos bygherrens  \r\n\r\n r&aring;dgiver. Han udarbejdede et notat om, hvad ekstra fundering ville  \r\n\r\n koste. P&aring; et senere tidspunkt blev indklagede uenig med arkitekten, og  \r\n\r\n vidnet blev opfordret til at forest&aring; s&aring;vel arkitekt- og  \r\n\r\n ingeni&oslash;rarbejdet. Den f&oslash;rste arkitekt havde dog allerede  \r\n\r\n udarbejdet arkitekttegning. I april m&aring;ned forel&aring; det  \r\n\r\n f&oslash;rste udkast til r&aring;dgivningsaftale, men der blev udarbejdet  \r\n\r\n flere udkast, f&oslash;r man blev enige om den aftale, der blev indg&aring;et  \r\n\r\n den 19. september 1996. Klageren var dog begyndt at arbejde p&aring; opgaven,  \r\n\r\n f&oslash;r aftalen blev indg&aring;et, formentlig i juli m&aring;ned. Han har  \r\n\r\n intet haft at g&oslash;re med udarbejdelse af skema A og B (bilag Q og S)  \r\n\r\n eller med at fremskaffe talmateriale til brug herfor. Foreholdt bilag X  \r\n\r\n forklarede han, at han aldrig har givet oplysninger om, hvilke tal der skulle  \r\n\r\n indg&aring; i skema B. Han har aldrig f&aring;et at vide, hvorn&aring;r skema  \r\n\r\n A og B var indsendt. Noget af det f&oslash;rste, han gjorde, var at  \r\n\r\n fremskaffe oplysninger vedr&oslash;rende el, vand og fjernvarme af hensyn til  \r\n\r\n ledningsf&oslash;ringen og r&oslash;rdimensioneringen. Disse oplysninger blev  \r\n\r\n udarbejdet f&oslash;r licitationen.</P>  \r\n\r\n<P ALIGN=\"JUSTIFY\">Tilslutningsafgift har intet med licitationen eller  \r\n\r\n tilbudsindhentningen at g&oslash;re. Det er en bygherreudgift. Oplysning om  \r\n\r\n afgiftens st&oslash;rrelse har f&oslash;rst betydning ved indsendelse af  \r\n\r\n skema B, og p&aring; dette tidspunkt b&oslash;r man kende  \r\n\r\n licitationsresultatet. Klageren fremskaffede takstblad fra det kommunale  \r\n\r\n vandv&aelig;rk og videresendte dette til indklagede. Det l&aring;, f&oslash;r  \r\n\r\n klageren blev tilknyttet byggeriet, fast, at der var tale om tre projekter,  \r\n\r\n og ikke som anf&oslash;rt i den oprindelige lokalplan, &eacute;t projekt.  \r\n\r\n Dispensationen hertil var givet l&aelig;nge f&oslash;r, klageren begyndte at  \r\n\r\n arbejde p&aring; sagen. Vidnet har ikke engang set bilag U, og bilaget har  \r\n\r\n ikke v&aelig;ret dr&oslash;ftet med vidnet.</P>  \r\n\r\n<P ALIGN=\"JUSTIFY\">Erkl&aelig;ringen fra Geoteknisk Institut dokumenterer, at  \r\n\r\n sikkerheden som helhed er i orden.</P>  \r\n\r\n<P ALIGN=\"JUSTIFY\">Vidnet fik tegninger fra arkitekten og situationsplan  \r\n\r\n d&aelig;kkende omr&aring;det inden for entreprisegr&aelig;nsen. Her var  \r\n\r\n fortovet ikke med. Stierne ligger p&aring; et offentligt areal, ejet af  \r\n\r\n kommunen. Det var b&aring;de bygherrens r&aring;dgivers og indklagedes  \r\n\r\n opfattelse, at alle grundejere skulle deltage i d&aelig;kningen af udgiften.  \r\n\r\n S&aring;dan blev det bare ikke. Vidnet ved ikke, hvem det stod for projektet,  \r\n\r\n og det var i hvert fald ikke omfattet af klagerens honoraraftale. Det er  \r\n\r\n indklagede, der har forhandlet med kommunen, og indklagede har v&aelig;ret  \r\n\r\n n&oslash;dt til at f&aring; arbejdet udf&oslash;rt for at f&aring;  \r\n\r\n ibrugtagningstilladelse.</P>  \r\n\r\n<P ALIGN=\"JUSTIFY\">Indklagede havde spurgt, om klageren ville lade sin egen  \r\n\r\n objektforsikring omfatte ogs&aring; bygherrens r&aring;dgiver. Vidnet sagde  \r\n\r\n efter omst&aelig;ndighederne ja. Indklagede skulle betale merpr&aelig;mien.  \r\n\r\n Forsikringen blev ikke tegnet, da uoverensstemmelsen opstod, og derefter  \r\n\r\n &oslash;nskede klageren ikke at opfylde indklagedes &oslash;nske. Klageren  \r\n\r\n tegnede sin egen forsikring i februar 1997.</P>  \r\n\r\n<B><U><P ALIGN=\"JUSTIFY\">Direkt&oslash;r fra indklagede</B></U> har forklaret  \r\n\r\n om, hvorledes indklagede i 1995 fik option p&aring; grundk&oslash;bet. I  \r\n\r\n l&oslash;bet af vinteren 1995/96 var f&oslash;rste dispositionsplan,  \r\n\r\n udarbejdet af bygherrens r&aring;dgiver, klar. Det var grundlaget for skema  \r\n\r\n A. Omkring samme tid blev klageren opfordret til at v&aelig;re  \r\n\r\n ingeni&oslash;r p&aring; sagen. Da skitseprojektet var f&aelig;rdigt, var der  \r\n\r\n gennemgang heraf i begyndelsen af april 1996. Klageren blev opfordret til at  \r\n\r\n p&aring;tage sig s&aring;vel ingeni&oslash;r- som arkitektarbejdet, og det  \r\n\r\n f&oslash;rste udkast til r&aring;dgivningsaftale forel&aring; den 12. april  \r\n\r\n 1996, og fra dette tidspunkt har klageren overtaget sagen. Der var  \r\n\r\n forhandlinger om fast pris, og klageren blev bedt om at skaffe oplysninger om  \r\n\r\n tilslutningsafgift, det g&oslash;r indklagede aldrig selv. Den 13. eller 14.  \r\n\r\n april 1996 bekr&aelig;ftede en ansat fra klagerens kontor til brug for  \r\n\r\n udarbejdelse af skema B, at bel&oslash;bet for tilslutningsafgift,  \r\n\r\n opf&oslash;rt i skema A, stadig var det samme. Lokalplanen taler om et  \r\n\r\n lokalcenter, og der er ikke meddelt dispensation. Det samlede projekt i tre  \r\n\r\n dele er blot blevet godkendt. Problemet opstod, da man i l&oslash;bet af  \r\n\r\n sommeren skulle have byggevand. S&aring; blev det ikke opfattet som &eacute;t  \r\n\r\n centerbyggeri. Hvis det blot var blevet opfattet som &eacute;t centerbyggeri,  \r\n\r\n havde det v&aelig;ret de takster, indklagede havde regnet med, der havde  \r\n\r\n v&aelig;ret g&aelig;ldende. Klageren blev straks mundtligt involveret i  \r\n\r\n problemerne.</P>  \r\n\r\n<P ALIGN=\"JUSTIFY\">Problemet med p&aelig;lenes b&aelig;reevne var, ar  \r\n\r\n klageren ikke fra starten fik dokumenteret b&aelig;reevnen godt nok. Klageren  \r\n\r\n kom med mange forskellige oplysninger og tal. Derfor kr&aelig;vede bygherren  \r\n\r\n en ny vurdering, som indklagede har m&aring;ttet betale.</P>  \r\n\r\n<P ALIGN=\"JUSTIFY\">Indklagede og bygherrens r&aring;dgiver kendte intet til  \r\n\r\n problemet om stianl&aelig;g, f&oslash;r det dukkede op som betingelse i  \r\n\r\n byggetilladelserne. Hvis klageren i tide havde dr&oslash;ftet  \r\n\r\n sp&oslash;rgsm&aring;let igennem med kommunen, kunne problemet have  \r\n\r\n v&aelig;ret l&oslash;st f&oslash;r indsendelse af skema B, eller i hvert fald  \r\n\r\n f&oslash;r dettes godkendelse. Klageren har p&aring;taget sig at tegne den  \r\n\r\n udvidede objektforsikring og skal derfor betale.</P>  \r\n\r\n<B><U><P ALIGN=\"JUSTIFY\">Indklagede </B></U>har til st&oslash;tte for  \r\n\r\n modkravene anf&oslash;rt, at klageren gik i gang med arbejdet p&aring; et  \r\n\r\n tidligere tidspunkt end forklaret af klager. Aftalen af 19. september 1996  \r\n\r\n var alene en formalisering af en tidligere indg&aring;et aftale. Klageren var  \r\n\r\n dybt involveret fra april 1996, og r&aring;dgivningsaftalen stammer fra tiden  \r\n\r\n forud for skema B.</P>  \r\n\r\n<P ALIGN=\"JUSTIFY\">For s&aring; vidt ang&aring;r <U>anl&aelig;gstilskud</U>  \r\n\r\n vedr&oslash;rende fjernvarme og vand skal klageren betale differencen mellem  \r\n\r\n de i skema B beregnede tilslutningsafgifter og de bel&oslash;b, indklagede  \r\n\r\n har m&aring;ttet betale. &Aring;rsagen til differencen skyldes navnlig, at  \r\n\r\n kommunen har betragtet byggeriet som tre selvst&aelig;ndige enheder, hvorfor  \r\n\r\n der er blevet beregnet tre afgifter. Det var klagerens opgave at indhente  \r\n\r\n alle relevante oplysninger om tilslutningsafgifter m.v., s&aring;ledes at  \r\n\r\n disse kunne indg&aring; korrekt i skema B. Da det ikke er sket, og da  \r\n\r\n klageren &aring;benbart intet har foretaget for at f&aring; verificeret  \r\n\r\n tallene, er klageren erstatningsansvarlig.</P>  \r\n\r\n<P ALIGN=\"JUSTIFY\">Det er klagerens ansvar, at der opstod tvivl om  \r\n\r\n<U>p&aelig;lenes </U>b&aelig;reevne, og klageren skal derfor betale den af  \r\n\r\n bygherren kr&aelig;vede efterkalkulation.</P>  \r\n\r\n<P ALIGN=\"JUSTIFY\">Klageren burde som projektleder have s&oslash;rget for, at  \r\n\r\n problemet vedr&oslash;rende <U>stianl&aelig;gget</U> var blevet afklaret  \r\n\r\n inden licitationen, s&aring;ledes at udgiften kunne v&aelig;re blevet  \r\n\r\n medtaget i forbindelse dermed. Klageren er derfor p&aring; grund af den  \r\n\r\n mangelfulde r&aring;dgivning erstatningsansvarlig.</P>  \r\n\r\n<P ALIGN=\"JUSTIFY\">Klageren havde p&aring;taget sig at tegne  \r\n\r\n<U>objektforsikring</U> omfattende ogs&aring; bygherrens r&aring;dgiver. Da  \r\n\r\n det ikke er sket, skal klageren betale udgiften til den s&aelig;rskilt  \r\n\r\n tegnede forsikring.</P>  \r\n\r\n<B><U><P ALIGN=\"JUSTIFY\">Klageren </B></U>har gjort g&aelig;ldende, at der i  \r\n\r\n realiteten er tale om en inkassosag, idet indklagede ikke har bestridt det  \r\n\r\n rejste krav, og der er ikke grundlag for at im&oslash;dekomme nogen af  \r\n\r\n modkravene. Klageren har f&oslash;rst v&aelig;ret r&aring;dgiver fra juli  \r\n\r\n m&aring;ned 1996, v&aelig;sentlig senere end godkendelse af skema B i maj  \r\n\r\n m&aring;ned. Der er intet, der st&oslash;tter indklagedes forklaring om, at  \r\n\r\n en medarbejder hos klageren f&oslash;r udarbejdelsen af skema B skulle have  \r\n\r\n udtalt sig om den <U>tilslutningsafgift,</U> som indklagede havde  \r\n\r\n anf&oslash;rt i skema A. Desuden er der i r&aring;dgivningsaftalen ikke  \r\n\r\n fastsat nogen budgetgr&aelig;nse. Klageren skulle indhente oplysninger, og  \r\n\r\n det er sket. Der er ikke givet garanti, tilsikring eller lignende med hensyn  \r\n\r\n til beregning af afgifterne, og der er ikke udvist uagtsomhed fra klagerens  \r\n\r\n side. Der er alts&aring; intet ansvarsgrundlag. Endvidere er der ikke  \r\n\r\n dokumenteret noget tab. Klageren har herved henvist til afg&oslash;relserne  \r\n\r\n gengivet i Kfe 1997/11, 1995/13 og 1997/21. Endelig ville der h&oslash;jst  \r\n\r\n kunne blive tale om en reduktion af honoraret.</P>  \r\n\r\n<P ALIGN=\"JUSTIFY\">Klageren havde bl.a. gennem Geoteknisk Instituts  \r\n\r\n erkl&aelig;ring godtgjort, at p&aelig;lenes b&aelig;reevne samlet set var i  \r\n\r\n orden. Det nu rejste krav er derfor klageren uvedkommende.</P>  \r\n\r\n<U><P ALIGN=\"JUSTIFY\">Stiarealet </U>er ikke omtalt i  \r\n\r\n r&aring;dgivningsaftalen, og r&aring;dgiverens ansvar g&aring;r ved  \r\n\r\n entreprisegr&aelig;nsen. Der foreligger intet om, at klageren skulle have  \r\n\r\n overset noget vedr&oslash;rende en udgift, som efter projektet skulle  \r\n\r\n afholdes af bygherren.</P>  \r\n\r\n<P ALIGN=\"JUSTIFY\">Under de af klager omtalte omst&aelig;ndigheder har der  \r\n\r\n ikke foreligget en pligt for klageren til at tegne <U>objektforsikring</U>  \r\n\r\n for andre end sig selv.</P>  \r\n\r\n<B><U><P ALIGN=\"JUSTIFY\">Voldgiftsrettens bem&aelig;rkninger:</P>  \r\n\r\n</B>  \r\n\r\n</U><P ALIGN=\"JUSTIFY\">R&aring;dgivningsaftalen er indg&aring;et mellem  \r\n\r\n parterne den 19. september 1996, men det er ubestridt, at klageren  \r\n\r\n p&aring;begyndte sit r&aring;dgivningsarbejde tidligere. Klager har  \r\n\r\n forklaret, at r&aring;dgivningen formentlig begyndte i juli m&aring;ned, i  \r\n\r\n hvert fald efter indsendelse af skema B. Det bliver derfor indklagedes  \r\n\r\n bevisbyrde, at r&aring;dgivningen skulle v&aelig;re begyndt forud herfor. Det  \r\n\r\n er udokumenteret, at en af klagerens medarbejdere, som forklaret af  \r\n\r\n indklagede, skulle have godkendt beregningen af det bel&oslash;b til  \r\n\r\n tilslutningsafgift, der indgik i skema B. Da indklagede s&aring;ledes ikke  \r\n\r\n har bevist, at der foreligger noget ansvarsgrundlag, kan indklagedes  \r\n\r\n p&aring;stand om modkrav for fejlberegning af <U>anl&aelig;gstilskud</U> til  \r\n\r\n fjernvarme og vand allerede af denne grund ikke tages til f&oslash;lge.</P>  \r\n\r\n<P ALIGN=\"JUSTIFY\">Klageren er muligt fremkommet med forskellige tal og  \r\n\r\n oplysninger om <U>p&aelig;lenes</U> b&aelig;reevne. Klageren har imidlertid  \r\n\r\n selv bekostet den af Geoteknisk Institut udarbejdede rapport, som bygherren  \r\n\r\n burde have kunnet stole p&aring;. Klageren kan derfor ikke  \r\n\r\n p&aring;l&aelig;gges at skulle afholde udgiften til den yderligere  \r\n\r\n unders&oslash;gelse, der er foretaget.</P>  \r\n\r\n<P ALIGN=\"JUSTIFY\">Klageren overtog et allerede udarbejdet projektmateriale.  \r\n\r\n Det m&aring; l&aelig;gges til grund, at <U>stiarealet</U> ligger uden for  \r\n\r\n grundgr&aelig;nsen og entreprisegr&aelig;nsen, som s&aelig;dvanligvis er  \r\n\r\n afg&oslash;rende for, hvad en r&aring;dgiver skal besk&aelig;ftige sig med.  \r\n\r\n Der foreligger ikke i sagen oplysninger, der kunne f&aring; klageren til at  \r\n\r\n tro, at han skulle besk&aelig;ftige sig med forhold uden for  \r\n\r\n entreprisegr&aelig;nsen. Der er ikke holdepunkter herfor i  \r\n\r\n r&aring;dgivningsaftalen, og de af kommunen stillede betingelser i  \r\n\r\n byggetilladelserne to m&aring;neder efter godkendelsen af skema B kan heller  \r\n\r\n ikke tages som udtryk herfor. Ej heller dette modkrav kan  \r\n\r\n im&oslash;dekommes.</P>  \r\n\r\n<P ALIGN=\"JUSTIFY\">Klageren havde v&aelig;ret indforst&aring;et med at tegne  \r\n\r\n en <U>objektforsikring</U> omfattende ogs&aring; bygherrens r&aring;dgiver.  \r\n\r\n Henset til en s&aring;dan aftales meget us&aelig;dvanlige karakter var det  \r\n\r\n naturligt ikke at tegne en s&aring;dan forsikring, da uoverensstemmelserne  \r\n\r\n var opst&aring;et mellem parterne. Heller ikke dette modkrav kan  \r\n\r\n im&oslash;dekommes.</P>  \r\n\r\n<P ALIGN=\"JUSTIFY\">Da klagerens krav er dokumenteret, og da indklagedes  \r\n\r\n modkrav ikke kan im&oslash;dekommes, afsiges der kendelse i overensstemmelse  \r\n\r\n med klagerens p&aring;stand.</P>  \r\n\r\n<B><U><P ALIGN=\"CENTER\">THI BESTEMMES:</P>  \r\n\r\n</B>  \r\n\r\n</U><P ALIGN=\"JUSTIFY\">Indklagede skal til klageren betale</P>  \r\n\r\n<P ALIGN=\"JUSTIFY\">453.749,01 kr. med rente 1 % pr. p&aring;begyndt  \r\n\r\n m&aring;ned</P>  \r\n\r\n<P ALIGN=\"JUSTIFY\">af 136.859,38 kr. fra den 1. december 1996,</P>  \r\n\r\n<P ALIGN=\"JUSTIFY\">af 270.000,00 kr. fra den 1. april 1997,</P>  \r\n\r\n<P ALIGN=\"JUSTIFY\">af 45.000,00 kr. fra den 1. august 1998 og</P>  \r\n\r\n<P ALIGN=\"JUSTIFY\">af 1.889,63 kr. fra den 1. juni 1999,</P>  \r\n\r\n<P ALIGN=\"JUSTIFY\">alt til betaling sker.</P>  \r\n\r\n<P ALIGN=\"JUSTIFY\">Indklagede skal betale 30.000 kr. i sagsomkostninger til  \r\n\r\n klageren.</P>  \r\n\r\n<P ALIGN=\"JUSTIFY\">De omkostninger, der har v&aelig;ret forbundet med  \r\n\r\n voldgiftsrettens behandling af sagen, skal betales af indklagede efter  \r\n\r\n opg&oslash;relse og p&aring;krav fra Voldgiftsn&aelig;vnet.</P>  \r\n\r\n<P ALIGN=\"JUSTIFY\">Kendelsen skal opfyldes inden 14 dage efter dens  \r\n\r\n modtagelse.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/07/2001"
        },
        {
            "displayName": "Accession",
            "displayValue": "X20001169501"
        },
        {
            "displayName": "Entydig dokumentidentifikation",
            "displayValue": "AC000442"
        },
        {
            "displayName": "Dato for indlæggelse",
            "displayValue": "07/08/2015"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "11695"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "11/10/2000"
        },
        {
            "displayName": "Administrerende myndighed",
            "displayValue": "Voldgiftsretten for Bygge- og Anlægsvirksomhed"
        },
        {
            "displayName": "Ressortministeriets journalnummer",
            "displayValue": "B-6008-2"
        },
        {
            "displayName": "Stikord",
            "displayValue": "bygge- og anlægsvirksomhed, Rådgivning, Tvister, voldgift"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}