{
    "id": 72338,
    "title": "Cirkulære om udarbejdelse af valglister og valgkort til brug ved menighedsrådsvalget den 8. november 1988 ",
    "documentTypeId": "140",
    "isSagsforlobPeriodValid": false,
    "shortName": "CIR nr 70 af 10/06/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om udarbejdelse af valglister og  \r\n\r\n valgkort til brug ved menighedsrådsvalget den 8. november 1988 </H1>  \r\n\r\n<P></P>  \r\n\r\n<BR>  \r\n\r\n<P>I bekendtgørelse af 15. juni 1987 har ministeriet fastsat dagen for  \r\n\r\n afholdelse af ordinært valg til menighedsråd til tirsdag den 8. november  \r\n\r\n 1988. </P>  \r\n\r\n<P>I henhold til lov om valg til menighedsråd § 8, stk. 6, og § 9, stk. 2,  \r\n\r\n fastsættes følgende bestemmelser med hensyn til udarbejdelse af kirkelige  \r\n\r\n valglister og udsendelse af valgkort. </P>  \r\n\r\n<P> <I>Valgbestyrelse</I>  </P>  \r\n\r\n<P>Såfremt menighedsrådet ikke allerede har valgt en valgbestyrelse, skal  \r\n\r\n rådet straks vælge en valgbestyrelse på 3 medlemmer blandt rådets egne  \r\n\r\n medlemmer. Valgbestyrelsen vælger selv sin formand og underretter provsten om  \r\n\r\n valgbestyrelsens navne og adresser. Valgbestyrelsen kan antage lønnet  \r\n\r\n medhjælp samt eventuelt leje lokale, hvorfra dens arbejde udføres. </P>  \r\n\r\n<P>Valgbestyrelsens formand indkalder valgbestyrelsen til møder. I tilfælde  \r\n\r\n af stemmelighed er formandens stemme afgørende. I spørgsmål, som ikke giver  \r\n\r\n anledning til tvivl, kan formanden træffe afgørelse alene. </P>  \r\n\r\n<P> <I>Valglister</I>  </P>  \r\n\r\n<P>Valglister skal kun udarbejdes i de menighedsrådskredse, hvori der er  \r\n\r\n indgivet 2 eller flere kandidatlister, og afstemning derfor skal finde sted.  \r\n\r\n</P>  \r\n\r\n<P>Kandidatlister kan <I>tidligst</I> indleveres kl. 19 syv uger før  \r\n\r\n valgdagen, dvs. den 20. september kl. 19, og skal <I>senest</I> være  \r\n\r\n indleveret kl. 19 seks uger før valgdagen, dvs. <I>den 27. september kl.  \r\n\r\n 19</I> (§ 12, stk. 2). </P>  \r\n\r\n<P>Valgbestyrelsen skal umiddelbart efter fristens udløb og senest torsdag  \r\n\r\n den 29. september kl. 12 underrette provsten om, hvorvidt afstemning skal  \r\n\r\n finde sted, eller om der kun er modtaget 1 kandidatliste, således at  \r\n\r\n afstemningen bortfalder. </P>  \r\n\r\n<P>Indberetningen til provsten afgives på en særlig blanket, der udarbejdes  \r\n\r\n af ministeriet og i god tid før valget vil blive tilsendt valgbestyrelserne  \r\n\r\n fra provsten sammen med blanket til eventuel bestilling af valglister og  \r\n\r\n valgkort, jf. nedenfor. </P>  \r\n\r\n<P>Såfremt afstemning skal finde sted, benyttes en særlig blanket til  \r\n\r\n bestilling af valglister og valgkort. Denne blanket udfyldes og underskrives  \r\n\r\n af et medlem af valgbestyrelsen. </P>  \r\n\r\n<P>Blanketten skal stemples med sognets CPR-stempel, der stilles til rådighed  \r\n\r\n af sognepræsten eller kordegnen. Hvis et sogn er delt mellem to kommuner,  \r\n\r\n skal der udfyldes 2 blanketter. Også denne blanket skal være provsten i hænde  \r\n\r\n torsdag den 29. september kl. 12. Provsten videresender samme dag  \r\n\r\n blanketten/erne til folkeregistret i vedkommende kommune samt kopien af  \r\n\r\n blanketten direkte til Kirkeministeriet. Såfremt valglisten vedrører et  \r\n\r\n kirkedistrikt, udfyldes den særlige kode hertil af folkeregistret. </P>  \r\n\r\n<P>Allerede ved bestilling af valgliste og valgkort skal det oplyses, hvor  \r\n\r\n valghandlingen skal finde sted. Det er derfor nødvendigt, at menighedsrådet  \r\n\r\n før udløbet af fristen for indlevering af kandidatlister har truffet bindende  \r\n\r\n beslutning om stedet for valghandlingen og har sikret sig, at valglokalet er  \r\n\r\n til rådighed tirsdag den 8. november. Hvis menighedsrådet ikke ønsker at tage  \r\n\r\n stilling til dette spørgsmål, før det er afgjort, om afstemning skal finde  \r\n\r\n sted, må et møde berammes til den 27. september efter kl. 19. </P>  \r\n\r\n<P>Afstemningstiden vil i alle sogne blive fra kl. 9.00 til kl. 20.00. </P>  \r\n\r\n<P>Valgbestyrelserne modtager senest 8. dagen før valget fra folkeregistret 1  \r\n\r\n sæt valglister, der er udarbejdet på grundlag af oplysningerne i det centrale  \r\n\r\n personregister (CPR). </P>  \r\n\r\n<P>På valglisten er optaget medlemmer af folkekirken, som har bopæl i  \r\n\r\n vedkommende menighedsrådskreds, og som senest den 8. november 1988 er fyldt  \r\n\r\n 18 år. Valglisten består af en hovedvalgliste og en supplementsvalgliste.  \r\n\r\n</P>  \r\n\r\n<P>På hovedvalglisten optages de vælgere, der senest 18.-dagen før valget,  \r\n\r\n dvs. senest den 21. oktober 1988, er flyttet til menighedsrådskredsen, og som  \r\n\r\n senest denne dag har anmeldt tilflytningen til kommunens folkeregister. </P>  \r\n\r\n<P>På supplementsvalglisten optages vælgere, der ikke er optaget på  \r\n\r\n hovedvalglisten og som senest 11.-dagen før valget, dvs. senest den 28.  \r\n\r\n oktober 1988, er flyttet til menighedsrådskredsen, og som senest denne dag  \r\n\r\n har anmeldt tilflytningen til kommunens folkeregister. </P>  \r\n\r\n<P>Vælgere, der senest den 28. oktober 1988 har anmeldt flytning inden for  \r\n\r\n menighedsrådskredsen, er optaget på valglisten under den nye bopæl. </P>  \r\n\r\n<P>Vælgere, der tilflytter efter den 28. oktober 1988, eller som anmelder  \r\n\r\n tilflytning til kommunens folkeregister efter denne dato, kan ikke optages på  \r\n\r\n valglisten. De pågældende kan derfor ikke stemme ved valget. </P>  \r\n\r\n<P>Vælgere, der er optaget på hovedvalglisten, men som i perioden fra dennes  \r\n\r\n udfærdigelse til 28. oktober 1988 fortaber valgretten (fraflytter m.v.) skal  \r\n\r\n slettes af hovedvalglisten. Til dette brug modtages en sletteliste. </P>  \r\n\r\n<P>Valglisten omfatter ikke valgmenighedsmedlemmer (§ 2, stk. 3) eller  \r\n\r\n personer, der er umyndiggjort med retsvirkning her i landet (§ 2, stk. 4).  \r\n\r\n</P>  \r\n\r\n<P>Med hensyn til spørgsmålet om medlemskab af folkekirken henvises til § 5 i  \r\n\r\n lov om menighedsråd, jf. lovbekendtgørelse nr. 758 af 7. december 1987.  \r\n\r\n Valgbestyrelsen bør ikke under henvisning til denne bestemmelse slette  \r\n\r\n personer af valglisten, med mindre det med sikkerhed vides, at de står uden  \r\n\r\n for folkekirken. </P>  \r\n\r\n<P>Medlemmer af folkekirken, som ikke har dansk indfødsret, har kun valgret,  \r\n\r\n hvis de har haft bopæl her i riget uafbrudt i et år forud for valget og i  \r\n\r\n øvrigt opfylder valgretsbetingelserne. </P>  \r\n\r\n<P>Medlemmer af en døvemenighed er - uanset om de har begæret sig optaget på  \r\n\r\n valglisten for den pågældende døvemenighed - optaget på valglisten i den  \r\n\r\n menighedsrådskreds, i hvilken de bor, og er således berettiget til at afgive  \r\n\r\n stemme såvel i bopælssognet som i døvemenigheden. </P>  \r\n\r\n<P> <I>Særlige menigheder - sognebåndsløsere</I>  </P>  \r\n\r\n<P>Personer, der i henhold til særlig bestemmelse er henvist til en bestemt  \r\n\r\n menighed, for hvilken der er oprettet menighedsråd, kan, hvis de har bopæl i  \r\n\r\n en anden menighedsrådskreds, vælge at udøve deres valgret i den  \r\n\r\n menighedsrådskreds, hvortil de således er knyttet. Dette gælder for eksempel  \r\n\r\n det til en garnison hørende militære personel med ægtefæller og børn, såfremt  \r\n\r\n der måtte være givet særlig bestemmelse om garnisonens kirkelige  \r\n\r\n tilhørsforhold. </P>  \r\n\r\n<P>Endvidere kan sognebåndsløsere vælge, om de vil lade sig opføre på  \r\n\r\n valglisten i den menighedsrådskreds, i hvilken de bor, eller i den, som de  \r\n\r\n gennem sognebåndsløsningen har knyttet sig til. </P>  \r\n\r\n<P>Anmodning om optagelse på valglisten uden for den menighedsrådskreds, hvor  \r\n\r\n vælgeren har bopæl, må fremsættes skriftligt og egenhændigt underskrevet over  \r\n\r\n for formanden for valgbestyrelsen i den menighedsrådskreds, hvor valgretten  \r\n\r\n ønskes udøvet, senest den 13. september. Anmodningen må fremsættes forud for  \r\n\r\n hvert nyt valg og kan ikke tages til følge, såfremt den anførte frist er  \r\n\r\n overskredet. Når valgbestyrelsen har registreret en anmodning om optagelse på  \r\n\r\n valglisten skal den give valgbestyrelsen i den menighedsrådskreds, hvor  \r\n\r\n vælgeren har bopæl, meddelelse herom. </P>  \r\n\r\n<P>Valgbestyrelserne opbevarer de modtagne anmodninger og meddelelser med  \r\n\r\n henblik på at sikre, at de pågældende vælgere kun kan være kandidater eller  \r\n\r\n stillere i den menighedsrådskreds, hvor valgretten ønskes udøvet. Såfremt  \r\n\r\n afstemning skal finde sted, må der endvidere foretages manuel berigtigelse af  \r\n\r\n de modtagne valglister, da anmodninger om at udøve valgret et andet sted end  \r\n\r\n i bopælssognet ikke registreres i CPR. </P>  \r\n\r\n<P> <I>Præster</I>  </P>  \r\n\r\n<P>Præster har kun valgret i den menighedsrådskreds, hvor de er ansat.  \r\n\r\n Præster, der er ansat i flere menighedsrådskredse, kan vælge, i hvilken kreds  \r\n\r\n de vil udøve deres valgret. </P>  \r\n\r\n<P>Valgbestyrelsen i den menighedsrådskreds, hvori præsten er ansat, skal  \r\n\r\n derfor optage præsten på valglisten og give valgbestyrelsen i præstens  \r\n\r\n bopælskreds meddelelse herom, således at præsten kan slettes af valglisten i  \r\n\r\n sidstnævnte kreds. </P>  \r\n\r\n<P>Såfremt en præst er ansat i flere menighedsrådskredse, påhviler det de  \r\n\r\n pågældende valgbestyrelser senest den 13. september 1988 at træffe aftale med  \r\n\r\n præsten om, på hvilken valgliste optagelse skal ske. </P>  \r\n\r\n<P> <I>Kirkefunktionærer</I>  </P>  \r\n\r\n<P>Kirkefunktionærer falder ind under de almindelige regler, dvs. at de har  \r\n\r\n valgret og er valgbare på bopælsstedet. </P>  \r\n\r\n<P> <I>Valgkort</I>  </P>  \r\n\r\n<P>Samtidig med valglisterne udsender folkeregistret valgkort til  \r\n\r\n valgbestyrelserne for de vælgere, der er opført på valglisterne. Valgkortene  \r\n\r\n vil være valgbestyrelserne i hænde senest 8.-dagen før valget, dvs. senest  \r\n\r\n den 31. oktober. 7.-dagen før valget modtages supplementsmaterialet. </P>  \r\n\r\n<P>Valgbestyrelserne foretager fornøden kontrol af de modtagne valgkort,  \r\n\r\n forinden disse videresendes til vælgerne. </P>  \r\n\r\n<P>Valgbestyrelserne skal snarest muligt og senest 7.-dagen før valget, dvs.  \r\n\r\n senest den 1. november, aflevere valgkortene på vedkommende postkontor. Porto  \r\n\r\n skal betales samtidig med, at valgkortene afleveres på postkontoret til  \r\n\r\n frankostempling. Valgkortene må derfor ikke lægges i en postkasse. </P>  \r\n\r\n<P>Med henblik på at sikre hurtig udbringning skal valgkortene sendes som  \r\n\r\n breve og ikke som tryksager. </P>  \r\n\r\n<P>Man opfordrer valgbestyrelsen til at orientere postkontoret om udsendelsen  \r\n\r\n og dennes omfang i god tid før afleveringen til postbesørgelse. </P>  \r\n\r\n<P>For så vidt angår vælgere, der i medfør af de regler, der gælder for  \r\n\r\n medlemmer af særlige menigheder og sognebåndsløsere, har anmodet om at blive  \r\n\r\n overført til valglisten i den menighedsrådskreds, der henhører under den  \r\n\r\n pågældende valgbestyrelse, foretager valgbestyrelsen manuel udskrivning af  \r\n\r\n valgkort med navne og adresser på disse vælgere. </P>  \r\n\r\n<P>Såfremt en vælger i medfør af nævnte regler har anmodet om at blive  \r\n\r\n overført til valglisten i en anden menighedsrådskreds, og denne anmodning er  \r\n\r\n imødekommet, makulerer valgbestyrelsen på bopælsstedet det modtagne valgkort,  \r\n\r\n og den pågældende slettes af valglisten. </P>  \r\n\r\n<P> <I>Bekendtgørelse om udsendelse af valgkort</I>  </P>  \r\n\r\n<P>Senest 10 dage før valget, dvs. senest den 29. oktober, bekendtgør  \r\n\r\n valgbestyrelsen i de stedlige dagblade eller lokalaviser, at der vil blive  \r\n\r\n udsendt valgkort til vælgerne. Bekendtgørelsen skal indeholde en opfordring  \r\n\r\n til personer, der mener sig berettiget til at afgive stemme, men som ikke  \r\n\r\n modtager valgkort, samt personer, som fejlagtigt modtager valgkort eller  \r\n\r\n valgkort med fejlagtigt indhold, om at gøre indsigelse til valgbestyrelsen.  \r\n\r\n</P>  \r\n\r\n<P>Valgbestyrelsen skal behandle eventuelle indsigelser hurtigst muligt.  \r\n\r\n Såfremt indsigelsen tages til følge, foretages rettelse i valglisten, og der  \r\n\r\n udsendes om nødvendigt nyt valgkort. Rettelser i valglisten kan foretages til  \r\n\r\n og med valgdagen. </P>  \r\n\r\n<P>Indkomne klager, og hvad der passerer i anledning af disse, skal indføres  \r\n\r\n i menighedsrådets forhandlingsprotokol, der efter hvert møde skal  \r\n\r\n underskrives af samtlige valgbestyrelsesmedlemmer. </P>  \r\n\r\n<P>Udgifter </P>  \r\n\r\n<P>Udgifter til udarbejdelse af valgliste og valgkort, lokale, papir og porto  \r\n\r\n m.v. samt til fornøden medhjælp for valgbestyrelsen udredes af kirkekassen.  \r\n\r\n</P>  \r\n\r\n<P>Et antal eksemplarer af dette cirkulære vedlægges til fordeling snarest  \r\n\r\n belejligt blandt provsterne og menighedsrådene i stiftet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 10. juni 1988 </I>  \r\n\r\n</P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>ASGER JØRGENSEN </P>  \r\n\r\n<P CLASS=MINISTER ALIGN=RIGHT>/Erik Andersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/07/1988"
        },
        {
            "displayName": "Accession",
            "displayValue": "C19880007009"
        },
        {
            "displayName": "Entydig dokumentidentifikation",
            "displayValue": "CM031531"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "27/01/2000"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "10/06/1988"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Kirkemin. j.nr. 7220"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}