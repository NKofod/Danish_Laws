{
    "id": 120548,
    "title": "Bekendtgørelse om økologisk jordbrugsproduktion m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 1111 af 21/11/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K1\">Kapitel 1</a>   Generelt og definitioner</p>\r\n<p class=\"Indholdsfortegnelse\">\r\n   <a href=\"#K2\">Kapitel 2</a>   Autorisation</p>\r\n<p class=\"Indholdsfortegnelse\">\r\n   <a href=\"#K3\">Kapitel 3</a>   Omlægning til økologisk produktion</p>\r\n<p class=\"Indholdsfortegnelse\">\r\n   <a href=\"#K4\">Kapitel 4</a>   Indberetning</p>\r\n<p class=\"Indholdsfortegnelse\">\r\n   <a href=\"#K5\">Kapitel 5</a>   Gødning</p>\r\n<p class=\"Indholdsfortegnelse\">\r\n   <a href=\"#K6\">Kapitel 6</a>   Særlige bestemmelser vedrørende dyrehold</p>\r\n<p class=\"Indholdsfortegnelse\">\r\n   <a href=\"#K7\">Kapitel 7</a>   Dokumentation</p>\r\n<p class=\"Indholdsfortegnelse\">\r\n   <a href=\"#K8\">Kapitel 8</a>   Generelt og definitioner</p>\r\n<p class=\"Indholdsfortegnelse\">\r\n   <a href=\"#K9\">Kapitel 9</a>   Autorisation</p>\r\n<p class=\"Indholdsfortegnelse\">\r\n   <a href=\"#K10\">Kapitel 10</a>   Dokumentation og indberetning</p>\r\n<p class=\"Indholdsfortegnelse\">\r\n   <a href=\"#K11\">Kapitel 11</a>   Mærkning og salg</p>\r\n<p class=\"Indholdsfortegnelse\">\r\n   <a href=\"#K12\">Kapitel 12</a>   Eksport</p>\r\n<p class=\"Indholdsfortegnelse\">\r\n   <a href=\"#K13\">Kapitel 13</a>   Import fra tredjelande</p>\r\n<p class=\"Indholdsfortegnelse\">\r\n   <a href=\"#K14\">Kapitel 14</a>   Kontrol og offentliggørelse</p>\r\n<p class=\"Indholdsfortegnelse\">\r\n   <a href=\"#K15\">Kapitel 15</a>   Midlertidige regler om staldforhold</p>\r\n<p class=\"Indholdsfortegnelse\">\r\n   <a href=\"#K16\">Kapitel 16</a>   Klage</p>\r\n<p class=\"Indholdsfortegnelse\">\r\n   <a href=\"#K17\">Kapitel 17</a>   Straf</p>\r\n<p class=\"Indholdsfortegnelse\">\r\n   <a href=\"#K18\">Kapitel 18</a>   Ikrafttrædelses- og overgangsbestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om økologisk jordbrugsproduktion m.v.<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"Indledning2\">I medfør af § 7, stk. 3, § 14, § 15, § 17, § 18, stk. 1, og § 24, stk. 2 og 3, i lov nr. 463 af 17. juni 2008, økologiloven, og efter bemyndigelse fastsættes:</p>\r\n<p class=\"Afsnit\" id=\"A1\">\r\n   <span id=\"Afs1\">Afsnit I</span>\r\n</p>\r\n<p class=\"AfsnitOverskrift\">Jordbrugsbedrifter</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Generelt og definitioner</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Jordbrugsprodukter produceret her i landet, der er eller skal forsynes med angivelser, der henviser til den økologiske produktionsmetode, jf. ”Rådets forordning (EF) nr. 834/2007 af 28. juni 2007 om økologisk produktion og mærkning af økologiske produkter og om ophævelse af forordning (EØF) nr. 2092/91” (rådsforordningen), skal være produceret i overensstemmelse med bestemmelserne i denne bekendtgørelse og i rådsforordningen på en jordbrugsbedrift, der er autoriseret af Plantedirektoratet.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Ved en jordbrugsbedrift forstås i denne bekendtgørelse en driftsenhed, som anvendes til landbrug, skovbrug, gartneri, frugtplantage, planteskole og lignende jordbrugsvirksomhed.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> En jordbrugsbedrift omfatter de bygninger, der anvendes i forbindelse med driften, samt ejede og forpagtede arealer. Bortforpagtede arealer betragtes derimod ikke som hørende til bedriften.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> En jordbrugsbedrift kan bestå af én eller flere selvstændige produktionsenheder.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Hvis der på en autoriseret jordbrugsbedrift foretages forarbejdning, emballering eller markedsføring af bedriftens egne landbrugsprodukter, kan forarbejdnings- og pakkelokalerne udgøre en del af bedriften.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Autorisation</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Ansøgning om autorisation til økologisk drift af en jordbrugsbedrift kan indgives af både en fysisk og en juridisk person, og skal sendes til Plantedirektoratet.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Ansøgningen skal indgives på et ansøgningsskema udformet af Plantedirektoratet.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Den del af ansøgningen, der vedrører omlægningsplanen, skal være attesteret af en konsulent, der er godkendt til dette af Landscentrets Brugerudvalg for Økologi. Det skal fremgå af planen, at bestemmelserne i § 9 og § 10 overholdes.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Ansøger skal ved ansøgning om autorisation oplyse, om ansøgeren og lederen af den daglige drift inden for de seneste 5 år før ansøgningens indgivelse er blevet fundet skyldig i overtrædelse af</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> dyreværnsloven med tilhørende bekendtgørelser,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> lov om hold af dyr med tilhørende bekendtgørelser,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num3\">3)</span> lov om dyrlæger med tilhørende bekendtgørelser,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num4\">4)</span> lov om afgift af bekæmpelsesmidler med tilhørende bekendtgørelser,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num5\">5)</span> lov om jordbrugets anvendelse af gødning og om plantedække med tilhørende bekendtgørelser eller</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num6\">6)</span> lov om foderstoffer med tilhørende bekendtgørelser.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Ansøger skal ved ansøgning om autorisation oplyse om forekomst af forurenede jordarealer på bedriften.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Plantedirektoratet kan give tilladelse til, at en økologisk og en ikke-økologisk produktionsenhed på en bedrift kan drives på samme tid, hvis enhederne er klart adskilte fra hinanden.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Plantedirektoratet meddeler ansøgeren autorisation til økologisk drift af jordbrugsbedriften, når direktoratet har konstateret, at bedriftens produktion er tilrettelagt og gennemføres efter bestemmelserne i denne bekendtgørelse og i rådsforordningen, jf. dog lovens § 8. Ansøgeren tildeles et autorisationsnummer til den autoriserede jordbrugsbedrift.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Ved overtagelse af en økologisk jordbrugsbedrift i form af producentskifte meddeler Plantedirektoratet ansøgeren autorisation, jf. dog lovens § 8, og tildeler ansøgeren et autorisationsnummer til den autoriserede jordbrugsbedrift.</p>\r\n<p class=\"ParagrafGruppeOverskrift\">\r\n   <span id=\"Kap2_X2\">Skift af ejer, bruger eller driftsleder</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Hvis en økologisk jordbrugsbedrift skifter ejer, bruger eller ansvarlig driftsleder, eller hvis produktion og salg af økologiske produkter ophører, skal Plantedirektoratet straks underrettes skriftligt herom.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Ved et skifte, hvor en erhverver ønsker at drive økologisk jordbrugsproduktion, skal den af Fødevareministeriet udfærdigede producentskifteanmeldelse og -erklæring udfyldes og indsendes.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Ved ophør af økologisk produktion kan jordbrugsprodukter fra bedriften ikke længere sælges med henvisning til den økologiske produktionsmetode.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Omlægning til økologisk produktion</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Omlægningen af bedriften til økologisk produktion skal senest påbegyndes 6 måneder efter, at ansøgningen er modtaget i Plantedirektoratet.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Producenten skal allerede fra tidspunktet for påbegyndelse af omlægningen tilrettelægge og gennemføre produktionen efter bestemmelserne i denne bekendtgørelse og i rådsforordningen.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Omlægningstidspunktet angiver omlægningens påbegyndelse.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Tidspunktet for omlægning af arealer kan kun fastsættes til den 1. i måneden efter tidspunktet for oplysning om omlægning.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Tidspunktet for påbegyndt omlægning og ændringer af dette tidspunkt skal meddeles skriftligt til Plantedirektoratet, før omlægningen påbegyndes. Ændringer skal endvidere meddeles før den dato for omlægning, der tidligere er meddelt direktoratet.</p>\r\n<p class=\"Stk2\">\r\n   <span class=\"StkNr\" id=\"Par10_Stk4\">Stk. 4.</span> Producenten skal, inden omlægning af dyr eller arealer påbegyndes, have den fulde råderet over disse.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Hele bedriften skal have påbegyndt omlægning inden udgangen af det 4. kalenderår efter, at bedriften har påbegyndt omlægning, jf. dog § 12.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Arealer eller husdyr, der tilkøbes eller forpagtes efter det 4. kalenderår, skal omlægges straks, jf. dog § 12.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Ikke-økologiske dyr af en art, der ikke er påbegyndt omlægning, kan indkøbes til bedriften. Dog skal dette ske inden udgangen af det 4. kalenderår, jf. stk. 1.</p>\r\n<p class=\"Stk2\">\r\n   <span class=\"StkNr\" id=\"Par11_Stk4\">Stk. 4.</span> Plantedirektoratet kan i særlige tilfælde dispensere fra reglen i stk. 3, 2. punktum.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Uanset bestemmelsen i § 11, stk. 1 og 2, kan omlægning af dyr undlades, hvis</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num1\">1)</span> dyrene og produkterne fra dyrene kun er til eget forbrug,</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num2\">2)</span> der ikke er økologiske dyr, herunder dyr under omlægning, af samme art på bedriften, og</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num3\">3)</span> dyrene opdrættes i en enhed, der er klart adskilt fra de enheder, der producerer efter reglerne i denne bekendtgørelse og i rådsforordningen.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Arealer med skov skal kun omlægges, hvis der sælges produkter fra arealerne med henvisning til den økologiske produktionsmetode, eller hvis arealerne på anden vis indgår i produktionen.</p>\r\n<p class=\"ParagrafGruppeOverskrift\">\r\n   <span id=\"Kap3_X2\">Samtidig omlægning</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Der kan kun ske samtidig omlægning af dyr og arealer efter reglerne i rådsforordningen, hvis der er ansøgt herom i forbindelse med ansøgningen om autorisation til økologisk jordbrugsproduktion.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Indberetning</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Producenten skal hvert år senest den 21. april indberette oplysninger om</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num1\">1)</span> jordbrugsbedriftens planteproduktion i den løbende vækstsæson, herunder om arealer, afgrødesammensætning og omlægningstidspunkt,</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num2\">2)</span> jordbrugsbedriftens husdyrproduktion i det løbende kalenderår, herunder om husdyrholdets størrelse, sammensætning og omlægningstidspunkt, og</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num3\">3)</span> græsningsrettigheder.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Falder den 21. april på en lørdag, en søndag, en mandag eller en helligdag, skal oplysningerne indgives senest den anden hverdag (lørdag ikke medregnet), der følger herefter.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> De i stk. 1 nævnte oplysninger skal indgives til FødevareErhverv på et skema udfærdiget af Fødevareministeriet. FødevareErhverv videregiver de nævnte oplysninger til Plantedirektoratet.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Producenten skal indberette, hvilke ikke-økologiske dyr,</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num1\">1)</span> tilhørende producenten, der er på bedriften, jf. § 12,</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num2\">2)</span> tilhørende andre, der er på bedriften.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Gødning</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Producenten skal føre logbog over modtaget og afgivet kvælstof i husdyrgødning.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Produktionen af kvælstof i husdyrgødning beregnes i henhold til lov om jordbrugets anvendelse af gødning og om plantedække med gældende bekendtgørelser.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Ved overførsel af gødning mellem samme ejers økologiske produktionsenhed og ikke-økologiske produktionsenhed, jf. § 6, finder § 16 tilsvarende anvendelse.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Ved samtidig drift af en økologisk og ikke-økologisk produktionsenhed, jf. § 6, skal der for den økologiske produktionsenhed hvert år udarbejdes en særlig gødningsopgørelse for den afsluttede planperiode. Gødningsopgørelsen skal senest den 31. marts indsendes til Plantedirektoratet. Gødningsopgørelsen skal udarbejdes på et skema, der er udarbejdet af Plantedirektoratet.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Særlige bestemmelser vedrørende dyrehold</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Ved påbud om fornyet omlægning af dyr, jf. økologilovens § 22, skal den nye omlægningsdato tillige med en entydig identifikation af dyrene anføres i logbogen.</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Ved indkøb af fjerkræ skal det af faktura eller opdrætterrapport fremgå, om dyrene er næbtrimmet.</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> I økologisk husdyrproduktion må der efter diagnosticering og anvisning fra en dyrlæge anvendes følgende produkter: parafinolie, calciumpropionat og natriumpropionat.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Hvis der er problemer med klovsundheden, kan Plantedirektoratet give tilladelse til, at der som behandling anvendes passende, godkendte desinfektionsmidler til veterinærhygiejne.</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Langsomt voksende slagtekyllingeracer defineres som kyllinger med en gennemsnitlig væksthastighed, der ikke overstiger 35 gram pr. dyr pr. dag. Langsomt voksende kalkunracer defineres som kalkunkyllinger med en gennemsnitlig væksthastighed, der ikke overstiger 90 gram pr. dyr pr. dag.</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Ved opdræt af fjerkræ skal tomgangsperioden i stalden og folden mellem to fjerkræflokke være mindst 14 dage. Hvor der anvendes mobile huse uden bund, og hvor huset flyttes i forbindelse med holdskifte, skal der være en tomgangsperiode på mindst 1 døgn.</p>\r\n<p class=\"Stk2\">\r\n   <span class=\"StkNr\" id=\"Par22_Stk2\">Stk. 2.</span> Tomgangsperioden skal omfatte foldskifte på udearealerne til fjerkræ, således at udearealerne er fri for fjerkræ hvert andet år, jf. dog stk. 6, så vegetationen kan genetableres og smittetrykket reduceres.</p>\r\n<p class=\"Stk2\">\r\n   <span class=\"StkNr\" id=\"Par22_Stk3\">Stk. 3.</span> Hvis en producent har et hold æglæggende høner i mere end 12 måneder, kan tomgangsperioden ved foldskifte udskydes, således at der maksimalt går 15 måneder mellem foldskifte.</p>\r\n<p class=\"Stk2\">\r\n   <span class=\"StkNr\" id=\"Par22_Stk4\">Stk. 4.</span> Kravet om en tomgangsperiode gælder ikke for små fjerkræflokke under erhvervsmæssigt dyrehold, som ikke holdes i folde, og som kan bevæge sig frit hele dagen.</p>\r\n<p class=\"Stk2\">\r\n   <span class=\"StkNr\" id=\"Par22_Stk5\">Stk. 5.</span> I tomgangsperiode skal hele den gamle fold lukkes af, og fuglene lukkes ind i en ny fold, jf. dog stk. 6.</p>\r\n<p class=\"Stk2\">\r\n   <span class=\"StkNr\" id=\"Par22_Stk6\">Stk. 6.</span> For fjerkræ kan der ske et glidende foldskifte ved, at den gamle fold gradvis lukkes af, og dyrene samtidig får adgang til en tilsvarende ny fold, hvis</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk6_Num1\">1)</span> det samlede udeareal, der anvendes til foldskiftet, mindst udgør det dobbelte af minimumsarealet pr. fugl,</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk6_Num2\">2)</span> fuglene til stadighed har adgang til minimumsudearealet,</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk6_Num3\">3)</span> udearealet er dækket af skov, plantage eller tilsvarende vegetation,</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk6_Num4\">4)</span> foldskiftet tilrettelægges, så fuglene inden for et år har haft adgang til det samlede udeareal,</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk6_Num5\">5)</span> reguleringen af folden senest sker, når halvdelen af produktionsperioden er gennemført, og</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk6_Num6\">6)</span> foldreguleringen noteres i logbogen.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Dokumentation</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> Oplysninger, der er påkrævede efter rådsforordningen og denne bekendtgørelse, skal til enhver tid forefindes på jordbrugsbedriften og kunne forevises ved kontrolbesøg. Oplysningerne skal opbevares på bedriften i mindst 5 år.</p>\r\n<p class=\"Afsnit\" id=\"A2\">\r\n   <span id=\"Afs2\">Afsnit II</span>\r\n</p>\r\n<p class=\"AfsnitOverskrift\">Virksomheder</p>\r\n<p class=\"Kapitel\" id=\"K8\">\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Generelt og definitioner</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24_Stk1\">§ 24.</span> Ved en virksomhed forstås i denne bekendtgørelse en fysisk eller juridisk person, der producerer, tilbereder, emballerer, oplagrer eller fra tredjemand indfører nedenstående produkter med henblik på efterfølgende markedsføring heraf, eller som markedsfører sådanne produkter, som er forsynet med eller skal forsynes med angivelser, som henviser til den økologiske produktionsmetode:</p>\r\n<p class=\"Liste1\">\r\n   <span class=\"Liste1Nr\" id=\"Par24_Stk1_Num1\">1)</span> levende eller uforarbejdede vegetabilske landbrugsprodukter,</p>\r\n<p class=\"Liste1\">\r\n   <span class=\"Liste1Nr\" id=\"Par24_Stk1_Num2\">2)</span> foder, foderblandinger og fodermidler,</p>\r\n<p class=\"Liste1\">\r\n   <span class=\"Liste1Nr\" id=\"Par24_Stk1_Num3\">3)</span> gødning og jordforbedringsmidler m.m., og</p>\r\n<p class=\"Liste1\">\r\n   <span class=\"Liste1Nr\" id=\"Par24_Stk1_Num4\">4)</span> vegetativt formeringsmateriale og frø til udsæd.</p>\r\n<p class=\"Paragraf\" id=\"P25\">\r\n   <span class=\"ParagrafNr\" id=\"Par25_Stk1\">§ 25.</span> Virksomheder, som omhandlet i § 24, skal være autoriseret af Plantedirektoratet og skal tilrettelægge og gennemføre produktionen efter bestemmelserne i denne bekendtgørelse og i rådsforordningen.</p>\r\n<p class=\"Stk2\">\r\n   <span class=\"StkNr\" id=\"Par25_Stk2\">Stk. 2.</span> Stk. 1 gælder dog ikke for virksomheder, der alene sælger færdigemballerede og færdigmærkede produkter direkte til den endelige forbruger eller bruger, medmindre produkterne er indført fra et tredjeland.</p>\r\n<p class=\"Stk2\">\r\n   <span class=\"StkNr\" id=\"Par25_Stk3\">Stk. 3.</span> Virksomheder, der kun producerer, tilbereder, oplagrer eller fra tredjeland indfører nedenstående produkter med henblik på efterfølgende markedsføring heraf, eller som markedsfører sådanne produkter, som er forsynet med eller skal forsynes med angivelser, som henviser til den økologiske produktionsmetode, omfattes ikke af stk. 1:</p>\r\n<p class=\"Liste1\">\r\n   <span class=\"Liste1Nr\" id=\"Par25_Stk3_Num1\">1)</span> produkter bestemt til konsum og</p>\r\n<p class=\"Liste1\">\r\n   <span class=\"Liste1Nr\" id=\"Par25_Stk3_Num2\">2)</span> foder med animalsk indhold, som er beregnet til hunde, katte og andre selskabsdyr.</p>\r\n<p class=\"Kapitel\" id=\"K9\">\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Autorisation</p>\r\n<p class=\"Paragraf\" id=\"P26\">\r\n   <span class=\"ParagrafNr\" id=\"Par26_Stk1\">§ 26.</span> Ansøgning om autorisation til økologisk drift af en virksomhed skal indgives til Plantedirektoratet.</p>\r\n<p class=\"Stk2\">\r\n   <span class=\"StkNr\" id=\"Par26_Stk2\">Stk. 2.</span> Ansøgningen skal indgives på et af Plantedirektoratet udformet ansøgningsskema.</p>\r\n<p class=\"Stk2\">\r\n   <span class=\"StkNr\" id=\"Par26_Stk3\">Stk. 3.</span> Består en virksomhed af flere driftsmæssigt adskilte enheder, skal hver enhed autoriseres særskilt.</p>\r\n<p class=\"Paragraf\" id=\"P27\">\r\n   <span class=\"ParagrafNr\" id=\"Par27_Stk1\">§ 27.</span> Plantedirektoratet meddeler ansøgeren autorisation, når direktoratet på grundlag af en forelagt beskrivelse af virksomheden har konstateret, at produktionen er tilrettelagt og kan gennemføres efter bestemmelserne i denne bekendtgørelse og i rådsforordningen. Den autoriserede virksomhed eller driftsenhed, jf. § 26, stk. 3, tildeles et autorisationsnummer.</p>\r\n<p class=\"Stk2\">\r\n   <span class=\"StkNr\" id=\"Par27_Stk2\">Stk. 2.</span> Autorisation meddeles for 1 år.</p>\r\n<p class=\"Stk2\">\r\n   <span class=\"StkNr\" id=\"Par27_Stk3\">Stk. 3.</span> Autorisation skal være meddelt, inden virksomheden modtager, behandler eller sælger jordbrugsprodukter som økologiske.</p>\r\n<p class=\"Stk2\">\r\n   <span class=\"StkNr\" id=\"Par27_Stk4\">Stk. 4.</span> Plantedirektoratet kan i medfør af lovens § 8 nægte at meddele en ansøgt autorisation.</p>\r\n<p class=\"Paragraf\" id=\"P28\">\r\n   <span class=\"ParagrafNr\" id=\"Par28_Stk1\">§ 28.</span> Virksomheden skal hvert år inden den 15. februar på et skema udformet af Plantedirektoratet indberette oplysninger om virksomhedens forventede produktion m.m. i samme kalenderår.</p>\r\n<p class=\"Kapitel\" id=\"K10\">\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Dokumentation og indberetning</p>\r\n<p class=\"Paragraf\" id=\"P29\">\r\n   <span class=\"ParagrafNr\" id=\"Par29_Stk1\">§ 29.</span> En autoriseret virksomhed skal føre kontrol med og regnskab over køb, lager og salg af økologiske produkter med angivelse af art og mængde, dato for køb og salg samt navn og adresse og autorisationsnummer på køber og sælger af henholdsvis ind- og udgående partier. Regnskabet skal opbevares på virksomheden i mindst fem år.</p>\r\n<p class=\"Stk2\">\r\n   <span class=\"StkNr\" id=\"Par29_Stk2\">Stk. 2.</span> En autoriseret virksomhed, der er registreret efter bekendtgørelse om planter, skal i en plantefortegnelse angive, hvilke plantepartier der er økologiske.</p>\r\n<p class=\"Paragraf\" id=\"P30\">\r\n   <span class=\"ParagrafNr\" id=\"Par30_Stk1\">§ 30.</span> En autoriseret sædekorns- eller frøvirksomhed, der anmelder et parti økologisk sædekorn eller markfrø til markkontrol efter bekendtgørelse om hhv. sædekorn eller markfrø, skal i anmeldelsen angive navn, adresse og autorisationsnummer på de autoriserede økologiske jordbrugere, der forestår fremavlen.</p>\r\n<p class=\"Stk2\">\r\n   <span class=\"StkNr\" id=\"Par30_Stk2\">Stk. 2.</span> Anmeldelsen skal være baseret på en skriftlig kontrakt med avleren og være indsendt rettidigt til Plantedirektoratet.</p>\r\n<p class=\"Afsnit\" id=\"A3\">\r\n   <span id=\"Afs3\">Afsnit III</span>\r\n</p>\r\n<p class=\"AfsnitOverskrift\">Fællesbestemmelser</p>\r\n<p class=\"Kapitel\" id=\"K11\">\r\n   <span id=\"Kap11\">Kapitel 11</span>\r\n</p>\r\n<p class=\"KapitelOverskrift2\">Mærkning og salg</p>\r\n<p class=\"Paragraf\" id=\"P31\">\r\n   <span class=\"ParagrafNr\" id=\"Par31_Stk1\">§ 31.</span> Bestemmelser om salg gælder tilsvarende for udbud til salg, herunder annoncering og skiltning, fordeling, levering eller enhver anden form for overdragelse til tredjemand med eller uden vederlag. Bestemmelserne om salg gælder tillige besiddelse med henblik på salg.</p>\r\n<p class=\"Paragraf\" id=\"P32\">\r\n   <span class=\"ParagrafNr\" id=\"Par32_Stk1\">§ 32.</span> Produkter omfattet af denne bekendtgørelse, der pakkes og mærkes som økologiske, skal ved salg fra en autoriseret jordbrugsbedrift eller virksomhed være mærket med Plantedirektoratets økologikontrolkode: »DK-Ø-50 «. Kontrolkoden, produktets økologiske status og en henvisning til den økologiske produktionsmetode skal anføres på mærkningsseddel, faktura og følgeseddel. Henvisning til den økologiske produktionsmetode på mærkningen kan være suppleret af Ø-mærket i henhold til bekendtgørelse om økologiske fødevarer.</p>\r\n<p class=\"Paragraf\" id=\"P33\">\r\n   <span class=\"ParagrafNr\" id=\"Par33_Stk1\">§ 33.</span> En autoriseret jordbrugsbedrift kan mærke uforarbejdede fødevarer, der er produceret på egen jordbrugsbedrift, efter bestemmelserne i bekendtgørelse om økologiske fødevarer og sælge dem direkte til den endelige forbruger. Henvisning til den økologiske produktionsmetode på mærkningen kan være suppleret af Ø-mærket i henhold til bekendtgørelse om økologiske fødevarer.</p>\r\n<p class=\"Paragraf\" id=\"P34\">\r\n   <span class=\"ParagrafNr\" id=\"Par34_Stk1\">§ 34.</span> Gødning fra husdyr under økologiske produktionsforhold og vegetabilsk materiale fra økologiske arealer kan mærkes og sælges som økologisk.</p>\r\n<p class=\"Stk2\">\r\n   <span class=\"StkNr\" id=\"Par34_Stk2\">Stk. 2.</span> Gødninger og jordforbedringsmidler m.m., nævnt i bilag I i Kommissionens forordning nr. 889 af 5. september 2008 om gennemførelsesbestemmelser til Rådets forordning (EF) nr. 834/2007 om økologisk produktion og mærkning af økologiske produkter, for så vidt angår økologisk produktion, mærkning og kontrol, kan kun sælges med angivelsen: »Ikke-økologisk produkt, der kan anvendes til økologisk jordbrugsproduktion efter retningslinjerne i rådsforordning nr. 834/2007«, hvis der ønskes en henvisning til den økologiske produktionsmetode.</p>\r\n<p class=\"Stk2\">\r\n   <span class=\"StkNr\" id=\"Par34_Stk3\">Stk. 3.</span> Plantebeskyttelsesmidler m.m., der er nævnt i bilag II i Kommissionens forordning nr. 889 af 5. september 2008 om gennemførelsesbestemmelser til Rådets forordning (EF) nr. 834/2007 om økologisk produktion og mærkning af økologiske produkter, for så vidt angår økologisk produktion, mærkning og kontrol, og som er godkendt af Miljøministeriet, kan kun sælges med angivelsen: ”Ikke-økologisk produkt, der kan anvendes i økologisk jordbrugsproduktion efter retningslinjerne i rådsforordning nr. 834/2007”, hvis der ønskes en henvisning til den økologiske produktionsmetode.</p>\r\n<p class=\"Kapitel\" id=\"K12\">\r\n   <span id=\"Kap12\">Kapitel 12</span>\r\n</p>\r\n<p class=\"KapitelOverskrift2\">Eksport</p>\r\n<p class=\"Paragraf\" id=\"P35\">\r\n   <span class=\"ParagrafNr\" id=\"Par35_Stk1\">§ 35.</span> Foreligger der dokumentation for et partis økologiske status, afgiver Plantedirektoratet, hvis partiet skal føres ud af landet, efter anmodning erklæring om, at producenten er omfattet af direktoratets økologikontrol.</p>\r\n<p class=\"Kapitel\" id=\"K13\">\r\n   <span id=\"Kap13\">Kapitel 13</span>\r\n</p>\r\n<p class=\"KapitelOverskrift2\">Import fra tredjelande</p>\r\n<p class=\"Paragraf\" id=\"P36\">\r\n   <span class=\"ParagrafNr\" id=\"Par36_Stk1\">§ 36.</span> Import fra tredjelande af økologiske produkter, som er beskrevet i denne bekendtgørelse, skal ske i overensstemmelse med rådsforordningen.</p>\r\n<p class=\"Stk2\">\r\n   <span class=\"StkNr\" id=\"Par36_Stk2\">Stk. 2.</span> Importøren af økologiske produkter fra ikke-godkendte tredjelande skal, før importen finder sted, have opnået Plantedirektoratets tilladelse til markedsføring og anvendelse i den økologiske jordbrugsproduktion.</p>\r\n<p class=\"Stk2\">\r\n   <span class=\"StkNr\" id=\"Par36_Stk3\">Stk. 3.</span> Importen skal forudanmeldes til Plantedirektoratet inden ankomsten til Danmark. Anmeldelsen skal ske mindst 24 timer og mindst en fuld arbejdsdag før, produkterne fremlægges til frigivelse.</p>\r\n<p class=\"Stk2\">\r\n   <span class=\"StkNr\" id=\"Par36_Stk4\">Stk. 4.</span> Importdokumenter verificeres af Plantedirektoratet, inden produkterne frigives.</p>\r\n<p class=\"Kapitel\" id=\"K14\">\r\n   <span id=\"Kap14\">Kapitel 14</span>\r\n</p>\r\n<p class=\"KapitelOverskrift2\">Kontrol og offentliggørelse</p>\r\n<p class=\"Paragraf\" id=\"P37\">\r\n   <span class=\"ParagrafNr\" id=\"Par37_Stk1\">§ 37.</span> Plantedirektoratet fører kontrol med, at bestemmelserne i bekendtgørelsen og de bestemmelser i rådsforordningen, der er omfattet af bekendtgørelsen, overholdes.</p>\r\n<p class=\"Stk2\">\r\n   <span class=\"StkNr\" id=\"Par37_Stk2\">Stk. 2.</span> Plantedirektoratet kan offentliggøre resultater på grundlag af kontrollen. Offentliggørelsen kan omfatte navne og adresser på virksomheder, autoriseret efter § 27, stk. 1, og kan ske, inden de administrative klagemuligheder er udtømte, bødeforlæg er vedtaget, eller der er faldet endelig dom. Offentliggørelse kan ske løbende i elektronisk form.</p>\r\n<p class=\"Paragraf\" id=\"P38\">\r\n   <span class=\"ParagrafNr\" id=\"Par38_Stk1\">§ 38.</span> Producenter og virksomheder, der ikke er autoriseret, jf. §§ 7 og 27, skal på forlangende af Plantedirektoratet udlevere dokumentation om køb og salg af produkter til og fra producenter og virksomheder, der er underlagt økologikontrol.</p>\r\n<p class=\"Kapitel\" id=\"K15\">\r\n   <span id=\"Kap15\">Kapitel 15</span>\r\n</p>\r\n<p class=\"KapitelOverskrift2\">Midlertidige regler om staldforhold</p>\r\n<p class=\"ParagrafGruppeOverskrift\">\r\n   <span id=\"Kap15_X1\">Bindestalde</span>\r\n</p>\r\n<p class=\"Paragraf\" id=\"P39\">\r\n   <span class=\"ParagrafNr\" id=\"Par39_Stk1\">§ 39.</span> Frem til den 31. december 2010 kan kvæg over 6 måneder opbindes i bygninger (bindestald), hvis</p>\r\n<p class=\"Liste1\">\r\n   <span class=\"Liste1Nr\" id=\"Par39_Stk1_Num1\">1)</span> bedriften er autoriseret eller har ansøgt om autorisation til økologisk jordbrugsproduktion inden den 24. august 2000,</p>\r\n<p class=\"Liste1\">\r\n   <span class=\"Liste1Nr\" id=\"Par39_Stk1_Num2\">2)</span> bygningerne er opført før den 24. august 2000, og</p>\r\n<p class=\"Liste1\">\r\n   <span class=\"Liste1Nr\" id=\"Par39_Stk1_Num3\">3)</span> dyrene har adgang til daglig motion på et passende motionsareal, og opdrættet sker i overensstemmelse med dyrevelfærdskravene i bygninger med god strøelse og individuel pasning.</p>\r\n<p class=\"ParagrafGruppeOverskrift\">\r\n   <span id=\"Kap15_X2\">Pattedyr</span>\r\n</p>\r\n<p class=\"Paragraf\" id=\"P40\">\r\n   <span class=\"ParagrafNr\" id=\"Par40_Stk1\">§ 40.</span> §§ 41-43 kan i en overgangsperiode, der udløber den 31. december 2010, anvendes af følgende bedrifter med animalsk produktion:</p>\r\n<p class=\"Liste1\">\r\n   <span class=\"Liste1Nr\" id=\"Par40_Stk1_Num1\">1)</span> Bedriften er autoriseret eller havde ansøgt om autorisation til økologisk jordbrugsproduktion inden den 24. august 1999, og</p>\r\n<p class=\"Liste2\">\r\n   <span class=\"Liste2Nr\" id=\"Par40_Stk1_Num1_Lita\">a)</span> hvis eksisterende bygninger og løbegårde er opført før den 24. august 1999 og</p>\r\n<p class=\"Liste2\">\r\n   <span class=\"Liste2Nr\" id=\"Par40_Stk1_Num1_Litb\">b)</span> på denne dato overholdt kravene om økologisk husdyrhold i bekendtgørelse nr. 210 af 6. april 1998 om økologisk jordbrugsproduktion med senere ændringer.</p>\r\n<p class=\"Liste1\">\r\n   <span class=\"Liste1Nr\" id=\"Par40_Stk1_Num2\">2)</span> Bedriften er autoriseret eller havde ansøgt om autorisation til økologisk jordbrugsproduktion inden den 24. august 2000, og</p>\r\n<p class=\"Liste2\">\r\n   <span class=\"Liste2Nr\" id=\"Par40_Stk1_Num2_Lita\">a)</span> hvis staldbygninger og løbegårde er opført efter den 24. august 1999, under forudsætning af, at byggeriet var anmeldt til kommunen inden den 24. august 1999, og byggeriet var opført inden den 24. august 2000, og</p>\r\n<p class=\"Liste2\">\r\n   <span class=\"Liste2Nr\" id=\"Par40_Stk1_Num2_Litb\">b)</span> på denne dato overholdt kravene om økologisk husdyrhold i bekendtgørelse nr. 757 af 3. oktober 1999 om økologisk jordbrugsproduktion med senere ændringer.</p>\r\n<p class=\"Stk2\">\r\n   <span class=\"StkNr\" id=\"Par40_Stk2\">Stk. 2.</span> Bedrifter, hvor der foretages ombygning, nybygning eller anden væsentlig ændring af de eksisterende stalde eller løbegårde, herunder skifter produktionsgren i bygningerne, vil ikke længere være omfattet af overgangsordningen i stk. 1 med hensyn til de pågældende stalde og/eller løbegårde, hvor forholdene er ændret.</p>\r\n<p class=\"Paragraf\" id=\"P41\">\r\n   <span class=\"ParagrafNr\" id=\"Par41_Stk1\">§ 41.</span> Bedrifter, der er omfattet af overgangsordningen, jf. § 40, skal ved opstaldningen af deres pattedyr sikre, at dyrenes biologiske og adfærdsmæssige behov tilgodeses, herunder at dyrene, i overensstemmelse med de forskellige dyregruppers behov, har et indendørs areal og en udendørs løbegård til rådighed, der er så store, at alle dyr</p>\r\n<p class=\"Liste1\">\r\n   <span class=\"Liste1Nr\" id=\"Par41_Stk1_Num1\">1)</span> har bevægelsesfrihed til at stå naturligt,</p>\r\n<p class=\"Liste1\">\r\n   <span class=\"Liste1Nr\" id=\"Par41_Stk1_Num2\">2)</span> kan lægge sig ned samtidig, vende sig, soignere sig, indtage alle naturlige stillinger og foretage alle naturlige bevægelser.</p>\r\n<p class=\"Stk2\">\r\n   <span class=\"StkNr\" id=\"Par41_Stk2\">Stk. 2.</span> Arealer og løbegårde skal være så store, at det sikres, at flokstørrelsen ikke har negativ indflydelse på trivslen.</p>\r\n<p class=\"Paragraf\" id=\"P42\">\r\n   <span class=\"ParagrafNr\" id=\"Par42_Stk1\">§ 42.</span> Bedrifter, der er omfattet af overgangsordningen, jf. § 40, kan til deres produktion af slagtesvin, efter fravænning, anvende stisystemer med tilhørende udendørs løbegård i stedet for andet udendørsareal.</p>\r\n<p class=\"Stk2\">\r\n   <span class=\"StkNr\" id=\"Par42_Stk2\">Stk. 2.</span> Svinene skal have uhindret adgang til løbegården hele året rundt. Løbegården kan være helt overdækket.</p>\r\n<p class=\"Stk2\">\r\n   <span class=\"StkNr\" id=\"Par42_Stk3\">Stk. 3.</span> Løbegården skal være så stor, at alle dyr samtidigt kan opholde sig i den og bevæge sig naturligt.</p>\r\n<p class=\"Stk2\">\r\n   <span class=\"StkNr\" id=\"Par42_Stk4\">Stk. 4.</span> Luftskifte og temperatur i løbegården skal svare til udeklimaet.</p>\r\n<p class=\"Stk2\">\r\n   <span class=\"StkNr\" id=\"Par42_Stk5\">Stk. 5.</span> Svinene skal have mulighed for at ligge i et trækfrit lejeareal.</p>\r\n<p class=\"Paragraf\" id=\"P43\">\r\n   <span class=\"ParagrafNr\" id=\"Par43_Stk1\">§ 43.</span> På bedrifter, der er omfattet af overgangsordningen, jf. § 40, og hvor produktionen af slagtesvin, efter fravænning, i sommerperioden foregår på græsarealer, således at dyrene har adgang til græsarealer i mindst 150 dage i sommerperioden (15. april til 1. november), kan opstaldning af slagtesvin i vinterhalvåret foregå indendørs uden adgang til udendørs løbegård.</p>\r\n<p class=\"ParagrafGruppeOverskrift\">\r\n   <span id=\"Kap15_X3\">Fjerkræ</span>\r\n</p>\r\n<p class=\"Paragraf\" id=\"P44\">\r\n   <span class=\"ParagrafNr\" id=\"Par44_Stk1\">§ 44.</span> §§ 45 og 46 kan i en overgangsperiode, der udløber den 31. december 2010, anvendes af følgende bedrifter med animalsk produktion:</p>\r\n<p class=\"Liste1\">\r\n   <span class=\"Liste1Nr\" id=\"Par44_Stk1_Num1\">1)</span> Bedriften er autoriseret eller havde ansøgt om autorisation til økologisk jordbrugsproduktion inden den 24. august 1999, og</p>\r\n<p class=\"Liste2\">\r\n   <span class=\"Liste2Nr\" id=\"Par44_Stk1_Num1_Lita\">a)</span> hvis eksisterende bygninger er opført før den 24. august 1999, og</p>\r\n<p class=\"Liste2\">\r\n   <span class=\"Liste2Nr\" id=\"Par44_Stk1_Num1_Litb\">b)</span> på denne dato overholdt kravene om økologisk husdyrhold i bekendtgørelse nr. 210 af 6. april 1998 om økologisk jordbrugsproduktion med senere ændringer.</p>\r\n<p class=\"Liste1\">\r\n   <span class=\"Liste1Nr\" id=\"Par44_Stk1_Num2\">2)</span> Bedriften er autoriseret eller havde ansøgt om autorisation til økologisk jordbrugsproduktion inden den 24. august 2000, og</p>\r\n<p class=\"Liste2\">\r\n   <span class=\"Liste2Nr\" id=\"Par44_Stk1_Num2_Lita\">a)</span> hvis staldbygninger er opført efter den 24. august 1999, under forudsætning af, at byggeriet var anmeldt til kommunen inden den 24. august 1999, og byggeriet var opført inden den 24. august 2000, og</p>\r\n<p class=\"Liste2\">\r\n   <span class=\"Liste2Nr\" id=\"Par44_Stk1_Num2_Litb\">b)</span> på denne dato overholdt kravene om økologisk husdyrhold i bekendtgørelse nr. 757 af 3. oktober 1999 om økologisk jordbrugsproduktion med senere ændringer.</p>\r\n<p class=\"Stk2\">\r\n   <span class=\"StkNr\" id=\"Par44_Stk2\">Stk. 2.</span> Bedrifter, hvor der foretages ombygning, nybygning eller anden væsentlig ændring af de eksisterende stalde, herunder skifter produktionsgren i bygningerne, vil ikke længere være omfattet af overgangsordningen i stk. 1 med hensyn til de pågældende stalde, hvor forholdene er ændret.</p>\r\n<p class=\"Paragraf\" id=\"P45\">\r\n   <span class=\"ParagrafNr\" id=\"Par45_Stk1\">§ 45.</span> På bedrifter, der er omfattet af overgangsordningen, jf. § 44, skal staldbygninger til fjerkræ (undtagen ænder og levekyllinger) have indgangs- og udgangshuller af en størrelse, som passer til fuglene, og disse huller skal tilsammen være mindst 4 m pr. 100 m 2 af det husareal, der til enhver tid er til rådighed for fuglene.</p>\r\n<p class=\"Stk2\">\r\n   <span class=\"StkNr\" id=\"Par45_Stk2\">Stk. 2.</span> Ind- og udgangshullerne skal være jævnt fordelt over hele stalden, således at hele flokken har uhindret adgang til at komme ud. Hvis belægningsgraden i stalden er under maksimumsgrænsen, kan kravet til ind- og udgangshuller reduceres forholdsvis.</p>\r\n<p class=\"Stk2\">\r\n   <span class=\"StkNr\" id=\"Par45_Stk3\">Stk. 3.</span> Hvis stalden er udstyret med en solid tilbygning af fast konstruktion med en mindste bredde på 1 m, som fuglene har uhindret adgang til hele døgnet, skal størrelsen af ind- og udgangshullerne mellem den indre stald og tilbygningen være mindst 1,5 m pr. 100 m 2 af det husareal, der til enhver tid er til rådighed for fuglene. Tilbygningen skal kunne lukkes af mod udearealet.</p>\r\n<p class=\"Paragraf\" id=\"P46\">\r\n   <span class=\"ParagrafNr\" id=\"Par46_Stk1\">§ 46.</span> For bedrifter med æglæggende høns, der er omfattet af overgangsordningen, jf. § 44, må flokstørrelsen ikke overstige 4.500 dyr pr. stald eller udeareal.</p>\r\n<p class=\"Kapitel\" id=\"K16\">\r\n   <span id=\"Kap16\">Kapitel 16</span>\r\n</p>\r\n<p class=\"KapitelOverskrift2\">Klage</p>\r\n<p class=\"Paragraf\" id=\"P47\">\r\n   <span class=\"ParagrafNr\" id=\"Par47_Stk1\">§ 47.</span> Klage over Plantedirektoratets afgørelser efter denne bekendtgørelse skal indgives inden fire uger fra datoen for modtagelsen af afgørelsen. Klagen skal stiles til Ministeriet for Fødevarer, Landbrug og Fiskeri og skal indsendes til Plantedirektoratet.</p>\r\n<p class=\"Stk2\">\r\n   <span class=\"StkNr\" id=\"Par47_Stk2\">Stk. 2.</span> Uanset om der er klaget over en afgørelse, jf. stk. 1, kan Plantedirektoratet genoptage sagen, hvis direktoratet vurderer, at der er mulighed for, at nye oplysninger i sagen kan føre til en anden afgørelse.</p>\r\n<p class=\"Kapitel\" id=\"K17\">\r\n   <span id=\"Kap17\">Kapitel 17</span>\r\n</p>\r\n<p class=\"KapitelOverskrift2\">Straf</p>\r\n<p class=\"Paragraf\" id=\"P48\">\r\n   <span class=\"ParagrafNr\" id=\"Par48_Stk1\">§ 48.</span> Med mindre højere straf er forskyldt efter anden lovgivning, straffes med bøde den, der</p>\r\n<p class=\"Liste1\">\r\n   <span class=\"Liste1Nr\" id=\"Par48_Stk1_Num1\">1)</span> overtræder § 1, § 4, § 5, § 8, § 9, stk. 2, § 10, stk. 3 og 4, § 11, stk. 1-3, § 12, §§ 14-19, § 20, stk. 1, § 22, stk. 1-2 og 5-6, § 23, § 25, stk. 1, § 26, stk. 3, § 27, stk. 3, §§ 28-30, § 32, § 34, stk. 2 og 3, § 36, § 38, §§ 39-46,</p>\r\n<p class=\"Liste1\">\r\n   <span class=\"Liste1Nr\" id=\"Par48_Stk1_Num2\">2)</span> overtræder bestemmelserne i rådsforordningen eller bestemmelser udstedt med hjemmel i rådsforordningen, eller</p>\r\n<p class=\"Liste1\">\r\n   <span class=\"Liste1Nr\" id=\"Par48_Stk1_Num3\">3)</span> tilsidesætter vilkår for tilladelser eller dispensationer meddelt i henhold til bekendtgørelsen eller rådsforordningen.</p>\r\n<p class=\"Stk2\">\r\n   <span class=\"StkNr\" id=\"Par48_Stk2\">Stk. 2.</span> Der kan pålægges selskaber m.v. (juridiske personer) strafansvar efter straffelovens 5. kapitel.</p>\r\n<p class=\"Kapitel\" id=\"K18\">\r\n   <span id=\"Kap18\">Kapitel 18</span>\r\n</p>\r\n<p class=\"KapitelOverskrift2\">Ikrafttrædelses- og overgangsbestemmelser</p>\r\n<p class=\"Paragraf\" id=\"P49\">\r\n   <span class=\"ParagrafNr\" id=\"Par49_Stk1\">§ 49.</span> Bekendtgørelsen træder i kraft den 1. januar 2009.</p>\r\n<p class=\"Stk2\">\r\n   <span class=\"StkNr\" id=\"Par49_Stk2\">Stk. 2.</span> Bekendtgørelse nr. 244 af 2. april 2004 om økologisk jordbrugsproduktion mv. ophæves, idet § 19 dog forbliver i kraft. Overtrædelse af § 19 straffes med bøde.</p><div class=\"Givet\" id=\"Givet\"><p class=\"Givet\" align=\"center\">Plantedirektoratet, den 21. november 2008</p><p class=\"Sign1\" align=\"center\">Ole P. Kristensen</p><p class=\"Sign2\" align=\"right\">/ Dorthe Nielsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der er nødvendige for anvendelsen af følgende forordninger: Rådets forordning (EF) nr. 834/2007 af 28. juni 2007 om økologisk produktion og mærkning af økologiske produkter og om ophævelse af forordning (EØF) nr. 2092/91, (EU-Tidende 2007, L 189, side1) (økologiforordningen). Kommissionens forordning (EF) nr. 889 af 5. september 2008 om gennemførelsesbestemmelser til Rådets forordning (EF) nr. 834/2007 om økologisk produktion og mærkning af økologiske produkter, for så vidt angår økologisk produktion, mærkning og kontrol (EU-Tidende 2008, L 250, side 1). Kommissionens forordning (EF) nr. 1788/2001 om gennemførelsesbestemmelser til bestemmelserne for kontrolattesten for import fra tredjelande under artikel 11 i Rådets forordning (EØF) om økologisk produktionsmetode for landbrugsprodukter og om angivelse heraf på landbrugsprodukter og levnedsmidler (EF-Tidende 2002, L 289, side 15) med senere ændringer.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/11/2008"
        },
        {
            "displayName": "Accession",
            "displayValue": "B20080111105"
        },
        {
            "displayName": "Entydig dokumentidentifikation",
            "displayValue": "AH002974"
        },
        {
            "displayName": "Dato for førstegangsindlæggelse",
            "displayValue": "25/11/2008"
        },
        {
            "displayName": "Dato for indlæggelse",
            "displayValue": "10/05/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1111"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "21/11/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Plantedirektoratet"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Plantedirektoratet, j.nr. 08-0116-000001"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}