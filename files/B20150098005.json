{
    "id": 173039,
    "title": "Bekendtgørelse om forretningsorden for Konkurrencerådet",
    "documentTypeId": "60",
    "isSagsforlobPeriodValid": true,
    "shortName": "BEK nr 980 af 27/08/2015",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Formål</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Konkurrencerådets medlemmer</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Konkurrencerådets kompetencer og opgaver</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Konkurrenceanalyser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Det rådgivende udvalg</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Konkurrencerådets møder</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Mundtligt indlæg for Konkurrencerådet</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap8\">Kapitel 8</a>\r\n      </td>\r\n      <td class=\"IndholdsfortegnelseTekst\">Inhabilitet</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap9\">Kapitel 9</a>\r\n      </td>\r\n      <td class=\"IndholdsfortegnelseTekst\">Offentlighed, tavshedspligt mv.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap10\">Kapitel 10</a>\r\n      </td>\r\n      <td class=\"IndholdsfortegnelseTekst\">Afsluttende bestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap11\">Kapitel 11</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om forretningsorden for Konkurrencerådet</p>\r\n<p class=\"Indledning2\">I medfør af § 14, stk. 5, i konkurrenceloven, jf. lovbekendtgørelse nr. 869 af 8. juli 2015, og efter erhvervs- og vækstministerens godkendelse fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Formål</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Denne forretningsorden har til formål at fastlægge rammerne for arbejdet i Konkurrencerådet.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Konkurrencerådet har det overordnede ansvar for Konkurrence- og Forbrugerstyrelsens administration af konkurrenceloven og regler udstedt i medfør heraf. Konkurrencerådet er en del af Konkurrence- og Forbrugerstyrelsen. Konkurrencerådet er uafhængigt af erhvervs- og vækstministeren, jf. § 15, stk. 3, i konkurrenceloven.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Konkurrencerådets medlemmer</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Erhvervs- og vækstministeren udpeger medlemmerne af Konkurrencerådet, herunder formanden og næstformanden, i henhold til § 14, stk. 1-3, i konkurrenceloven.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Såfremt et rådsmedlem nedlægger sit hverv, har varigt forfald eller afskediges, jf. stk. 3, udpeger erhvervs- og vækstministeren snarest muligt et nyt medlem.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Formanden kan indstille til erhvervs- og vækstministeren, at et rådsmedlem, som har gjort sig skyldig i overtrædelse af tavshedspligten, jf. § 22, eller som groft har tilsidesat sine pligter efter denne forretningsorden, afskediges.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Konkurrencerådets kompetencer og opgaver</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> Konkurrencerådet skal</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> fastlægge de strategiske mål for Konkurrence- og Forbrugerstyrelsens arbejde med håndhævelse af konkurrenceloven og arbejdet med konkurrenceanalyser,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> afgive udtalelse, forinden erhvervs- og vækstministeren udsteder nærmere administrative regler efter konkurrenceloven,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> godkende de administrative regler, som Konkurrence- og Forbrugerstyrelsen fastsætter efter konkurrenceloven,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> træffe afgørelse i konkurrencesager af principiel eller særlig stor betydning,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num5\">5)</span> godkende Konkurrence- og Forbrugerstyrelsens vejledninger efter konkurrenceloven,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num6\">6)</span> igangsætte og godkende Konkurrence- og Forbrugerstyrelsens konkurrenceanalyser og sektorundersøgelser, og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num7\">7)</span> træffe beslutning om at oversende sager til anklagemyndigheden med henblik på politimæssig efterforskning.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Konkurrencerådet kan til enhver tid, som led i sit hverv, forlange alle nødvendige oplysninger vedrørende konkurrenceområdet fra styrelse</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> Konkurrencerådet skal en gang årligt evaluere rådets og de enkelte medlemmers præstation, herunder samarbejdet med Konkurrence- og Forbrugerstyrelsens direktion samt styrelsens administration af konkurrenceloven.</p>\r\n<p class=\"ParagrafGruppeOverskrift\">\r\n   <span id=\"Kap3_X2\">Konkurrence- og Forbrugerstyrelsens opgaver</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> Konkurrence- og Forbrugerstyrelsen er ved den daglige administration af konkurrenceloven og regler udstedt i medfør heraf uafhængig af erhvervs- og vækstministeren, jf. § 15, stk. 3, i konkurrenceloven.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Konkurrence- og Forbrugerstyrelsens opgaver på konkurrenceområdet er bl.a.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num1\">1)</span> at modtage og behandle anmeldelser efter konkurrenceloven,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num2\">2)</span> at stå for sagsoplysningen, herunder foretage markedsundersøgelser, i alle konkurrencesager,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num3\">3)</span> at høre sagens parter og eventuelle tredjemænd i alle konkurrencesager,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num4\">4)</span> at træffe afgørelse i konkurrencesager, der ikke er af principiel eller særlig stor betydning, og i sager, som Konkurrencerådet efter § 6, stk.1, har delegeret til styrelsen,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num5\">5)</span> at udarbejde udkast til afgørelse i sager omfattet af § 3, stk. 1, nr. 4,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num6\">6)</span> at offentliggøre afgørelser mv. i henhold til konkurrencelovens § 13,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num7\">7)</span> at udføre Konkurrencerådets beslutninger,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num8\">8)</span> at føre klagesager for Konkurrenceankenævnet,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num9\">9)</span> at foretage kontrolundersøgelser efter konkurrenceloven,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num10\">10)</span> at udveksle oplysninger med andre konkurrencemyndigheder, herunder ECN, og</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num11\">11)</span> at bistå Europa-Kommissionen, jf. konkurrencelovens § 24, stk. 3.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Konkurrence- og Forbrugerstyrelsens direktør beslutter, om der skal pålægges virksomheder daglige eller ugentlige tvangsbøder efter konkurrencelovens § 22.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Konkurrence- og Forbrugerstyrelsens direktør beslutter, om der skal rettes henvendelse til anklagemyndigheden med henblik på indhentelse af samtykke til et administrativt bødeforelæg samt anklageskrift.</p>\r\n<p class=\"Stk2\">\r\n   <span class=\"StkNr\" id=\"Par5_Stk5\">Stk. 5.</span> På konkurrencerådets møder orienterer Konkurrence- og Forbrugerstyrelsens direktion om</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk5_Num1\">1)</span> konkrete sager og forhold mv. af interesse eller relevans for Konkurrencerådet, og</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk5_Num2\">2)</span> pålagte tvangsbøder og henvendelser til anklagemyndigheden om administrative bødeforelæg, jf. stk. 4-5.</p>\r\n<p class=\"ParagrafGruppeOverskrift\">\r\n   <span id=\"Kap3_X3\">Delegation af kompetence</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> Konkurrencerådet kan delegere sin kompetence til at træffe afgørelse i sager omfattet af § 3, stk. 1, nr. 4, til Konkurrence- og Forbrugerstyrelsen, hvis rådet</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> for en sagstype har fastlagt en klar og utvetydig praksis, eller</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> i en konkret sag overlader det til styrelsen efter indhentning af yderligere oplysninger at træffe afgørelse.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Konkurrencerådet skal på førstkommende møde efter, at Konkurrence- og Forbrugerstyrelsen har truffet afgørelse efter stk. 1, nr. 2, orienteres om afgørelsen.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Konkurrencerådet skal føre en oversigt over hvilke sagstyper, der efter stk. 1, nr. 1, er delegeret, og oversigten skal gennemgås af rådet mindst én gang om året.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Konkurrencerådet kan foretage en generel delegation af kompetencen efter § 3, stk. 1, nr. 7, til formanden, og kompetencen kan delegeres til direktøren for Konkurrence- og Forbrugerstyrelsen i konkrete sager for at sikre en hurtig oversendelse til anklagemyndigheden.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Konkurrenceanalyser</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> Konkurrencerådet skal godkende de konkurrenceanalyser, som Konkurrence- og Forbrugerstyrelsen har udarbejdet på rådets initiativ, jf. § 3, stk. 1, nr. 6.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Erhvervs- og vækstministeren kan anmode Konkurrence- og Forbrugerstyrelsen om at udarbejde en konkurrenceanalyse og skal i den forbindelse træffe beslutning om, hvorvidt analysen skal godkendes af ministeren eller af Konkurrencerådet.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> En udarbejdet konkurrenceanalyse skal indeholde oplysning om, hvorvidt den er udarbejdet på Konkurrencerådets eller erhvervs- og vækstministerens vegne.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Det rådgivende udvalg</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Konkurrencerådet mødes to gange om året med det rådgivende udvalg nedsat af erhvervs- og vækstministeren i henhold til § 14, stk. 4, i konkurrenceloven. Rådet kan vælge at lade sig repræsentere af formanden og næstformanden.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Det rådgivende udvalg kan rådgive Konkurrencerådet om</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num1\">1)</span> udarbejdelsen af vejledninger om konkurrenceloven og dens anvendelse,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num2\">2)</span> behovet for udarbejdelsen af konkurrenceanalyser,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num3\">3)</span> mulige tiltag til forebyggelse af overtrædelser af konkurrenceloven, og</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num4\">4)</span> eksistensen af konkrete konkurrenceproblemer på et marked.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Konkurrencerådet hører det rådgivende udvalg i forbindelse med udarbejdelsen af vejledninger om konkurrenceloven, jf. stk. 2, nr. 1, og kan til enhver tid anmode hele eller dele af udvalget om bistand i forbindelse med behandlingen af konkrete sager, jf. § 3, stk. 1, nr. 4.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Konkurrencerådets møder</p>\r\n<p class=\"ParagrafGruppeOverskrift\">\r\n   <span id=\"Kap6_X1\">Antal</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9\">§ 9.</span> Konkurrencerådet afholder møde, når formanden skønner det nødvendigt, og når det begæres af et rådsmedlem eller af Konkurrence- og Forbrugerstyrelsens direktør.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10\">§ 10.</span> Konkurrencerådet fastsætter en mødeplan med ca. 11 planlagte rådsmøder om året, der så vidt muligt placeres på faste mødedage fordelt jævnt ud over kalenderåret.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Planlagte møder kan flyttes eller aflyses med formandens godkendelse.</p>\r\n<p class=\"ParagrafGruppeOverskrift\">\r\n   <span id=\"Kap6_X2\">Indkaldelse</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11\">§ 11.</span> Indkaldelse til rådsmøder skal ske med mindst 7 dages varsel ved brev, e-mail eller andet egnet kommunikationsmiddel til alle rådsmedlemmer og Konkurrence- og Forbrugerstyrelsens direktør.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Med mødeindkaldelsen skal følge en dagsorden, der så vidt muligt skal indeholde angivelse af de sager, der skal behandles, og så vidt muligt være vedlagt det materiale, der er nødvendigt til behandling af sagerne.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Såfremt der er tale om materiale af særlig fortrolig karakter, kan formanden bestemme, at materialet eller dele heraf først omdeles på mødet, og at materialet skal tilbageleveres ved mødets slutning.</p>\r\n<p class=\"Stk2\">\r\n   <span class=\"StkNr\" id=\"Par11_Stk4\">Stk. 4.</span> Ved enkelte sager af hastende karakter kan formanden eller i dennes fravær næstformanden tillade, at Konkurrencerådet indkaldes med kortere varsel, eller at dagsorden og materiale sendes senere end fristen for indkaldelsen.</p>\r\n<p class=\"Stk2\">\r\n   <span class=\"StkNr\" id=\"Par11_Stk5\">Stk. 5.</span> Et rådsmedlem, der er forhindret i at deltage i et møde, skal give Konkurrence- og Forbrugerstyrelsen meddelelse herom hurtigst muligt.</p>\r\n<p class=\"ParagrafGruppeOverskrift\">\r\n   <span id=\"Kap6_X3\">Afholdelse af møder</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12\">§ 12.</span> Konkurrencerådsmøder afholdes som udgangspunkt ved fysisk fremmøde.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Som faste punkter på dagsordenen for Konkurrencerådets møder indgår følgende:</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num1\">1)</span> Formandens konstatering af, om rådet er lovligt indkaldt, jf. § 11, stk. 1, om der er medlemmer, der er inhabile, jf. § 19, stk. 1, og om rådet er beslutningsdygtigt, jf. § 16, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num2\">2)</span> Beretning fra Konkurrence- og Forbrugerstyrelsens direktør om den daglige administration af konkurrenceloven.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Formanden leder rådets møder.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> Ved formandens forfald fungerer næstformanden som formand.</p>\r\n<p class=\"Stk2\">\r\n   <span class=\"StkNr\" id=\"Par12_Stk5\">Stk. 5.</span> Konkurrence- og Forbrugerstyrelsens direktør og efter direktørens bestemmelse andre af styrelsens ansatte deltager uden stemmeret i rådets møder, bortset fra når Konkurrencerådet evaluerer samarbejdet med styrelsens direktion og styrelsens administration af konkurrenceloven, jf. § 4.</p>\r\n<p class=\"Stk2\">\r\n   <span class=\"StkNr\" id=\"Par12_Stk6\">Stk. 6.</span> Konkurrence- og Forbrugerstyrelsen forelægger sager for Konkurrencerådet.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13\">§ 13.</span> I det omfang det er i overensstemmelse med udførelsen af Konkurrencerådets opgaver, kan rådsmøder afholdes skriftligt eller ved anvendelse af elektroniske medier, herunder som telefon- eller videomøder. Et rådsmedlem eller Konkurrence- og Forbrugerstyrelsens direktør kan forlange, at der finder et fysisk møde sted.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> For skriftlige rådsmøder skal det fremgå af Konkurrencerådets forhandlingsprotokol, jf. § 17, stk. 1, hvornår mødet blev afsluttet. I det omfang en rådsbeslutning træffes skriftligt eller elektronisk, kræves en egentlig tilkendegivelse fra de enkelte rådsmedlemmer. Sådanne tilkendegivelser skal protokolleres jf. § 17, stk.1. En undladelse af at reagere på fremsendt materiale er ikke en tilstrækkelig tilkendegivelse.</p>\r\n<p class=\"ParagrafGruppeOverskrift\">\r\n   <span id=\"Kap6_X4\">Formandens kompetence</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14\">§ 14.</span> Formanden for Konkurrencerådet og i dennes fravær næstformanden tilrettelægger og leder rådets møder.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Formanden, eller i dennes fravær næstformanden, kan sammen med direktøren for Konkurrence- og Forbrugerstyrelsen i særlige tilfælde afgøre eller træffe beslutning i anliggender og sager, som er omfattet af rådets kompetence, jf. § 3, stk. 1, og som ikke kan afvente et rådsmøde. Beretninger om sådanne afgørelser eller beslutninger gives på det næste møde i rådet.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> Formanden træffer endelig afgørelse efter konkurrencelovens § 13, stk. 5, om beskyttelse af fortrolige oplysninger.</p>\r\n<p class=\"ParagrafGruppeOverskrift\">\r\n   <span id=\"Kap6_X5\">Fuldmagt</span>\r\n</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15\">§ 15.</span> Et rådsmedlem kan ikke give fuldmagt til et andet rådsmedlem eller til andre til at repræsentere det på et rådsmøde.</p>\r\n<p class=\"ParagrafGruppeOverskrift\">\r\n   <span id=\"Kap6_X6\">Beslutningsdygtighed og stemmeregler</span>\r\n</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16\">§ 16.</span> Konkurrencerådet er beslutningsdygtigt, når over halvdelen af samtlige rådsmedlemmer, herunder enten formanden eller næstformanden, er til stede.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Er et rådsmedlem forhindret i at deltage fysisk på et rådsmøde, kan vedkommende undtagelsesvis med formandens tilladelse betragtes som værende til stede til et fysisk møde via telekommunikation.</p>\r\n<p class=\"Stk2\">\r\n   <span class=\"StkNr\" id=\"Par16_Stk3\">Stk. 3.</span> Konkurrencerådet træffer afgørelse med simpelt stemmeflertal. Ved stemmelighed er formandens, eller i dennes fravær næstformandens, stemme afgørende.</p>\r\n<p class=\"ParagrafGruppeOverskrift\">\r\n   <span id=\"Kap6_X7\">Protokol</span>\r\n</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17\">§ 17.</span> Konkurrence- og Forbrugerstyrelsen sørger for, at der føres en protokol over forhandlingerne i Konkurrencerådet, hvoraf følgende fremgår:</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk1_Num1\">1)</span> Hvilke medlemmer, der har været til stede på et møde eller deltaget på anden måde.</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk1_Num2\">2)</span> Andre personer, der har været til stede ved behandlingen af sager i rådet.</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk1_Num3\">3)</span> Rådets beslutninger vedrørende de enkelte sager på dagsordenen.</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk1_Num4\">4)</span> Konkurrencerådets motivation for beslutningen, såfremt motivationen fraviger Konkurrence- og Forbrugerstyrelsens udkast til afgørelse.</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk1_Num5\">5)</span> Andre forhold, som et rådsmedlem ønsker indført i protokollen, herunder angivelse af uenighed om en afgørelse eller beslutning.</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk1_Num6\">6)</span> Beslutninger om inhabilitet, jf. § 19. Det medlem, som er blevet anset for inhabil, kan kræve sine indvendinger mod Konkurrencerådets beslutning vedrørende inhabilitetsspørgsmålet tilført protokollatet.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Konkurrence- og Forbrugerstyrelsen sender senest 14 dage efter Konkurrencerådets møde en udskrift af protokollen. Indsigelser og rettelsesforslag til protokollatet fra de medlemmer af Konkurrencerådet, der har deltaget i mødet, fremsendes til styrelsen senest syv dage fra modtagelsen af protokollatet.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> Protokollen er ikke offentlig.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Mundtligt indlæg for Konkurrencerådet</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18\">§ 18.</span> Den, som Konkurrencerådets afgørelse vil rette sig til, har ret til at afgive ét mundtligt indlæg for rådet på et nærmere fastsat tidspunkt, jf. stk. 3, inden rådet træffer afgørelse i sagen. Indlæggets varighed må ikke overstige 20 minutter, medmindre formanden fastsætter andet. Den, der vil afgive et mundtligt indlæg, kan lade sig repræsentere eller bistå af andre.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Det skriftlige materiale i sagen kan i det hele forudsættes bekendt af Konkurrencerådet, og et mundtligt indlæg skal derfor alene vedrøre en yderligere uddybning eller opklaring af sagens faktiske og retlige omstændigheder. I forlængelse af det mundtlige indlæg kan rådsmedlemmerne stille uddybende spørgsmål til den, der har afgivet indlægget.</p>\r\n<p class=\"Stk2\">\r\n   <span class=\"StkNr\" id=\"Par18_Stk3\">Stk. 3.</span> Formanden fastsætter tidspunktet for det mundtlige indlæg.</p>\r\n<p class=\"Stk2\">\r\n   <span class=\"StkNr\" id=\"Par18_Stk4\">Stk. 4.</span> Den, der vil afgive et mundtligt indlæg, skal 8 dage inden et rådsmøde, med mindre formanden fastsætter andet, fremsende et dokument til Konkurrence- og Forbrugerstyrelsen, hvor samtlige faktiske og retlige omstændigheder, som vil blive påberåbt under mødet, er angivet i oversigtsform.</p>\r\n<p class=\"Stk2\">\r\n   <span class=\"StkNr\" id=\"Par18_Stk5\">Stk. 5.</span> Retten til et mundtligt indlæg fortabes, hvis den, der har ønsket at afgive et mundtligt indlæg, bliver forhindret i at møde, ikke overholder tidspunktet for foretræde for rådet eller på anden måde udebliver. I disse tilfælde afgør Konkurrencerådet sagen på det foreliggende grundlag.</p>\r\n<p class=\"Stk2\">\r\n   <span class=\"StkNr\" id=\"Par18_Stk6\">Stk. 6.</span> Den, som Konkurrencerådets afgørelse vil rette sig til, har alene ret til at være til stede under et rådsmøde i forbindelse med afgivelsen af det mundtlige indlæg og eventuelle spørgsmål stillet i tilknytning hertil.</p>\r\n<p class=\"Kapitel\" id=\"K8\">\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Inhabilitet</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19\">§ 19.</span> Et medlem af Konkurrencerådet må ikke deltage i eller være til stede under behandlingen af en sag, såfremt medlemmet er inhabil efter forvaltningsloven.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Et medlem, der bliver bekendt med, at der foreligger omstændigheder, som er egnede til at vække tvivl om vedkommendes habilitet, skal snarest muligt og inden behandlingen af sagen begyndes underrette formanden herom.</p>\r\n<p class=\"Stk2\">\r\n   <span class=\"StkNr\" id=\"Par19_Stk3\">Stk. 3.</span> I tvivlstilfælde afgør Konkurrencerådet uden deltagelse af det pågældende medlem, om vedkommende er inhabil.</p>\r\n<p class=\"Kapitel\" id=\"K9\">\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Offentlighed, tavshedspligt mv.</p>\r\n<p class=\"ParagrafGruppeOverskrift\">\r\n   <span id=\"Kap9_X1\">Offentlighed</span>\r\n</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20\">§ 20.</span> Møder i Konkurrencerådet er ikke offentlige.</p>\r\n<p class=\"ParagrafGruppeOverskrift\">\r\n   <span id=\"Kap9_X2\">Kommunikation og kontakt til offentligheden</span>\r\n</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21\">§ 21.</span> Et medlem af rådet eller andre, der har deltaget i behandling af sager i rådet, må ikke uden formandens tilladelse udtale sig til massemedier eller rette henvendelse til offentligheden om rådets forhold og beslutninger.</p>\r\n<p class=\"ParagrafGruppeOverskrift\">\r\n   <span id=\"Kap9_X3\">Tavshedspligt mv.</span>\r\n</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22\">§ 22.</span> Konkurrencerådets medlemmer er underlagt tavshedspligt efter forvaltningsloven.</p>\r\n<p class=\"Stk2\">\r\n   <span class=\"StkNr\" id=\"Par22_Stk2\">Stk. 2.</span> Et rådsmedlem skal opbevare alt materiale, som vedkommende modtager i anledning af hvervet som medlem af Konkurrencerådet, på forsvarlig måde. Ved fratræden skal et rådsmedlem destruere eller aflevere alt udleveret materiale til Konkurrence- og Forbrugerstyrelsen.</p>\r\n<p class=\"Kapitel\" id=\"K10\">\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Afsluttende bestemmelser</p>\r\n<p class=\"ParagrafGruppeOverskrift\">\r\n   <span id=\"Kap10_X1\">Tiltrædelse</span>\r\n</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23\">§ 23.</span> Ethvert rådsmedlem skal på førstkommende møde efter sin tiltrædelse underskrive et eksemplar af den gældende forretningsorden og ved sin underskrift af forretningsordenen tilkendegive, at vedkommende har sat sig ind i dens bestemmelser.</p>\r\n<p class=\"ParagrafGruppeOverskrift\">\r\n   <span id=\"Kap10_X2\">Ændring og tillæg til forretningsordenen</span>\r\n</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24\">§ 24.</span> Ændringer i eller tillæg til forretningsordenen kan ske, såfremt et flertal af Konkurrencerådets medlemmer stemmer herfor, og erhvervs- og vækstministeren godkender disse ændringer eller tillæg.</p>\r\n<p class=\"Kapitel\" id=\"K11\">\r\n   <span id=\"Kap11\">Kapitel 11</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P25\">\r\n   <span class=\"ParagrafNr\" id=\"Par25\">§ 25.</span> Bekendtgørelsen træder i kraft den 29. august 2015.</p>\r\n<p class=\"Stk2\">\r\n   <span class=\"StkNr\" id=\"Par25_Stk2\">Stk. 2.</span> Bekendtgørelse nr. 174 af 22. februar 2013 om forretningsorden for Konkurrencerådet ophæves.</p><div class=\"Givet\" id=\"Givet\"><p class=\"Givet\" align=\"center\">Konkurrencerådet, den 27. august 2015</p><p class=\"Sign1\" align=\"center\">Christian Schultz</p><p class=\"Sign2\" align=\"right\">/ Agnete Gersing</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/08/2015"
        },
        {
            "displayName": "Accession",
            "displayValue": "B20150098005"
        },
        {
            "displayName": "Entydig dokumentidentifikation",
            "displayValue": "BP001339"
        },
        {
            "displayName": "Dato for førstegangsindlæggelse",
            "displayValue": "28/08/2015"
        },
        {
            "displayName": "Dato for indlæggelse",
            "displayValue": "28/08/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "980"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "27/08/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Konkurrence- og Forbrugerstyrelsen, j.nr. 15/03461"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}