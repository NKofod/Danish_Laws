{
    "id": 470,
    "title": "Kendelse fra Pressenævnet i sag nr. 2/1992",
    "documentTypeId": "240",
    "isSagsforlobPeriodValid": true,
    "shortName": "KEN nr 10165 af 31/01/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Bladet havde p&aring; forsiden samt i en artikel angivet, at klageren, som  \r\n\r\n var en kendt redakt&oslash;r, var KGB-spion. Da der var tale om meget  \r\n\r\n alvorlige sigtelser, burde klageren have v&aelig;ret h&oslash;rt inden  \r\n\r\n offentligg&oslash;relsen af oplysningerne. N&aelig;vnet udtalte sin alvorlige  \r\n\r\n kritik og p&aring;lagde bladet at offentligg&oslash;re kendelsen i fuldt  \r\n\r\n omfang.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 2/1992</P>  \r\n\r\n</FONT>  \r\n\r\n</center>\r\n\r\n<P>&nbsp;</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Advokat Ole Br&oslash;ns har som advokat for en  \r\n\r\n redakt&oslash;r [K] klaget til Pressen&aelig;vnet over Ekstra Bladet i  \r\n\r\n f&oslash;lgende anledning:</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Den 5. januar 1992 indeholdt bladet p&aring; forsiden  \r\n\r\n s&aring;lydende overskrift: \"<I>Kendt redakt&oslash;r afsl&oslash;ret som  \r\n\r\n KGB-agent.\"</P>  \r\n\r\n</I>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Inde i bladet bragtes under overskriften:  \r\n\r\n \"<I>Redakt&oslash;r p&aring; Information var KGB-spion</I>\" og  \r\n\r\n mellemrubrikken \"<I>[K] arbejdede i &aring;revis for Sovjet og fik store  \r\n\r\n summer udbetalt ved hemmelige m&oslash;der ...</I>\" en artikel, hvori  \r\n\r\n omtaltes [K]s p&aring;st&aring;ede mange&aring;rige samarbejde som \"<I>agent  \r\n\r\n for den sovjetiske efterretningstjeneste KGB, tilsyneladende under kodenavnet  \r\n\r\n \"STOT\".</I>\" Det fremgik af artiklen, at den afhoppede KGB-oberst  Oleg  \r\n\r\n  Gordijevskij over for bladet havde udpeget [K] som KGB-agent, at bladet  \r\n\r\n tillige havde f&aring;et oplysningerne bekr&aelig;ftet andre - ikke navngivne  \r\n\r\n - steder, og at bladet var vidende om, at b&aring;de den britiske og danske  \r\n\r\n efterretningstjeneste havde dem. Endvidere henvistes til et KGB-dokument fra  \r\n\r\n 1976 i bladets besiddelse, hvori d&aelig;knavnet \"STOT\" forekom.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;I bladets leder samme dag blev sagen yderligere  \r\n\r\n kommenteret under overskriften \"En spion\".</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Den 6. januar 1992 var sagen markeret p&aring; bladets  \r\n\r\n forside og yderligere uddybet i en artikel inde i bladet, hovedsageligt  \r\n\r\n baseret p&aring; et interview med  Oleg  Gordijevskij.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Den 7. januar 1992 bragtes under overskriften: \"<I>[K]  \r\n\r\n advokat for Sovjet</I>\" en artikel, hvori [K], der i en periode havde  \r\n\r\n v&aelig;ret medlem af regeringens sikkerheds- og nedrustningspolitiske udvalg  \r\n\r\n (SNU), betegnedes som \"<I> Sovjetunionens og KGB's advokat i ...SNU</I>\", som  \r\n\r\n \"<I>en vigtig indflydelsesagent for KGB</I>\" og som \"<I>KBG-agent t&aelig;t  \r\n\r\n p&aring; beslutningsprocesserne</I>\".</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;I klagen har advokaten gjort g&aelig;ldende, at bladet har  \r\n\r\n handlet i strid med god presseskik ved i forbindelse med sin leder den 5.  \r\n\r\n januar 1992, de n&aelig;vnte artikler og overskrifterne til disse <U>at</U>  \r\n\r\n undlade at kontrollere, om de oplysninger, der er givet, er korrekte,  \r\n\r\n<U>at</U> undlade i s&aelig;rlig grad at efterpr&oslash;ve de skadelige,  \r\n\r\n kr&aelig;nkende og agtelsesforringende oplysninger, som er bragt om [K],  \r\n\r\n f&oslash;rst og fremmest ved at forel&aelig;gge dem for ham, og <U>at</U>  \r\n\r\n undlade at sikre, at overskrifter og mellemrubrikker i form og indhold har  \r\n\r\n d&aelig;kning i den p&aring;g&aelig;ldende artikel.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Advokaten har navnlig henvist til de ovenfor citerede  \r\n\r\n overskrifter i lederen af 5. januar 1992 og artiklen af samme dato og  \r\n\r\n mellemrubrikken i denne. </P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Advokaten har oplyst, at klageren vil anl&aelig;gge  \r\n\r\n injuriesag ved domstolene mod bladet og dets journalister.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;I en kommentar til klagen har bladets ansvarshavende  \r\n\r\n chefredakt&oslash;r afvist, at den skete omtale af [K] er i strid med god  \r\n\r\n presseskik. Chefredakt&oslash;ren har i f&oslash;rste r&aelig;kke  \r\n\r\n anf&oslash;rt, at bladet anser sine oplysninger om [K] for at v&aelig;re  \r\n\r\n rigtige og agter at f&oslash;re sandhedsbevis for dem. Bladet er i besiddelse  \r\n\r\n af en omfattende dokumentation for, at [K] som beskrevet i bladet har  \r\n\r\n v&aelig;ret agent for KGB. Sagens fulde omfang er langt fra oprullet i  \r\n\r\n bladet, hvilket i forbindelse med konkurrencehensyn afsk&aelig;rer bladet fra  \r\n\r\n at udlevere oplysninger, som det endnu ikke har offentliggjort. En  \r\n\r\n n&aelig;rmere bed&oslash;mmelse af bladets beviser henh&oslash;rer under  \r\n\r\n domstolenes afg&oslash;relse. Pressen&aelig;vnet vil s&aring;ledes i givet  \r\n\r\n fald udtale sig p&aring; ufuldst&aelig;ndigt grundlag og herved afsk&aelig;re  \r\n\r\n bladet fra at f&oslash;re sandhedsbevis. N&aelig;vnet b&oslash;r derfor  \r\n\r\n afvise klagen eller i det mindste uds&aelig;tte sin vurdering p&aring;  \r\n\r\n udfaldet af retssagen. Dern&aelig;st har chefredakt&oslash;ren s&aelig;rligt  \r\n\r\n henvist til, hvordan Sovjetunionen indtil 1991 p&aring; ulovlig vis  \r\n\r\n s&oslash;gte at p&aring;virke Danmark indefra, blandt andet ved hj&aelig;lp  \r\n\r\n af \"<I>p&aring;virkningsagenter</I>\" som [K]. Det ville derfor i  \r\n\r\n udpr&aelig;get grad v&aelig;re en \"<I>presseetisk forbrydelse</I>\" at tie om  \r\n\r\n sagen. P&aring; grund af sagens s&aelig;regne karakter tjente det ikke noget  \r\n\r\n form&aring;l p&aring; forh&aring;nd at advare [K] om, at han var p&aring;  \r\n\r\n nippet til at blive afsl&oslash;ret. Udtrykket \"<I>spion</I>\" er den  \r\n\r\n almindelige betegnelse for \"<I>agent</I>\" og ikke mere kr&aelig;nkende end  \r\n\r\n dette udtryk.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;I sagens behandling har f&oslash;lgende  \r\n\r\n n&aelig;vnsmedlemmer deltaget: Else Mols, Hans Dam, Tage Clausen og Ole  \r\n\r\n Malmqvist.</P>  \r\n\r\n<B><P>Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Det er efter medieansvarslovens § 43, stk. 1, nr. 1, jf. §  \r\n\r\n 34, Pressen&aelig;vnets opgave at afg&oslash;re, om et massemedies indhold og  \r\n\r\n handlem&aring;de i forbindelse med en sket offentligg&oslash;relse er i strid  \r\n\r\n med god presseskik. Grundlaget for n&aelig;vnets vurdering heraf er de  \r\n\r\n \"<I>vejledende regler for god presseskik</I>\", og n&aelig;vnets  \r\n\r\n afg&oslash;relse tr&aelig;ffes ud fra de faktiske oplysninger og de  \r\n\r\n indl&aelig;g, der af parterne er meddelt n&aelig;vnet. </P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;N&aelig;vnet kan derimod ikke indlade sig p&aring; en  \r\n\r\n bevisd&oslash;mmelse af, om der af et massemedie er fremsat urigtige  \r\n\r\n &aelig;rekr&aelig;nkende sigtelser, eller om massemediet i givet fald har  \r\n\r\n f&oslash;rt eller eventuelt vil kunne f&oslash;re sandhedsbevis for  \r\n\r\n sigtelserne rigtighed gennem offentligg&oslash;relse af nye oplysninger, som  \r\n\r\n man m&aring;tte komme i besiddelse af, eller som man mener at v&aelig;re i  \r\n\r\n besiddelse af, men ikke &oslash;nsker at oplyse overfor n&aelig;vnet. En  \r\n\r\n s&aring;dan bevisbed&oslash;mmelse henh&oslash;rer under domstolene, og  \r\n\r\n n&aelig;vnets afg&oslash;relse af et forelagt presseetisk  \r\n\r\n sp&oslash;rgsm&aring;l afsk&aelig;rer ikke massemediets mulighed for senere  \r\n\r\n at s&oslash;ge sandhedsbevis for domstolene.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;N&aelig;vnet kan derfor ikke efterkomme  \r\n\r\n chefredakt&oslash;rens anmodning om at uds&aelig;tte sagens afg&oslash;relse  \r\n\r\n p&aring; udfaldet af den kommende retssag.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;If&oslash;lge afsnit A, pkt. 6, i de vejledende regler for  \r\n\r\n god presseskik skal overskrifter og mellemrubrikker i form og indhold have  \r\n\r\n d&aelig;kning i den p&aring;g&aelig;ldende artikel.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Anvendelsen af overskrifterne i bladet for den 5. januar  \r\n\r\n 1992 \"<I>Kendt redakt&oslash;r afsl&oslash;ret som KGB-agent</I>\" p&aring;  \r\n\r\n forsiden, \"<I>Redakt&oslash;r p&aring; Information var KGB-spion</I>\" til  \r\n\r\n artiklen inde i bladet og mellemrubrikken hertil \"<I>[K] arbejdede i  \r\n\r\n &aring;revis for Sovjet og fik store summer udbetalt ved hemmelige  \r\n\r\n m&oslash;der ...</I>\" samt overskriften \"<I>En spion</I>\" til lederen kan  \r\n\r\n efter n&aelig;vnets opfattelse ikke kritiseres som v&aelig;rende i strid med  \r\n\r\n denne regel, idet de anvendte udtryk ikke afviger v&aelig;sentligt fra  \r\n\r\n teksten i artiklerne.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;If&oslash;lge afsnit A, pkt. 3, i de vejledende regler for  \r\n\r\n god presseskik skal oplysninger, som kan v&aelig;re skadelige,  \r\n\r\n kr&aelig;nkende eller virke agtelsesforringende for nogen, efterpr&oslash;ves  \r\n\r\n i s&aelig;rlig grad, inden de bringes, f&oslash;rst og fremmest ved  \r\n\r\n forel&aelig;ggelse for den p&aring;g&aelig;ldende.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Pressen&aelig;vnet finder, at denne regel klart er  \r\n\r\n overtr&aring;dt. I de p&aring;g&aelig;ldende artikler er der fremsat meget  \r\n\r\n alvorlige sigtelser mod [K], uden at de forinden har v&aelig;ret forelagt for  \r\n\r\n ham. Dette kunne v&aelig;re sket uden at kr&aelig;nke nogen almen interesse  \r\n\r\n eller hensynet til pressens informations- og ytringsfrihed.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;N&aelig;vnet har ikke mulighed for at efterpr&oslash;ve,  \r\n\r\n om bladet i tilstr&aelig;kkelig grad har kontrolleret rigtigheden af de  \r\n\r\n offentliggjorte oplysninger, men kan konstatere, at artiklerne alene  \r\n\r\n refererer til &eacute;n navngiven kilde,  Oleg  Gordijevskij, jf. afsnit A,  \r\n\r\n pkt. 1, i de vejledende etiske regler. </P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Pressen&aelig;vnet skal herefter udtale sin alvorlige  \r\n\r\n misbilligelse af Ekstra Bladets handlem&aring;de ved ikke at forel&aelig;gge  \r\n\r\n de graverende sigtelser inden disses offentligg&oslash;relse i  \r\n\r\n bladet.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Pressen&aelig;vnet p&aring;l&aelig;gger bladets  \r\n\r\n ansvarshavende chefredakt&oslash;r at offentligg&oslash;re n&aelig;vnets  \r\n\r\n kendelse i fuldt omfang, jf. medieansvarslovens § 49.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Afsagt den 31. januar 1992.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/08/1999"
        },
        {
            "displayName": "Accession",
            "displayValue": "W19991016525"
        },
        {
            "displayName": "Entydig dokumentidentifikation",
            "displayValue": "AA000605"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10165"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "31/01/1992"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2/1992"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}