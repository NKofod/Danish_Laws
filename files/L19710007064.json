{
    "id": 71339,
    "title": "Bekendtgørelse af ændring af samarbejdsoverenskomsten af 23. marts 1962 mellem Danmark, Finland, Island, Norge og Sverige. ",
    "documentTypeId": "220",
    "isSagsforlobPeriodValid": false,
    "shortName": "BKI nr 70 af 20/07/1971",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af ændring af  \r\n\r\n samarbejdsoverenskomsten af 23. marts 1962 mellem Danmark, Finland, Island,  \r\n\r\n Norge og Sverige. </H1>  \r\n\r\n<P></P>  \r\n\r\n<BR>  \r\n\r\n<P>Ved kgl. resolution af 29. april 1971 har Danmark ratificeret en den 13.  \r\n\r\n februar 1971 i København undertegnet overenskomst om ændring af  \r\n\r\n samarbejdsoverenskomsten af 23. marts 1962 mellem Danmark, Finland, Island,  \r\n\r\n Norge og Sverige, jfr. udenrigsministeriets bekendtgørelse nr. 38 af 26. juli  \r\n\r\n 1962, Lovtidende C. </P>  \r\n\r\n<P>Ændringsoverenskomsten har følgende ordlyd: </P>  \r\n\r\n<P>Overenskomst om ændring af samarbejdsoverenskomsten af 23. marts 1962  \r\n\r\n mellem Danmark, Finland, Island, Norge og Sverige </P>  \r\n\r\n<P>Danmarks, Finlands, Islands, Norges og Sveriges regeringer, som vil styrke  \r\n\r\n og yderligere udbygge det institutionelle grundlag for samarbejdet mellem de  \r\n\r\n nordiske lande, </P>  \r\n\r\n<P>som med henblik herpå finder det formålstjenligt at ændre  \r\n\r\n samarbejdsoverenskomsten af 23. marts 1962 mellem de nordiske lande, </P>  \r\n\r\n<P>som derfor har besluttet at indføre de grundlæggende bestemmelser om  \r\n\r\n Nordisk Råd i samarbejdsoverenskomsten, </P>  \r\n\r\n<P>som tillige har besluttet i samarbejdsoverenskomsten at indføre  \r\n\r\n bestemmelser om et Nordisk Ministerråd med beføjelser for hele det nordiske  \r\n\r\n samarbejdsområde, </P>  \r\n\r\n<P>er blevet enige om følgende: </P>  \r\n\r\n<P>I </P>  \r\n\r\n<P>Artiklerne 35 og 36 i samarbejdsoverenskomsten får følgende nye ordlyd, og  \r\n\r\n som nye bestemmelser i samarbejdsoverenskomsten indsættes artiklerne 39-63  \r\n\r\n med følgende ordlyd: </P>  \r\n\r\n<P>Formerne for nordisk samarbejde </P>  \r\n\r\n<P>Artikel 35 </P>  \r\n\r\n<P>For at gennemføre og videreudvikle det nordiske samarbejde i henhold til  \r\n\r\n denne og andre overenskomster bør de nordiske lande til stadighed rådføre sig  \r\n\r\n med hinanden og hvor behov foreligger træffe samordnende foranstaltninger.  \r\n\r\n</P>  \r\n\r\n<P>Artikel 36 </P>  \r\n\r\n<P>Samarbejdet mellem de nordiske lande finder sted i Nordisk Råd, i Det  \r\n\r\n nordiske Ministerråd samt på andre ministermøder, i særlige samarbejdsorganer  \r\n\r\n og mellem fagmyndigheder. </P>  \r\n\r\n<P>Nordisk Råd </P>  \r\n\r\n<P>Artikel 39 </P>  \r\n\r\n<P>I Nordisk Råd samarbejder de nordiske landes folkevalgte forsamlinger og  \r\n\r\n regeringer. Rådet er initiativtagende og rådgivende i spørgsmål, som angår  \r\n\r\n samvirket mellem disse lande eller nogle af dem og har i øvrigt de opgaver,  \r\n\r\n der fremgår af denne og andre overenskomster. </P>  \r\n\r\n<P>Færøernes lagting og landsstyre samt Ålands landsting og landskapsstyrelse  \r\n\r\n deltager i Rådets arbejde. </P>  \r\n\r\n<P>Artikel 40 </P>  \r\n\r\n<P>Rådet kan vedtage rekommandationer og rette andre henvendelser eller  \r\n\r\n afgive udtalelser til en eller flere af de nordiske landes regeringer eller  \r\n\r\n til Ministerrådet. </P>  \r\n\r\n<P>Artikel 41 </P>  \r\n\r\n<P>Ud over hvad der særligt er aftalt, bør Rådet gives lejlighed til at  \r\n\r\n udtale sig om nordiske samarbejdsspørgsmål af større betydning, når dette  \r\n\r\n ikke er umuligt af tidshensyn. </P>  \r\n\r\n<P>Artikel 42 </P>  \r\n\r\n<P>Rådet består af 78 valgte medlemmer samt af regeringsrepræsentanter og  \r\n\r\n repræsentanter for Færøernes landstyre og Ålands landskapsstyrelse. </P>  \r\n\r\n<P>Af medlemmerne vælger Danmarks folketing seksten, Finlands riksdag sytten,  \r\n\r\n Islands alting seks, Norges storting atten og Sveriges riksdag atten.  \r\n\r\n Færøernes lagting vælger to medlemmer og Ålands landsting et medlem. Desuden  \r\n\r\n vælger hver forsamling et tilsvarende antal suppleanter. </P>  \r\n\r\n<P>Valg af medlemmer og suppleanter foretages årligt og gælder for tiden  \r\n\r\n indtil næste valg. Ved valg skal forskellige politiske meningsretninger gives  \r\n\r\n repræsentation i Rådet. </P>  \r\n\r\n<P>Kun medlemmer af den forsamling, der har foretaget valget, kan være valgt  \r\n\r\n medlem eller suppleant i Rådet. </P>  \r\n\r\n<P>Hver regering udpeger blandt sine medlemmer det antal  \r\n\r\n regeringsrepræsentanter, den ønsker. Landstyret og landskapsstyrelsen udpeger  \r\n\r\n hver en repræsentant blandt sine medlemmer. </P>  \r\n\r\n<P>Artikel 43 </P>  \r\n\r\n<P>Danmarks riges delegation består af de af folketinget og lagtinget valgte  \r\n\r\n medlemmer samt de af regeringen og landsstyret udpegede repræsentanter.  \r\n\r\n Finlands delegation består af de af riksdagen og landstinget valgte medlemmer  \r\n\r\n samt de af regeringen og landskapsstyrelsen udpegede repræsentanter.  \r\n\r\n Delegationen for hvert af de øvrige lande består af de af den folkevalgte  \r\n\r\n forsamling valgte medlemmer og de af regeringen udpegede repræsentanter. </P>  \r\n\r\n<P>Artikel 44 </P>  \r\n\r\n<P>Regeringsrepræsentanterne samt landsstyrets og landskapsstyrelsens  \r\n\r\n repræsentanter har ikke stemmeret i Rådet. </P>  \r\n\r\n<P>I spørgsmål, som angår anvendelsen af overenskomster mellem visse lande,  \r\n\r\n har kun medlemmer af disse lande stemmeret. </P>  \r\n\r\n<P>Artikel 45 </P>  \r\n\r\n<P>Rådets organer er Plenarforsamlingen, Præsidiet og Udvalgene. </P>  \r\n\r\n<P>Artikel 46 </P>  \r\n\r\n<P>Plenarforsamlingen består af alle medlemmer af Rådet. </P>  \r\n\r\n<P>Plenarforsamlingen afholder ordinær session en gang om året. Ekstraordinær  \r\n\r\n session afholdes, når Plenarforsamlingen eller Præsidiet beslutter dette,  \r\n\r\n eller når mindst to regeringer eller mindst femogtyve valgte medlemmer  \r\n\r\n fremsætter anmodning derom. </P>  \r\n\r\n<P>Rådets beføjelser udøves af Plenarforsamlingen, hvis andet ikke er særligt  \r\n\r\n foreskrevet. </P>  \r\n\r\n<P>Plenarforsamlingens forhandlinger er offentlige, medmindre  \r\n\r\n Plenarforsamlingen beslutter andet. </P>  \r\n\r\n<P>Artikel 47 </P>  \r\n\r\n<P>Plenarforsamlingen udpeger ved hver ordinær session et Præsidium,  \r\n\r\n bestående af en præsident og fire vicepræsidenter. For hver af disse udpeges  \r\n\r\n en suppleant. Alle delegationer skal være repræsenteret i Præsidiet og blandt  \r\n\r\n suppleanterne. Så vidt muligt bør forskellige politiske meningsretninger  \r\n\r\n repræsenteres i Præsidiet og blandt suppleanterne. </P>  \r\n\r\n<P>Medlemmer af Præsidiet og suppleanter for sådanne medlemmer skal være  \r\n\r\n valgte medlemmer af Rådet. </P>  \r\n\r\n<P>Bliver hvervet som medlem af præsidiet eller suppleant ledigt mellem to  \r\n\r\n ordinære sessioner, skal et nyt medlem eller en ny suppleant udpeges for  \r\n\r\n tiden indtil næste ordinære session af den delegation, som det afgåede medlem  \r\n\r\n eller suppleant tilhørte. </P>  \r\n\r\n<P>Præsidiet varetager Rådets løbende forretninger og optræder i øvrigt på  \r\n\r\n Rådets vegne i den udstrækning, som fremgår af denne overenskomst og Rådets  \r\n\r\n arbejdsordning. </P>  \r\n\r\n<P>Artikel 48 </P>  \r\n\r\n<P>Plenarforsamlingen bestemmer udvalgenes antal og forretningsområder. For  \r\n\r\n hvert udvalg fastsætter Plenarforsamlingen det antal medlemmer fra hver  \r\n\r\n delegation, der skal indgå i udvalget. I overensstemmelse hermed fordeler  \r\n\r\n hver delegation sine valgte medlemmer på udvalgene. </P>  \r\n\r\n<P>Udvalgenes opgave er at forberede sagernes behandling i Rådet. </P>  \r\n\r\n<P>Artikel 49 </P>  \r\n\r\n<P>Rådet bistås i sin virksomhed af et Sekretariat bestående af en af  \r\n\r\n Præsidiet udpeget sekretær samt af fem sekretærer, af hvilke hver delegation  \r\n\r\n udpeger en. </P>  \r\n\r\n<P>Præsidiet udpeger udvalgenes sekretærer samt det øvrige personale, der er  \r\n\r\n nødvendigt for at udføre Rådets fælles sekretariatsopgaver. Hver delegation  \r\n\r\n ansætter det sekretariatspersonale, der skal bistå delegationen. </P>  \r\n\r\n<P>Artikel 50 </P>  \r\n\r\n<P>Regeringerne, Ministerrådet og medlemmerne har ret til at fremsætte  \r\n\r\n forslag for Rådet. </P>  \r\n\r\n<P>Ethvert forslag skal behandles i et udvalg, inden det færdigbehandles i  \r\n\r\n Rådet. </P>  \r\n\r\n<P>Artikel 51 </P>  \r\n\r\n<P>Rekommandationer vedtages af Plenarforsamlingen på grundlag af fremsat  \r\n\r\n forslag herom. </P>  \r\n\r\n<P>Dersom det ikke er hensigtsmæssigt af afvente behandling i  \r\n\r\n Plenarforsamlingen, eller dersom andre grunde foreligger dertil kan Præsidiet  \r\n\r\n i stedet for rekommandation af Plenarforsamlingen foretage anden henvendelse.  \r\n\r\n</P>  \r\n\r\n<P>Udtalelser afgives af Plenarforsamlingen eller under de forudsætninger,  \r\n\r\n der er angivet i andet afsnit, af Præsidiet. </P>  \r\n\r\n<P>Præsidiet skal til Plenarforsamlingen anmelde de foranstaltninger, der er  \r\n\r\n truffet i henhold til andet eller tredje afsnit. </P>  \r\n\r\n<P>Artikel 52 </P>  \r\n\r\n<P>Et valgt medlem kan i Plenarforsamlingen stille spørgsmål til en regering  \r\n\r\n eller til Ministerrådet i anledning af en beretning eller meddelelse, der er  \r\n\r\n afgivet til Rådet, eller i øvrigt om emner, som angår det nordiske  \r\n\r\n samarbejde. </P>  \r\n\r\n<P>Artikel 53 </P>  \r\n\r\n<P>Hver delegation svarer for udgifterne til sin deltagelse i Rådet. </P>  \r\n\r\n<P>De fælles udgifter fordeles mellem delegationerne for en periode af fem år  \r\n\r\n på grundlag af forholdet mellem landenes bruttonationalprodukter. </P>  \r\n\r\n<P>Præsidiet skal dog i særlige tilfælde kunne træffe beslutning om et andet  \r\n\r\n fordelingsgrundlag. </P>  \r\n\r\n<P>Artikel 54 </P>  \r\n\r\n<P>Plenarforsamlingen fastsætter Rådets arbejdsordning. Beslutning om  \r\n\r\n vedtagelse af arbejdsordningen eller om ændringer i denne kræver to  \r\n\r\n tredjedeles flertal blandt Rådets valgte medlemmer. </P>  \r\n\r\n<P>Det nordiske Ministerråd </P>  \r\n\r\n<P>Artikel 55 </P>  \r\n\r\n<P>I Det nordiske Ministerråd samarbejder de nordiske landes regeringer.  \r\n\r\n Ministerrådet træffer beslutninger i den udstrækning, som angives i denne og  \r\n\r\n andre overenskomster mellem de nordiske lande. Også i øvrige  \r\n\r\n samarbejdsspørgsmål har Ministerrådet ansvar for samarbejdet mellem de  \r\n\r\n nordiske landes regeringer og mellem regeringerne og Nordisk Råd. </P>  \r\n\r\n<P>Artikel 56 </P>  \r\n\r\n<P>I Ministerrådet indgår medlemmer af hvert lands regering. </P>  \r\n\r\n<P>Hvert land udpeger et regeringsmedlem, som har til opgave med bistand af  \r\n\r\n en embedsmand at være ansvarlig for samordningen af nordiske  \r\n\r\n samarbejdsspørgsmål. </P>  \r\n\r\n<P>Artikel 57 </P>  \r\n\r\n<P>Ministerrådet er beslutningsdygtigt, når repræsentanter for alle landene  \r\n\r\n er til stede i Ministerrådet. I spørgsmål, som udelukkende angår visse lande,  \r\n\r\n behøver dog kun disse lande at være repræsenterede. </P>  \r\n\r\n<P>Hvert land har een stemme i Ministerrådet. </P>  \r\n\r\n<P>Ministerrådets beslutninger skal være ensstemmige. I procedurespørgsmål  \r\n\r\n træffes beslutning dog ved simpelt flertal blandt de i afstemningen  \r\n\r\n deltagende. Står stemmetallet lige, er formandens stemme afgørende. </P>  \r\n\r\n<P>Undladelse af at afgive stemme er ikke til hinder for, at beslutninger  \r\n\r\n træffes. </P>  \r\n\r\n<P>Artikel 58 </P>  \r\n\r\n<P>Ministerrådets beslutninger er bindende for de enkelte lande. Beslutninger  \r\n\r\n vedrørende spørgsmål, som i henhold til et lands forfatning kræver den  \r\n\r\n folkevalgte forsamlings godkendelse, binder dog ikke dette land, før  \r\n\r\n forsamlingen har godkendt beslutningen. Kræves sådan godkendelse, skal  \r\n\r\n Ministerrådet underrettes herom, inden Ministerrådet træffer beslutningen.  \r\n\r\n Før den folkevalgte forsamlings godkendelse foreligger, er de øvrige lande  \r\n\r\n heller ikke bundet af beslutningen. </P>  \r\n\r\n<P>Artikel 59 </P>  \r\n\r\n<P>Ministerrådet skal før hver ordinær session i Nordisk Råds  \r\n\r\n Plenarforsamling aflægge beretning til Rådet vedrørende det nordiske  \r\n\r\n samarbejde. Deri skal Ministerrådet særlig redegøre for samarbejdet i det  \r\n\r\n forløbne år og planerne for det fortsatte samarbejde. </P>  \r\n\r\n<P>Artikel 60 </P>  \r\n\r\n<P>Ministerrådet skal før hver ordinær session i Nordisk Råds  \r\n\r\n Plenarforsamling give Rådet meddelelse om de foranstaltninger, der er truffet  \r\n\r\n i anledning af Rådets rekommandationer og andre henvendelser. Hvis en  \r\n\r\n rekommandation eller anden henvendelse er rettet til en eller flere  \r\n\r\n regeringer, kan sådan meddelelse i stedet gives af den eller de regeringer,  \r\n\r\n hvortil rekommandationen eller henvendelsen er rettet. </P>  \r\n\r\n<P>Artikel 61 </P>  \r\n\r\n<P>Ministerrådet fastsætter sin arbejdsordning. </P>  \r\n\r\n<P>Artikel 62 </P>  \r\n\r\n<P>Samråd mellem de nordiske landes regeringer kan foruden i Ministerrådet  \r\n\r\n ske ved nordiske ministermøder. </P>  \r\n\r\n<P>Ændring af overenskomsten </P>  \r\n\r\n<P>Artikel 63 </P>  \r\n\r\n<P>Inden landene træffer overenskomst om ændringer i denne overenskomst, skal  \r\n\r\n Nordisk Råd have lejlighed til at udtale sig. </P>  \r\n\r\n<P>II </P>  \r\n\r\n<P>Artiklerne 39 og 40 i samarbejdsoverenskomsten skal indsættes som artikel  \r\n\r\n 64 og 65. </P>  \r\n\r\n<P>III </P>  \r\n\r\n<P>Denne overenskomst skal ratificeres, og ratifikationsinstrumenterne skal  \r\n\r\n snarest muligt deponeres i Finlands udenrigsministerium. </P>  \r\n\r\n<P>Overenskomsten skal deponeres i Finlands udenrigsministerium, og  \r\n\r\n bekræftede afskrifter skal tilstilles hver af de kontraherende parter af det  \r\n\r\n finske ministerium. </P>  \r\n\r\n<P>Overenskomsten træder i kraft 30 dage efter den dag, hvor samtlige  \r\n\r\n kontraherende parters ratifikationsinstrumenter er deponerede. </P>  \r\n\r\n<P>Til bekræftelse heraf har undertegnede befuldmægtigede i København den 13  \r\n\r\n februar 1971 undertegnet denne overenskomst i et eksemplar på dansk, finsk,  \r\n\r\n islandsk, norsk og svensk, hvilke tekster alle har samme gyldighed. </P>  \r\n\r\n<P>For Danmarks Regering: </P>  \r\n\r\n<P>Hilmar Baunsgaard </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/09/1971"
        },
        {
            "displayName": "Accession",
            "displayValue": "L19710007064"
        },
        {
            "displayName": "Entydig dokumentidentifikation",
            "displayValue": "CM030530"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1971"
        },
        {
            "displayName": "Dato for underskrift",
            "displayValue": "20/07/1971"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 5.B.44."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}