{
    "id": 105964,
    "title": "1985 BSF 4   FORSLAG TIL FOLKETINGSBESLUTNING OM NEDLÆGGELSE AF DETENTIONERNE UNDER   POLITIETS REGIE ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 4",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 4 </P>  \r\n\r\n<P></P>  \r\n\r\n<P>Forslag til folketingsbeslutning om nedlæggelse af detentionerne under  \r\n\r\n politiets regie </P>  \r\n\r\n<P></P>  \r\n\r\n<P>Fremsat af Lenger (VS) Albrechtsen (VS) Anne Grete Holmsgård (VS)  \r\n\r\n Elisabeth Bruun Olesen (VS) Tinning (VS) </P>  \r\n\r\n<P></P>  \r\n\r\n<P>den 2. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at afvikle de nuværende </P>  \r\n\r\n<P>detentioner i politets regie og erstatte dem med alternative </P>  \r\n\r\n<P>sundhedsmæssige foranstaltninger med den fornødne lægelige og </P>  \r\n\r\n<P>rådgivningsmæssige ekspertise. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Allerede i 1964 blev tanken om alternativer til detentionerne </P>  \r\n\r\n<P>overvejet af et sagkyndigt udvalg, og siden da har der med jævne </P>  \r\n\r\n<P>mellemrum været debat om sagen, typisk i forbindelse med, at der </P>  \r\n\r\n<P>er sket dødsfald under detentionsanbringelse. </P>  \r\n\r\n<P>For at nedbringe antallet af dødsfald udsendte rigspolitichefen </P>  \r\n\r\n<P>således i 1980 en særlig kundgørelse om detentionsanbringelse af </P>  \r\n\r\n<P>spirituspåvirkede personer. Kundgørelsen, der er optrykt som bilag </P>  \r\n\r\n<P>til beslutningsforslaget, angiver de nærmere regler om bl.a. </P>  \r\n\r\n<P>visitation, undersøgelse i det centrale kriminalregister, </P>  \r\n\r\n<P>indbringelse til lægeundersøgelse og almindeligt tilsyn. </P>  \r\n\r\n<P>Alligevel erkender justitsministeren i besvarelse af spørgsmål nr. </P>  \r\n\r\n<P>131 under alm. del fra retsudvalget (folketingsåret 1984-85), at </P>  \r\n\r\n<P>dødsfald under detentionsanbringelse &#187;formentlig aldrig helt kan </P>  \r\n\r\n<P>undgås&#171;, og på Politiforbundets ombudsmøde i Esbjerg, 1985, gjorde  \r\n\r\n</P>  \r\n\r\n<P>formanden for Dansk Politiforbund, Flemming Bay-Jensen, sig til </P>  \r\n\r\n<P>talsmænd for den samme opfattelse. &#187;Dødsfaldene vil fortsætte, </P>  \r\n\r\n<P>hvis man ikke fundamentalt ændrer holdning til problemet,&#187; sagde </P>  \r\n\r\n<P>han. </P>  \r\n\r\n<P>Efter Bay-Jensens opfattelse er dødsfald i detentionerne </P>  \r\n\r\n<P>&#187;centraladministrationernes sorteste plet i nyere tid&#171;. Dansk  \r\n\r\n</P>  \r\n\r\n<P>Politiforbund mener, &#187;at svært berusede personer er forgiftede og  \r\n\r\n</P>  \r\n\r\n<P>dermed udviser et akut sygdomsbillede. I alle andre </P>  \r\n\r\n<P>forgiftningstilfælde erkender alle dette forhold, hvorfor så ikke </P>  \r\n\r\n<P>når det drejer sig om alkoholforgiftning?&#187; Forbundet afviser, at </P>  \r\n\r\n<P>f.eks. tilsynsreglerne kan hindre dødsfald, idet disse </P>  \r\n\r\n<P>altovervejende sker ved kvælning i eget opkast og døden indtræder </P>  \r\n\r\n<P>i løbet af få minutter. </P>  \r\n\r\n<P>Forslagsstillerne mener ikke, at detentionsanbringelse er en relevant </P>  \r\n\r\n<P>politimæssig opgave. Ganske vist vil det ofte være politiet, der </P>  \r\n\r\n<P>indbringer berusere; men det er ikke nogen selvfølge, at de netop </P>  \r\n\r\n<P>indbringes til en detention og underkastes politimæssig </P>  \r\n\r\n<P>overvågning. </P>  \r\n\r\n<P>En detentionsanbragt har ikke nødvendigvis et alkoholproblem. Han kan </P>  \r\n\r\n<P>f.eks. blot have fået for meget at drikke i forbindelse med en </P>  \r\n\r\n<P>glad aften. Men alligevel må det antages, at en væsentlig del har </P>  \r\n\r\n<P>brug for rådgivning, vejledning og støtte til at klare f.eks. </P>  \r\n\r\n<P>sociale, personlige eller deciderede alkoholproblemer. Disse har </P>  \r\n\r\n<P>brug for kontakt til sundhedspersonale og ikke til </P>  \r\n\r\n<P>politipersonale. </P>  \r\n\r\n<P>Der er således to grunde til at erstatte politidetentionerne med </P>  \r\n\r\n<P>alternative foranstaltninger: Den første er, at berusere altid bør </P>  \r\n\r\n<P>underkastes lægelig kontrol, før de anbringes i en detention, og </P>  \r\n\r\n<P>under anbringelsen bør de være underkastet lægeligt tilsyn. Den </P>  \r\n\r\n<P>anden er, at et stort antal af disse berusere har behov for </P>  \r\n\r\n<P>egentlig rådgivning, men sjældent kommer i kontakt med andre </P>  \r\n\r\n<P>offentlige myndigheder end netop detentionerne. </P>  \r\n\r\n<P>Alkoholmisbrug er primært et sundhedsmæssigt eller måske et socialt </P>  \r\n\r\n<P>problem. Det er vanskeligt at se, at det skulle være en </P>  \r\n\r\n<P>politiopgave. </P>  \r\n\r\n<P>Forslagsstillerne er fordomsfrie med hensyn til, hvilke alternativer </P>  \r\n\r\n<P>der vælges. Det primære er, at detentionsopgaven henlægges til </P>  \r\n\r\n<P>sundhedsmyndighederne, og at der etableres den fornødne faglige </P>  \r\n\r\n<P>ekspertise, f.eks. bestående af læge, socialrådgiver og psykolog. </P>  \r\n\r\n<P>Udformningen af denne foranstaltning behøver ikke nødvendigvis at </P>  \r\n\r\n<P>ske på samme måde over hele landet, idet behovene kan variere </P>  \r\n\r\n<P>meget fra område til område. Opgaven kan f.eks. løses i </P>  \r\n\r\n<P>tilknytning til allerede eksisterende alkoholklinikker. Men der </P>  \r\n\r\n<P>kan også blive tale om at etablere nye faciliteter. </P>  \r\n\r\n<P>Det må forventes, at forslaget vil medføre ekstraomkostninger i </P>  \r\n\r\n<P>forhold til den nuværende løsning, idet der virkelig er tale om en </P>  \r\n\r\n<P>&#187;lavprisforanstaltning&#171; med dårlige celler og en minimal </P>  \r\n\r\n<P>personaleindsats. </P>  \r\n\r\n<P>Ekstraomkostningerne modsvarer imidlertid en gevinst i form af </P>  \r\n\r\n<P>sparede menneskeliv og forbedrede muligheder for at fremsætte </P>  \r\n\r\n<P>tilbud om rådgivning, vejledning og eventuel alkoholafvænning for </P>  \r\n\r\n<P>den del af de detentionsanbragte, som har behov herfor. </P>  \r\n\r\n<P>Det skal bemærkes, at der foretages ca. 30.000 detentionsanbringelser </P>  \r\n\r\n<P>pr. år. </P>  \r\n\r\n<P>Forslagsstillerne har ikke med nærværende forslag taget stilling til </P>  \r\n\r\n<P>debatten om, hvorvidt der overhovedet er lovhjemmel til at </P>  \r\n\r\n<P>frihedsberøve i form af detentionsanbringelse. </P>  \r\n\r\n<P>Bilag </P>  \r\n\r\n<P>RIGSPOLITICHEFEN </P>  \r\n\r\n<P>Kundgørelse II nr. 55 </P>  \r\n\r\n<P>Den 20. augsut 1980 </P>  \r\n\r\n<P>Om detentionsanbringelse af spirituspåvirkede personer </P>  \r\n\r\n<P>I. Anvendelse af detentioner </P>  \r\n\r\n<P>§ 1. Indbringes en spirituspåvirket person til en politistation, skal </P>  \r\n\r\n<P>den vagthavende på grundlag af en vurdering af den indbragtes </P>  \r\n\r\n<P>tilstand og adfærd afgøre, om der er behov for anbringelse af den </P>  \r\n\r\n<P>pågældende i detention. </P>  \r\n\r\n<P>Stk. 2. Anbringelse af spirituspåvirkede personer i detention må kun </P>  \r\n\r\n<P>ske i tilfælde, hvor det skønnes strengt nødvendigt. </P>  \r\n\r\n<P>§ 2. I almindelighed må kun spirituspåvirkede personer anbringes i </P>  \r\n\r\n<P>detentioner. </P>  \r\n\r\n<P>II. Tilbageholdelse, transport og indbringelse til politistationen af </P>  \r\n\r\n<P>spirituspåvirkede personer </P>  \r\n\r\n<P>§ 3. Tilbageholdelsen skal foretages så skånsomt, som </P>  \r\n\r\n<P>omstændighederne tillader. </P>  \r\n\r\n<P>§ 4. For at sikre det bedst mulige grundlag med henblik på vurdering </P>  \r\n\r\n<P>af den tilbageholdtes helbredstilstand skal de pågældende </P>  \r\n\r\n<P>polititjenestemænd have opmærksomheden henledt på, i hvilken </P>  \r\n\r\n<P>tilstand den tilbageholdte befinder sig ved den første kontakt, </P>  \r\n\r\n<P>herunder om den pågældende har pådraget sig skader. Det bør </P>  \r\n\r\n<P>endvidere undersøges, hvorvidt der på stedet findes flasker, </P>  \r\n\r\n<P>tabletter, injektionssprøjter eller lignende. Eventuelle vidner </P>  \r\n\r\n<P>bør udspørges om den tilbageholdtes færden m.v. </P>  \r\n\r\n<P>§ 5. Viser den spirituspåvirkede tegn på sygdom, eller hvis den </P>  \r\n\r\n<P>pågældende er bevidstløs eller har pådraget sig synlige skader af </P>  \r\n\r\n<P>ikke ringe omfang, skal indbringelse til et hospital straks ske. </P>  \r\n\r\n<P>§ 6. Under transporten til politistationen skal den tilbageholdte </P>  \r\n\r\n<P>konstant være under tilsyn. Dersom den tilbageholdte transporteres </P>  \r\n\r\n<P>af personale af det modsatte køn, skal ledsagelse så vidt muligt </P>  \r\n\r\n<P>ske af mindst 2 polititjenestemænd, der hele transporten skal </P>  \r\n\r\n<P>opholde sig hos den tilbageholdte. </P>  \r\n\r\n<P>§ 7. Ved ankomsten til politistationen skal den tilbageholdte straks </P>  \r\n\r\n<P>fremstilles for den vagthavende, der indfører den pågældendes data </P>  \r\n\r\n<P>samt tidspunktet i anholdelsesprotokollen. </P>  \r\n\r\n<P>Stk. 2. Den vagthavende skal gøres bekendt med de iagttagelser m.v., </P>  \r\n\r\n<P>som er foretaget i forbindelse med tilbageholdelsen, jfr. § 4. </P>  \r\n\r\n<P>§ 8. Politiet skal i alle tilfælde, hvor omstændighederne tillader </P>  \r\n\r\n<P>det, efterkomme en tilbageholdts begæring om, at hjemmet bliver </P>  \r\n\r\n<P>underrettet om tilbageholdelsen. For så vidt angår personer under </P>  \r\n\r\n<P>18 år skal underretning foretages også uden begæring fra den </P>  \r\n\r\n<P>pågældende. </P>  \r\n\r\n<P>Stk. 2. Fremsætter den tilbageholdte anmodning om selv telefonisk at </P>  \r\n\r\n<P>underrette sit hjem, skal en sådan begæring efterkommes. Dette </P>  \r\n\r\n<P>gælder dog ikke, hvis særlige forhold taler herimod, herunder </P>  \r\n\r\n<P>særligt, at den tilbageholdte ved sin meddelelse til hjemmet kan </P>  \r\n\r\n<P>modvirke en eventuel strafferetlig undersøgelse. </P>  \r\n\r\n<P>III. Vurdering af den tilbageholdtes helbredstilstand m.v. </P>  \r\n\r\n<P>§ 9. Såfremt den vagthavende skønner, at den tilbageholdte ikke kan </P>  \r\n\r\n<P>løslades, tager han på grundlag af de foreliggende oplysninger og </P>  \r\n\r\n<P>sit eget skøn over personens tilstand stilling til, om </P>  \r\n\r\n<P>hospitalsindlæggelse eller lægeundersøgelse findes påkrævet. </P>  \r\n\r\n<P>§ 10. Den tilbageholdte skal overføres til et hospital uden </P>  \r\n\r\n<P>forudgående lægeundersøgelse, hvis den vagthavende skønner, at </P>  \r\n\r\n<P>øjeblikkelig hospitalsbehandling er påkrævet, herunder især i </P>  \r\n\r\n<P>følgende tilfælde: </P>  \r\n\r\n<P>1) Når den tilbageholdtes tilstand - bortset fra spiritusindtagelse </P>  \r\n\r\n<P>- skønnes forårsaget af sygdom. Opmærksomheden henledes særligt </P>  \r\n\r\n<P>på, at symptomer på sygdomme som f.eks. hjerneblødning, </P>  \r\n\r\n<P>hjernerystelse, insulinchok (sukkersyge), epilepsi, malaria samt </P>  \r\n\r\n<P>visse kemiske forgiftninger (f.eks. fra cellulose og triklor) m.v. </P>  \r\n\r\n<P>let kan forveksles med spirituspåvirkning. </P>  \r\n\r\n<P>2) Når den tilbageholdte har eller kan frygtes at have pådraget sig </P>  \r\n\r\n<P>fysiske skader af ikke ringe omfang. Opmærksomheden henledes </P>  \r\n\r\n<P>særligt på ikke umiddelbart synlige skader i hovedregionen. </P>  \r\n\r\n<P>3) Når den tilbageholdtes tilstand nærmer sig eller har medført </P>  \r\n\r\n<P>bevidstløshed eller er forbundet med hallucinationer eller svære </P>  \r\n\r\n<P>psykiske sygdomme. </P>  \r\n\r\n<P>4) Når der foreligger mistanke om, at den tilbageholdtes tilstand </P>  \r\n\r\n<P>kan være fremkaldt ved andre midler end alkohol. </P>  \r\n\r\n<P>Stk. 2. Dersom det f.eks. under hensyn til tid og afstand må anses </P>  \r\n\r\n<P>for den mest hensigtsmæssige løsning, kan lægeundersøgelse af den </P>  \r\n\r\n<P>tilbageholdte træde i stedet for overførelse til hospital. </P>  \r\n\r\n<P>§ 11. Politiet må kun efter samråd med en læge give en tilbageholdt </P>  \r\n\r\n<P>smertestillende eller beroligende midler. </P>  \r\n\r\n<P>IV. Fremgangsmåden ved indsættelse af tilbageholdte i detentioner </P>  \r\n\r\n<P>§ 12. Der skal hurtigst muligt, og inden endelig anbringelse i </P>  \r\n\r\n<P>detentionsrum iværksættes, indhentes oplysninger om den </P>  \r\n\r\n<P>tilbageholdte i kriminalregisteret med henblik på f.eks. skærpet </P>  \r\n\r\n<P>tilsyn, eventuelle sygdomme m.v. </P>  \r\n\r\n<P>§ 13. Inden indsættelsen i et detentionsrum skal den tilbageholdte </P>  \r\n\r\n<P>underkastes en visitation. Såvel visitation som indsættelse i </P>  \r\n\r\n<P>detentionen skal ske i overværelse af vagthavende. Ved </P>  \r\n\r\n<P>visitationen skal tilbageholdte fratages alle genstande, som kan </P>  \r\n\r\n<P>benyttes til at volde skade på den pågældende selv, på andre </P>  \r\n\r\n<P>personer eller på ting. Ved visitationen bør som hovedregel </P>  \r\n\r\n<P>medvirke to polititjenestemænd, som hver for sig skal foretage en </P>  \r\n\r\n<P>fuldstændig undersøgelse af den tilbageholdte. Samtlige lommer </P>  \r\n\r\n<P>skal tømmes og bør krænges, hvis det er muligt. Det skal endvidere </P>  \r\n\r\n<P>undersøges, om der i tøjet er ekstralommer (f.eks. billet- og </P>  \r\n\r\n<P>pencillommer), eller om der i øvrigt i beklædningen er </P>  \r\n\r\n<P>gemmesteder, der kan indeholde genstande, der skal fratages den </P>  \r\n\r\n<P>pågældende. </P>  \r\n\r\n<P>Stk. 2. En egentlig visitation må kun foretages af personer af samme </P>  \r\n\r\n<P>køn som den, der visiteres. </P>  \r\n\r\n<P>Stk. 3. Effekter, der fratages en tilbageholdt, skal holdes adskilt </P>  \r\n\r\n<P>fra effekter, der tilhører andre tilbageholdte. Penge og </P>  \r\n\r\n<P>værdigenstande skal noteres, f.eks. i anholdelsesprotokollen. </P>  \r\n\r\n<P>§ 14. Der må, såfremt pladsforholdene muliggør det, kun indsættes en </P>  \r\n\r\n<P>person i hvert detentionsrum. </P>  \r\n\r\n<P>§ 15. Inden benyttelsen af et detentionsrum skal det konstateres, at </P>  \r\n\r\n<P>lokalet er i forsvarlig stand, herunder at lys og eventuelle </P>  \r\n\r\n<P>signalapparater fungerer, og at ingen løse genstande er glemt i </P>  \r\n\r\n<P>rummet. </P>  \r\n\r\n<P>§ 16. Den tilbageholdte skal placeres således, at vejrtrækningen kan </P>  \r\n\r\n<P>ske frit, normalt i NATO-stilling med ryggen mod væggen. </P>  \r\n\r\n<P>V. Tilsyn med detentionsindsatte </P>  \r\n\r\n<P>§ 17. Stationens vagthavende har ansvaret for, at der føres et </P>  \r\n\r\n<P>effektivt tilsyn med benyttede detentionsrum. </P>  \r\n\r\n<P>Stk. 2. Tilsyn med benyttede detentionsrum skal ske så hyppigt, som </P>  \r\n\r\n<P>den indsattes tilstand gør det nødvendigt. Tilsyn skal så vidt </P>  \r\n\r\n<P>muligt ske mindst 1 gang hver halve time. </P>  \r\n\r\n<P>Stk. 3. Overvågning af detentionsrum med tekniske hjælpemidler kan </P>  \r\n\r\n<P>anvendes som supplement til det i stk. 2 foreskrevne tilsyn, men </P>  \r\n\r\n<P>kan ikke træde i stedet herfor. </P>  \r\n\r\n<P>Stk. 4. Klager en tilbageholdt over smerter eller frembyder den </P>  \r\n\r\n<P>pågældende i øvrigt tegn på at være syg, skal der ske overførsel </P>  \r\n\r\n<P>til hospital eller tilkaldelse af læge, jfr. § 10. </P>  \r\n\r\n<P>VI. Udtagelse af detentioner </P>  \r\n\r\n<P>§ 18. Enhver, der er tilbageholdt alene på grund af </P>  \r\n\r\n<P>spirituspåvirkethed, skal udtages af detentionen, så snart </P>  \r\n\r\n<P>begrundelsen for tilbageholdelsen ikke mere er til stede. </P>  \r\n\r\n<P>Tidspunktet for løsladelsen skal fremgå af anholdelsesprotokollen. </P>  \r\n\r\n<P>§ 19. Taler særlige omstændigheder herfor, bør den pågældende på </P>  \r\n\r\n<P>begæring bringes til sit hjem, til læge eller til de sociale </P>  \r\n\r\n<P>myndigheder ved politiets foranstaltning. </P>  \r\n\r\n<P>VII. Anbringelse af spirituspåvirkede personer i institutioner under </P>  \r\n\r\n<P>kriminalforsorgen </P>  \r\n\r\n<P>§ 20. Arresthusene og Københavns fængsler kan undtagelsesvis anvendes </P>  \r\n\r\n<P>til anbringelse af spirituspåvirkede personer. I Københavns </P>  \r\n\r\n<P>fængsler kan sådanne personer anbringes, hvis de er ustyrlige </P>  \r\n\r\n<P>eller på grund af pladsmangel ikke kan placeres i detention i </P>  \r\n\r\n<P>området politikreds 1-8. </P>  \r\n\r\n<P>Stk. 2. I politikredsene 1-8 overføres spirituspåvirkede kvinder, som </P>  \r\n\r\n<P>skal detentionsanbringes, til politigårdens fængsel. </P>  \r\n\r\n<P>§ 21. Forud for indbringelsen af spirituspåvirkede personer til </P>  \r\n\r\n<P>institution under kriminalforsorgen i henhold til § 20 skal </P>  \r\n\r\n<P>politiets vagthavende have taget stilling til eventuel </P>  \r\n\r\n<P>hospitalsindbringelse eller lægeundersøgelse af den tilbageholdte </P>  \r\n\r\n<P>i overensstemmelse med reglerne i kapitel III. </P>  \r\n\r\n<P>Stk. 2. Tilsynet med tilbageholdte under opholdet i arresthusene og </P>  \r\n\r\n<P>Københavns fængsler sker efter de retningslinier, der fastsættes </P>  \r\n\r\n<P>af justitsministeriet, Direktoratet for Kriminalforsorgen. </P>  \r\n\r\n<P>Stk. 3. Bestemmelse om tilbageholdelsens ophør træffes for de her </P>  \r\n\r\n<P>omtalte tilbageholdte af politiet efter forhandling med </P>  \r\n\r\n<P>arrestforvareren eller den vagthavende leder i politigårdens </P>  \r\n\r\n<P>fængsel. </P>  \r\n\r\n<P>Heide-Jørgensen </P>  \r\n\r\n<P>/ Damkjær Petersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00004"
        },
        {
            "displayName": "Entydig dokumentidentifikation",
            "displayValue": "CL005602"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}