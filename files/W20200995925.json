{
    "id": 218749,
    "title": "Fastholdelse af påbud – med en præcisering - at forebygge risikoen for vold og trusler om vold i forbindelse med alene arbejde hos virksomheden i situationer, hvor de ansatte var uden mulighed for at få hurtig og effektiv hjælp",
    "documentTypeId": "240",
    "isSagsforlobPeriodValid": true,
    "shortName": "KEN nr 9959 af 15/12/2020",
    "documentHtml": "<div class=\"bjelke\">Den fulde tekst</div><p class=\"Titel2\">Fastholdelse af påbud – med en præcisering - at forebygge risikoen for vold og trusler om vold i forbindelse med alene arbejde hos virksomheden i situationer, hvor de ansatte var uden mulighed for at få hurtig og effektiv hjælp</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume </span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at arbejdet med beboere på et botilbud, ikke var planlagt, tilrettelagt og udført, så det var sikkerheds- og sundhedsmæssigt fuldt forsvarligt.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at beboernes diagnoser og adfærd indebar en høj grad af uforudsigelighed, der kunne medføre en særlig fare for de ansatte ved alenearbejde.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede derved, at der var risiko for, at de oplyste forhold med utilstrækkelig forebyggelse af risikoen for vold og trusler om vold under alenearbejdet, kunne have indvirkning på de ansattes fysiske og psykiske sundhed på kort eller lang sigt.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde vægt på, at Arbejdstilsynet ved tilsynsbesøg på arbejdsstedet, blev oplyst, at de ansatte arbejdede med beboere, som led af alvorlig psykisk sygdom, herunder paranoid skizofreni.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde videre vægt på, at Arbejdstilsynet blev oplyst, at der gennem den seneste tid havde været flere eksempler på, at de ansatte havde arbejdet alene på botilbuddet. Alenearbejdet kunne have en varighed mellem 10 minutter til nogle timer, både sen eftermiddag/aften og nat. De ansatte anvendte mobiltelefoner eller walkie talkies, når de skulle have fat på hinanden.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde videre vægt på, at Arbejdstilsynet blev oplyst, at de ansatte kunne blive udsat for trusler, herunder, at en af beboerne kunne få impulser om at udøve vold og sige, at han havde lyst til at slå folk og slå ihjel, samt at en beboer kunne råbe, true og skrige, fx \"idioter\", \"fuck jer\", \"I kommer til at fortryde det\".</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde tillige vægt på, at Arbejdstilsynet blev oplyst, at nogle af beboerne havde behandlingsdomme for personfarlig kriminalitet, og at en af beboerne havde en historik med sig fra tidligere bosteder med vold og trusler mod ansatte og andre beboere.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Et mindretal på 5 af nævnets medlemmer fandt, at Arbejdstilsynet ikke havde oplyst sagen tilstrækkeligt til, at der kunne træffes afgørelse med påbud om at forebygge risikoen for vold og trusler om vold i forbindelse med alenearbejdet.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Den konkrete afgørelse </span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>\r\n   <span class=\"Bold\">Afgørelse</span>\r\n</p>\r\n<p>\r\n</p>\r\n<p>I har klaget over Arbejdstilsynets afgørelse af den 18. juli 2019 med påbud om at forebygge risikoen for vold og trusler om vold.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 2. juni 2020.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 18. juli 2019 med påbud til jer – med den præcisering - at forebygge risikoen for vold og trusler om vold i forbindelse med alenearbejdet hos [navn udeladt], [adresse udeladt], under [navn udeladt] i de situationer, hvor de ansatte er uden mulighed for at få hurtig og effektiv hjælp.</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>På de næste sider kan I læse mere om afgørelsen.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at arbejdet med beboerne på botilbuddet [navn udeladt], [adresse udeladt], ikke er planlagt, tilrettelagt og udført, så det er sikkerheds- og sundhedsmæssigt fuldt forsvarligt.</p>\r\n<p>\r\n</p>\r\n<p>Nævnet vurderer, at beboernes diagnoser og adfærd indebærer en høj grad af uforudsigelighed, der kan medføre en særlig fare for de ansatte ved alenearbejde.</p>\r\n<p>\r\n</p>\r\n<p>Nævnet vurderer derved, at der er risiko for, at de oplyste forhold med utilstrækkelig forebyggelse af risikoen for vold og trusler om vold under alenearbejdet, kan have indvirkning på de ansattes fysiske og psykiske sundhed på kort eller lang sigt.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger vægt på, at Arbejdstilsynet ved tilsynsbesøg den 11. juli 2019 på arbejdsstedet [navn udeladt], [adresse udeladt], blev oplyst, at de ansatte arbejder med beboer, som lider af alvorlig psykisk sygdom, herunder paranoid skizofreni.</p>\r\n<p>\r\n</p>\r\n<p>Nævnet lægger videre vægt på, at Arbejdstilsynet blev oplyst, at der gennem den seneste tid har været flere eksempler på, at de ansatte har arbejdet alene på botilbuddet. Alenearbejdet kunne have en varighed mellem 10 minutter til nogle timer, både sen eftermiddag/aften og nat. De ansatte anvender mobiltelefoner eller walkie talkies, når de skal have fat på hinanden.</p>\r\n<p>\r\n</p>\r\n<p>Nævnet lægger hertil vægt på, at de ansatte beskrev over for Arbejdstilsynet, at beboerne kan være paranoide, blive psykotiske og få vrangforestillinger.</p>\r\n<p>\r\n</p>\r\n<p>Nævnet lægger videre vægt på, at Arbejdstilsynet blev oplyst, at de ansatte kan blive udsat for trusler, herunder at en beboerne kan få impulser om at udøve vold og sige, at han har lyst til at slå folk og slå ihjel, samt at en beboer kan råbe, true og skrige, fx \"idioter\", \"fuck jer\", \"I kommer til at fortryde det\".</p>\r\n<p>\r\n</p>\r\n<p>Nævnet lægger også vægt på, at Arbejdstilsynet blev oplyst, at beboerne er udfordret på empati og relationsdannelse, og at der er ofte et misbrug af amfetamin, hash og kokain.</p>\r\n<p>\r\n</p>\r\n<p>Nævnet lægger tillige vægt på, at Arbejdstilsynet blev oplyst, at nogle af beboerne har behandlingsdomme for personfarlig kriminalitet, og at en af beboerne har en historik med sig fra tidligere bosteder med vold og trusler mod ansatte og andre beboere.</p>\r\n<p>\r\n</p>\r\n<p>Nævnet lægger dertil vægt på, at botilbuddet har indberettet tre episoder til Arbejdstilsynet i perioden marts 2019 til juli 2019 om vold og trussel om vold over for de ansatte.</p>\r\n<p>\r\n</p>\r\n<p>Derudover blev Arbejdstilsynet oplyst, at en beboer inden for det seneste halve år har gået truende frem mod en ansat og initieret med en hovedbevægelse, at han ville nikke den ansatte en skalle.</p>\r\n<p>\r\n</p>\r\n<p>Nævnet er opmærksom på oplysningerne om, at der kan tilkaldes hjælp fra et nærliggende botilbud, hvorfra en kollega kan være fremme på 10 min., og at beboerne bliver risikovurderet tre gange dagligt. Det kan dog ikke føre til et andet resultat, da beboerne pludseligt kan blive udadreagerende og få impulser om at udøve vold, hvorved en tilkaldevagt eller risikovurdering ikke i tilstrækkelig grad kan forebygge risikoen for vold og trusler ved vold ved alenearbejde.</p>\r\n<p>\r\n</p>\r\n<p>Nævnet lægger også vægt på, at de ansatte ikke altid kender beboernes tilstand, fx når de har været ude af huset, hvor de ansatte ikke har haft mulighed for at følge op på beboernes tilstand, inden de står foran dem.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p>\r\n</p>\r\n<p>Det følger af bekendtgørelsen om arbejdets udførelse, at arbejdet i alle led skal planlægges og tilrettelægges således, at det kan udføres sikkerheds- og sundhedsmæssigt fuldt forsvarligt. Planlægningen og tilrettelæggelsen af arbejdet skal ske under hensyntagen til de forebyggelsesprincipper, der er angivet bekendtgørelsen.</p>\r\n<p>\r\n</p>\r\n<p>Det følger af bekendtgørelsen om arbejdets udførelse, at arbejdet i alle led skal udføres sikkerheds- og sundhedsmæssigt fuldt forsvarligt ud fra både en enkeltvis og samlet vurdering af de fysiske og psykosociale forhold i arbejdsmiljøet, som på kort eller lang sigt kan have indvirkning på den fysiske eller psykiske sundhed.</p>\r\n<p>\r\n</p>\r\n<p>Det følger af bekendtgørelsen om arbejdets udførelse, at hvis den ansatte går alene ved en arbejdsproces, og dette kan medføre en særlig fare for den pågældende, skal arbejdet tilrettelægges således, at denne fare imødegås. Kan faren ikke imødegås, må den ansatte ikke arbejde alene.</p>\r\n<p>\r\n</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>\r\n</p>\r\n<p>I har anført, at Arbejdstilsynet var på tilsynsbesøg den 28. marts 2019, hvor der ikke blev konstaterede nogle overtrædelser af Arbejdsmiljølovgivningen.</p>\r\n<p>\r\n</p>\r\n<p>I har henvist til medsendt handleplan og påpeger, at der allerede forinden tilsynsbesøget i marts 2019 var iværksat flere tiltag for at forebygge risikoen for vold og trusler om vold, som blev anerkendt under tilsynsbesøget i marts 2019.</p>\r\n<p>\r\n</p>\r\n<p>I har videre anført, at praksis og målgruppe for botilbuddet ikke har ændret sig siden sidste tilsynsbesøg. I er derfor uforstående overfor, hvilke tiltag, der yderligere kan iværksættes i forhold til at planlægge og tilrettelægge arbejdet med at forebygge risikoen for vold og trusler.</p>\r\n<p>\r\n</p>\r\n<p>I har dertil anført, at der har været 3 indberetninger til tilsynet siden tilsynsbesøget i marts 2019, men at der ikke har været nogen ulykker eller skader på medarbejdere, som kunne forårsage, at der skulle være forøget fare siden tilsynsbesøget i marts 2019.</p>\r\n<p>\r\n</p>\r\n<p>I påpeger derudover, at der er mangelfulde oplysninger i tilsynets afgørelse om strakspåbud.</p>\r\n<p>\r\n</p>\r\n<p>Det fremgår af tilsynets afgørelse, at det er uvist, om en given beboer har begået alvorlig personligfarlig kriminalitet. I anfører, at den omtalte beboer ikke har en dom for personfarlig kriminalitet, og at oplysningen derfor ikke kan tillægges som en forværring af det generelle trusselsbille på arbejdsstedet</p>\r\n<p>\r\n</p>\r\n<p>Det fremgår også af tilsynets afgørelse, at beboerne har et sprog som tolkes at værende lig med, at de er latent voldelige. I anfører, at beboerne ofte har tillært sig en sådan retorik igennem deres opvækst. Beboerne kender ikke nødvendigvis til normalt og dannet sprogbrug, samt at det kan være den enkeltes beboers strategi for at ”holde sammen på rammerne” og derved søge tryghed.</p>\r\n<p>\r\n</p>\r\n<p>Det fremgår videre af tilsynets afgørelse, at beboerne har et misbrug af heroin, hvilket I anfører ikke er korrekt.</p>\r\n<p>\r\n</p>\r\n<p>Det fremgår endelig af tilsynets afgørelse, at en beboer angiveligt tager sin medicin. I anfører, at Arbejdstilsynet derved sår tvivl om metoden, som den behandlingsansvarlige læge har valgt, men at der ikke er nogen usikkerhed om, hvorvidt den pågældende beboer tager sin medicin. I anfører, at den behandlingsansvarlige læge kontaktes ved tvivl, om en beboer tager sin medicin.</p>\r\n<p>\r\n</p>\r\n<p>Arbejdstilsynet har i udtalelse af 23. december 2019 anført, at det afgørende for tilsynets afgivelse af strakspåbuddet er den konkrete arbejdsmiljøfaglige vurdering foretaget på baggrund af de oplysninger, som fremkom i forbindelse med tilsynsbesøget den 11. juli 2019.</p>\r\n<p>\r\n</p>\r\n<p>Arbejdstilsynet har også anført, at det ikke har betydning for afgivelse af strakspåbuddet, at der endnu ikke er sket en ulykke eller skade på de ansatte.</p>\r\n<p>\r\n</p>\r\n<p>Arbejdstilsynet har videre anført, at forklaringen på beboernes sprogbrug ikke ændrer på vurderingen af, at der på arbejdsstedet er risiko for vold og trusler om vold.</p>\r\n<p>\r\n</p>\r\n<p>Nævnet er enig i det af Arbejdstilsynet anførte.</p>\r\n<p>\r\n</p>\r\n<p>Nævnet bemærker, at det på tilsynsbesøget blev oplyst af medarbejderne, som er bekræftet af lederen, at beboerne har behandlingsdomme for personfarlig kriminalitet, og at en af beboerne har en historik med sig fra tidligere bosteder med vold og trusler mod ansatte og andre beboere.</p>\r\n<p>\r\n</p>\r\n<p>Nævnet bemærker også, at de øvrige faktuelle mangler I påpeger i klagen, ikke er indgået som en del af tilsynets begrundelse for afgivelse af strakspåbuddet.</p>\r\n<p>\r\n</p>\r\n<p>\r\n   <span class=\"Bold\">Bemærkninger til Arbejdstilsynets sagsbehandling</span>\r\n</p>\r\n<p>\r\n</p>\r\n<p>Nævnet har noteret sig, at strakspåbuddet var upræcist formuleret i forhold til alenearbejde, og at Arbejdstilsynet har præciseret påbuddet i forbindelse med klagen.</p>\r\n<p>\r\n</p>\r\n<p>Nævnet vurderer, at denne fejl i sagsbehandlingen ikke har betydning for afgørelsens gyldighed, da Arbejdstilsynet har henvist § 11 i bekendtgørelse om planlægning og tilrettelæggelse af arbejdet, og da det fremgår af tilsynsrapporten, at påbuddet vedrører alenearbejde, og at det ligeledes fremgår af jeres klage, at I har forstået, at afgørelsen vedrører dette spørgsmål. I har derfor haft mulighed for at fremkomme med jeres bemærkninger vedrørende påbuddet.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et flertal på 6 ud af nævnets 11 stemmeberettigede medlemmer. Et mindretal på 5 af nævnets medlemmer finder, at Arbejdstilsynet ikke har oplyst sagen tilstrækkeligt til, at der kan træffes afgørelse med påbud om at forebygge risikoen for vold og trusler om vold i forbindelse med alenearbejdet.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i bekendtgørelse nr. 674 af 25. maj 2020 af lov om arbejdsmiljø.</p>\r\n<p>\r\n</p>\r\n<p>Om arbejdets udførelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 38, stk. 1, i bekendtgørelse nr. 674 af 25. maj 2020 af lov om arbejdsmiljø.</p>\r\n<p class=\"Liste1\">\r\n   <span class=\"Liste1Nr\">•</span> § 4, § 7, stk. 1, og § 11, i bekendtgørelse om arbejdets udførelse nr. 1234 af 29. oktober 2018.</p>\r\n<p>\r\n</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på www.retsinformation.dk</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 674 af 25. maj 2020 af lov om arbejdsmiljø.</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 5</span>\r\n</p>\r\n<p style=\"text-align: center;\">\r\n   <span class=\"Bold\">Arbejdets udførelse</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>. . .</p>\r\n<p style=\"text-align: center;\">\r\n</p>\r\n<p style=\"text-align: center;\">\r\n   <span class=\"Bold\">Bekendtgørelse nr. 1234 af 29. oktober 2018 om arbejdets udførelse</span>\r\n</p>\r\n<p style=\"text-align: center;\">\r\n</p>\r\n<p style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p style=\"text-align: center;\">\r\n   <span class=\"Bold\">Planlægning og tilrettelæggelse af arbejdet</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 4.</span> Arbejdet skal i alle led planlægges og tilrettelægges således, at det kan udføres sikkerheds- og sundhedsmæssigt fuldt forsvarligt. Planlægningen og tilrettelæggelsen af arbejdet skal ske under hensyntagen til de forebyggelsesprincipper, der er angivet i bilag 1. Det skal iagttages, at der ikke foreskrives eller forudsættes anvendt konstruktioner, planudformninger, detailløsninger og arbejdsmetoder, der kan være farlige for eller i øvrigt forringe sikkerhed eller sundhed ved arbejdets udførelse. Endvidere skal det sikres, at de samlede påvirkninger i arbejdsmiljøet på kort eller lang sigt ikke forringer de ansattes sikkerhed eller sundhed.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 3 Arbejdets udførelse</span>\r\n</p>\r\n<p style=\"text-align: center;\">\r\n   <span class=\"Bold\">Almene krav</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 7.</span> Arbejdet skal i alle led udføres sikkerheds- og sundhedsmæssigt fuldt forsvarligt ud fra både en enkeltvis og samlet vurdering af de fysiske, ergonomiske og psykosociale forhold i arbejdsmiljøet, som på kort eller lang sigt kan have indvirkning på den fysiske eller psykiske sundhed.</p>\r\n<p>. . .</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Særlige krav</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 11.</span> Hvis den ansatte går alene ved en arbejdsproces, og dette kan medføre en særlig fare for den pågældende, skal arbejdet tilrettelægges således, at denne fare imødegås. Kan faren ikke imødegås, må den ansatte ikke arbejde alene.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/12/2020"
        },
        {
            "displayName": "Accession",
            "displayValue": "W20200995925"
        },
        {
            "displayName": "Entydig dokumentidentifikation",
            "displayValue": "CY000891"
        },
        {
            "displayName": "Dato for indlæggelse",
            "displayValue": "16/12/2020"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9959"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "15/12/2020"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "20-941"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}