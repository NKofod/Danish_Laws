{
    "id": 107701,
    "title": "1988 BTL 140   BETÆNKNING OVER FORSLAG TIL LOV OM TILSYN MED FIRMAPENSIONSKASSER    NR L 140 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 140",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 140 </P>  \r\n\r\n<P></P>  \r\n\r\n<P>Betænkning over Forslag til lov om tilsyn med firmapensionskasser <BR>  \r\n\r\n Nr L 140 1988-89, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19890427 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til industriministeren, som denne har besvaret </P>  \r\n\r\n<P>skriftligt. </P>  \r\n\r\n<P>Udvalget har endvidere modtaget skriftlig henvendelse fra Foreningen af  \r\n\r\n Firma-Pensionskasser. </P>  \r\n\r\n<P>Der er af industriministeren og et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>mindretal</I> (Det Konservative Folkepartis,  \r\n\r\n Venstres, Det Radikale Venstres, Centrum-Demokraternes og Kristeligt  \r\n\r\n Folkepartis medlemmer af udvalget) lovforslaget til <I>vedtagelse</I> med de  \r\n\r\n af industriministeren stillede ændringsforslag. </P>  \r\n\r\n<P>Et <I>andet mindretal</I> (Socialdemokratiets og Socialistisk Folkepartis  \r\n\r\n medlemmer af udvalget) indstiller lovforslaget til <I>vedtagelse</I> med de  \r\n\r\n af mindretallet og de af industriministeren under nr. 1, 7, 8 og 9 stillede  \r\n\r\n ændringsforslag. </P>  \r\n\r\n<P>Mindretallet lægger vægt på at øge de institutionelle investorers  \r\n\r\n muligheder for at medvirke ved finansieringen af den ønskelige  \r\n\r\n strukturtilpasning i erhvervslivet. </P>  \r\n\r\n<P>Mindretallet kan ikke stemme for de af industriministeren under nr. 2, 3  \r\n\r\n og 4 stillede ændringsforslag ud fra den betragtning, at de midler, der er  \r\n\r\n opsparet til pensionsformål, også bør bruges til pensionsformål. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de af industriministeren  \r\n\r\n stillede ændringsforslag. Mindretallet bemærker dog, at mindretallet finder  \r\n\r\n de mange beføjelser til Finanstilsynet unødvendige. Finanstilsynet skal efter  \r\n\r\n mindretallets opfattelse nedlægges hurtigst muligt, og afgørelseskompetencen  \r\n\r\n skal overlades til de enkelte selskaber og deres generalforsamlinger. </P>  \r\n\r\n<P>At afvikle Finanstilsynet vil være et ægte skridt i retning af  \r\n\r\n afbureaukratisering og øget frihed til dansk erhvervsliv. </P>  \r\n\r\n<P>Ændringsforslag </P>  \r\n\r\n<P>Af <I>industriministeren,</I> tiltrådt af <I>udvalget: </I></P>  \r\n\r\n<P>Til § 1 </P>  \r\n\r\n<P>1) Stk. 2 affattes således: </P>  \r\n\r\n<P>&#187;Stk. 2. Stk. 1 gælder dog ikke for løfter om pension </P>  \r\n\r\n<P>1) afgivet af staten, en kommune eller et kommunalt fællesskab, </P>  \r\n\r\n<P>2) afgivet over for direktører eller disses efterladte, </P>  \r\n\r\n<P>3) reguleret i henhold til særlig lov eller </P>  \r\n\r\n<P>4) afgivet af kommunale foreninger, for hvis forpligtelser kommuner hæfter  \r\n\r\n fuldt ud.&#171; </P>  \r\n\r\n<P>Til § 12 </P>  \r\n\r\n<P>Af <I>industriministeren,</I> tiltrådt af et <I>flertal</I> (udvalget med  \r\n\r\n undtagelse af S og SF): </P>  \r\n\r\n<P>2) <I>Nr. 6</I> udgår. </P>  \r\n\r\n<P>Nr. 7 bliver herefter nr. 6. </P>  \r\n\r\n<P>Til § 21 </P>  \r\n\r\n<P>3) I <I>nr. 3</I> indsættes efter &#187;indhold&#171;: &#187;og&#171;, og  \r\n\r\n<I>nr. 4</I> udgår. </P>  \r\n\r\n<P>4) I <I>nr. 5,</I> der bliver nr. 4, ændres &#187;§ 12, nr. 7&#171; til:  \r\n\r\n &#187;§ 12, nr. 6&#171;. </P>  \r\n\r\n<P>Af et <I>mindretal</I> (S og SF): </P>  \r\n\r\n<P>Til § 46 5) I <I>stk. 1</I> ændres &#187;75 pct.&#171; til: &#187;60  \r\n\r\n pct.&#171; </P>  \r\n\r\n<P>6) Efter stk. 2 indsættes som nyt stykke: </P>  \r\n\r\n<P>&#187;Stk. 3. Midler svarende til højst 3 pct. af pensionshensættelserne  \r\n\r\n kan være anbragt i aktiviteter vedrørende efterforskning og udvinding i den  \r\n\r\n danske undergrund samt til forskning og udvikling.&#171; </P>  \r\n\r\n<P>Af <I>industriministeren,</I> tiltrådt af <I>udvalget: </I></P>  \r\n\r\n<P>Til § 73 </P>  \r\n\r\n<P>7) Stk. 1 affattes således: </P>  \r\n\r\n<P>&#187;Loven træder i kraft dagen efter bekendtgørelsen i Lovtidende.&#171;  \r\n\r\n</P>  \r\n\r\n<P>8) Efter stk. 2 indsættes som nye stykker: </P>  \r\n\r\n<P>&#187;Stk. 3. Bestemmelserne i kapitel 5, Årsregnskab m.v., anvendes på  \r\n\r\n regnskabsår, der påbegyndes 1. januar 1989 og senere. For regnskabsår, der  \r\n\r\n påbegyndes før dette tidspunkt, anvendes de hidtil gældende regler om  \r\n\r\n regnskabsaflæggelse. </P>  \r\n\r\n<P>Stk. 4. Henvisninger til § 14 i lov om tilsyn med pensionskasser i  \r\n\r\n båndlæggelsespåtegninger og i registreringer i Værdipapircentralen skal med  \r\n\r\n virkning fra lovens ikrafttræden forstås som henvisninger til § 49 i lov om  \r\n\r\n tilsyn med firmapensionskasser.&#171; </P>  \r\n\r\n<P>Stk. 3 bliver herefter stk. 5. </P>  \r\n\r\n<P>Til § 74 </P>  \r\n\r\n<P>9) <I>3. pkt.</I> udgår, og i stedet indsættes: </P>  \r\n\r\n<P>&#187;En pensionskasse skal først opfylde denne lovs bestemmelser om  \r\n\r\n pensionsregulativ samt det økonomiske og tekniske grundlag, når  \r\n\r\n pensionskassen opnår koncession. Indtil pensionskassen opnår koncession,  \r\n\r\n finder bestemmelserne i lovbekendtgørelse nr. 4 af 12. januar 1984 vedrørende  \r\n\r\n pensionskassens vedtægter anvendelse på pensionskassen.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Den i nr. 1 foreslåede ændring tilsigter, at løfter om pension afgivet af  \r\n\r\n kommunale fællesskaber, jf. § 60 i lov om kommunernes styrelse, undtages fra  \r\n\r\n kravet om afdækning i forsikringsselskaber eller pensionskasser på samme måde  \r\n\r\n som løfter afgivet af staten eller kommuner. </P>  \r\n\r\n<P>Den foreslåede ændring, hvorved der tilføjes et nr. 4, indebærer, at  \r\n\r\n foreninger, hvis medlemmer er kommuner (amtskommuner), undtages fra kravet om  \r\n\r\n afdækning af pensionsløfter i forsikringsselskaber eller pensionskasser,  \r\n\r\n forudsat at kommuner (amtskommuner) ifølge foreningernes vedtægter hæfter  \r\n\r\n fuldt ud for foreningernes forpligtelser. Baggrunden herfor er, at de  \r\n\r\n pågældende kommunale foreninger i vid udstrækning varetager opgaver, som  \r\n\r\n ellers ville være varetaget af den enkelte kommune (amtskommune).  \r\n\r\n Bestemmelsen får således betydning for Amtsrådsforeningen i Danmark,  \r\n\r\n Kommunernes Landsforening og Foreningen af Kommuner i Københavns Amt. Skulle  \r\n\r\n foreningerne blive nedlagt, vil pensionerne derimod skulle afdækkes på  \r\n\r\n sædvanlig vis. </P>  \r\n\r\n<P>Til nr. 2-4 </P>  \r\n\r\n<P>Regeringen har besluttet en nærmere undersøgelse af problemerne i  \r\n\r\n forbindelse med en begrænsning af adgangen til kontant udbetaling af  \r\n\r\n genkøbsværdi eller udtrædelsesgodtgørelse. Det foreslås derfor, at  \r\n\r\n lovforslagets bestemmelse herom udgår, således at spørgsmålet kan blive  \r\n\r\n drøftet i det udvalg, som industriministeren vil nedsætte vedrørende  \r\n\r\n pensionsoverførsler. I udvalget vil være repræsentanter for myndigheder og  \r\n\r\n organisationer, herunder arbejdsmarkedets parter. </P>  \r\n\r\n<P>Til nr. 5 </P>  \r\n\r\n<P>For at imødekomme behovet for en stigende risikovillig kapitaltilførsel  \r\n\r\n til erhvervslivet foreslås grænsen for pensionskassernes direkte  \r\n\r\n investeringer i erhvervslivet hævet fra de nuværende 25 pct. til 40 pct. af  \r\n\r\n pensionshensættelserne. </P>  \r\n\r\n<P>Til nr. 6 </P>  \r\n\r\n<P>Med henblik på at fremme erhvervslivets forsknings- og udviklingsindsats  \r\n\r\n foreslås det, at pensionskasserne får adgang til at deltage i finansieringen  \r\n\r\n heraf med op til 3 pct. af pensionshensættelserne. </P>  \r\n\r\n<P>Til nr. 7 </P>  \r\n\r\n<P>Den foreslåede ændring indebærer, at lovforslagets ikrafttræden  \r\n\r\n fremskyndes til dagen efter lovens bekendtgørelse i Lovtidende. Dette svarer  \r\n\r\n til ikrafttrædelsestidspunktet for det samtidig fremsatte forslag til lov om  \r\n\r\n ændring af lov om forsikringsvirksomhed (L 139). For eksisterende  \r\n\r\n firmapensionskasser indebærer ændringen, at bestemmelserne om  \r\n\r\n virksomhedsområde, placeringsregler og båndlæggelse samt opløsning finder  \r\n\r\n anvendelse allerede dagen efter bekendtgørelsen i Lovtidende. De  \r\n\r\n bestemmelser, som vedrører pensionskassens vedtægter og pensionsregulativ  \r\n\r\n samt økonomiske og tekniske grundlag, finder dog fortsat først anvendelse på  \r\n\r\n en pensionskasse, når Finanstilsynet har meddelt pensionskassen koncession  \r\n\r\n efter lovforslagets regler, jf. den under nr. 9 foreslåede ændring. </P>  \r\n\r\n<P>Til nr. 8 </P>  \r\n\r\n<P>Som følge af ændringen af ikrafttrædelsestidspunktet i nr. 7 foreslås et  \r\n\r\n nyt stk. 3 i lighed med bestemmelserne i L 139, hvorefter de nye  \r\n\r\n regnskabsregler finder anvendelse på regnskabsår, der påbegyndes 1. januar  \r\n\r\n 1989 og senere. </P>  \r\n\r\n<P>Bestemmelsen i det foreslåede stk. 4 er affødt af det forhold, at  \r\n\r\n håndpantsætning af værdipapirer, depoter og fondsaktiver er konstitueret ved  \r\n\r\n en påtegning eller registrering, der henviser til lovens § 14. Efter  \r\n\r\n lovforslaget vil den tilsvarende bestemmelse blive lovens § 49. Bestemmelsen  \r\n\r\n sikrer, at lovhenvisningerne er korrekte, også inden de enkelte påtegninger  \r\n\r\n og registreringer er ændret i overensstemmelse med lovforslaget. </P>  \r\n\r\n<P>Til nr. 9 </P>  \r\n\r\n<P>Den foreslåede ændring er en konsekvens af den under nr. 7 foreslåede  \r\n\r\n ændring. </P>  \r\n\r\n<P>Flemming Hansen (KF) nfmd. <I>Jette Thomsen (KF) Kai Dige Bach (KF) Svend  \r\n\r\n Heiselberg (V) Jens Peter Jensen (V) Hugo Holm (FP) Larsen-Ledet (RV) Jette  \r\n\r\n Pors (CD) Lysholm Christensen (KRF) Svend Andersen (S) Lykketoft (S) Lissa  \r\n\r\n Mathiasen (S) Erling Olsen (S) Nyrup Rasmussen (S)</I> fmd. <I>Bjørn Westh  \r\n\r\n (S) Birthe Hansen (SF) Rahbæk Møller (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00140"
        },
        {
            "displayName": "Entydig dokumentidentifikation",
            "displayValue": "CL004049"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "140"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}