{
    "id": 99858,
    "title": "Forslag til folketingsbeslutning om beskyttelse af børn og unge mod seksuelle overgreb",
    "documentTypeId": "480",
    "isSagsforlobPeriodValid": true,
    "shortName": "2006/1 BSF 111",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 13. marts 2007 af Peter Skaarup (DF),  \r\n\r\n Kim Christiansen (DF), Kristian Thulesen Dahl (DF),  \r\n\r\n Pia Kjærsgaard (DF),  \r\n\r\n Morten Messerschmidt (DF) og Hans Kristian Skibby (DF)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n beskyttelse af børn og unge mod seksuelle overgreb  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget pålægger regeringen inden udgangen af folketingsåret  \r\n\r\n at fremsætte et eller flere lovforslag, der har til formål at yde bedre  \r\n\r\n beskyttelse af børn og unge mod voksnes seksuelle overgreb. Lovforslagene bør  \r\n\r\n indeholde bestemmelser om  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n højere straffe til  \r\n\r\n personer, der begår seksuelle overgreb mod børn,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n tvungen behandling  \r\n\r\n (herunder medicinsk kastration) af personer, der dømmes for seksuelle  \r\n\r\n overgreb  \r\n\r\n mod børn,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n afskaffelse af  \r\n\r\n forældelsesfristen i pædofilisager,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n stop for  \r\n\r\n strafnedsættende rabatordninger ved gentagelseskriminalitet,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n forbud mod, at  \r\n\r\n pædofile bosætter sig inden for en bestemt afstand af børneinstitutioner,  \r\n\r\n skoler og idrætsfaciliteter m.v., og sikring af, at pædofilidømte ikke kan  \r\n\r\n ansættes i stillinger, hvor der arbejdes med børn, og  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n forbud mod sexchat med  \r\n\r\n børn og forsøg på at lave sexaftaler over internettet med mindreårige.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"Tekst9\">  \r\n\r\n Omfanget af seksuelle overgreb mod mindreårige har desværre  \r\n\r\n vist sig at være mere omfattende, end de fleste havde troet. En væsentlig  \r\n\r\n årsag  \r\n\r\n til, at problemet for alvor er kommet i offentlighedens søgelys, er, at de  \r\n\r\n pædofile i væsentligt omfang er begyndt at bruge internettet til at komme i  \r\n\r\n kontakt  \r\n\r\n med deres ofre. Det har medført, at flere sexkrænkere er blevet afsløret af  \r\n\r\n journalister eller andre, der har udgivet sig for at være teenagere. Samtidig  \r\n\r\n er det med internettets fremgang modsat også blevet lettere at agere for  \r\n\r\n pædofile.  \r\n\r\n</P>  \r\n\r\n<P class=\"Tekst9\">  \r\n\r\n Ligesom forældrene skal gøre alt, hvad de kan, for at beskytte  \r\n\r\n deres børn, er det også samfundets opgave at beskytte børn og unge mod  \r\n\r\n seksuelle overgreb. Det kan gøres på flere måder. Der kan eksempelvis idømmes  \r\n\r\n højere straffe. Der er tale om en af de værste forbrydelser, man kan begå, og  \r\n\r\n det afspejles ikke fuldt ud i de domme, der i dag fældes over pædofile.  \r\n\r\n Myndighederne kan endvidere tvinge personer, der har modtaget dom for  \r\n\r\n seksuelle  \r\n\r\n overgreb mod børn, til at lade sig underkaste behandling for pædofili,  \r\n\r\n hvilket  \r\n\r\n bl.a. kan indebære tvungen medicinsk kastration allerede i forbindelse med  \r\n\r\n første gang, den pædofile modtager en dom for et seksuelt overgreb mod et  \r\n\r\n barn.  \r\n\r\n I dag kan personer, der er dømt for seksuelle krænkelser mod mindreårige,  \r\n\r\n frit  \r\n\r\n vælge, om de vil gennemgå behandling. Herudover kan myndighederne i videst  \r\n\r\n muligt omfang forsøge at holde løsladte pædofile under opsyn og forhindre  \r\n\r\n pædofile i at komme i kontakt med børn. I England kan man bl.a. forbyde  \r\n\r\n pædofile at bosætte sig i nærheden af institutioner, hvor der kommer mange  \r\n\r\n børn.  \r\n\r\n</P>  \r\n\r\n<P class=\"Tekst9\">  \r\n\r\n På baggrund af undersøgelser foretaget i forbindelse med TV 2-programmet  \r\n\r\n i Dags Dato den 18. juni 2006 har det vist sig, at en fjerdedel af de  \r\n\r\n pædofile,  \r\n\r\n der dømmes for de groveste forbrydelser, gentager deres ugerning efter  \r\n\r\n løsladelsen. I programmet blev der bl.a. berettet om en sag, hvor en mand i  \r\n\r\n løbet af 25 år har fået fire domme for seksuelle overgreb mod børn. Den  \r\n\r\n fjerde  \r\n\r\n dom resulterede i en 3-måneders ubetinget fængselsstraf. Denne sag er blot en  \r\n\r\n blandt mange lignende sager om seksuelle overgreb mod børn, hvor der idømmes  \r\n\r\n forholdsvis korte straffe. Et andet væsentligt problem er, at pædofile ikke  \r\n\r\n tvinges til at gennemgå behandling. I ovennævnte program blev det oplyst, at  \r\n\r\n kun halvdelen af de dømte gennemgår et behandlingsforløb. Problemet er som  \r\n\r\n regel, at den resterende del af de dømte nægter at erkende, at de har gjort  \r\n\r\n noget galt. Derefter udstår man sin forholdsvis korte straf, hvorefter man  \r\n\r\n kan  \r\n\r\n begå lignende forbrydelser, indtil der igen falder dom. Formanden for  \r\n\r\n organisationen Børns Vilkår, Peter Albæk, advarer også mod at løslade  \r\n\r\n pædofile,  \r\n\r\n der ikke har modtaget behandling: »Jeg synes, det er uhensigtsmæssigt, hvis  \r\n\r\n seksuelle krænkere af børn kan slippe for behandling, fordi det betyder, at  \r\n\r\n vi  \r\n\r\n efter et vist antal måneder og år lukker nogle folk ud, som har tilbøjelighed  \r\n\r\n til at ville dyrke sex med børn« (JydskeVestkysten, 31. juli 2006).  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Problemets omfang  \r\n\r\n</P>  \r\n\r\n<P class=\"Tekst9\">  \r\n\r\n I 2002 udgav Statens Institut for Folkesundhed publikationen »Unges  \r\n\r\n Trivsel år 2002«. Dette var den mest omfattende undersøgelse af overgreb mod  \r\n\r\n børn og unge. Undersøgelsen omfatter ca. 6.000 15-16-årige elever på niende  \r\n\r\n klassetrin fra hele landet. Undersøgelsen viste følgende:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n<SPAN class=\"Tekst9Tegn\">  \r\n\r\n 11  \r\n\r\n pct. havde inden de fyldte 15 år haft seksuel erfaring med en over 15 år.  \r\n\r\n</SPAN>  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n<SPAN class=\"Tekst9Tegn\">  \r\n\r\n I alt  \r\n\r\n 8 pct. af pigerne og 2 pct. af drengene havde været udsat for strafbart  \r\n\r\n seksuelt overgreb før 15-års-alderen, hvor der var mindst 5 års aldersforskel  \r\n\r\n mellem barn og den ældre person.  \r\n\r\n</SPAN>  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n<SPAN class=\"Tekst9Tegn\">  \r\n\r\n De  \r\n\r\n unge opfatter ikke alle disse handlinger som overgreb. Hvis deres egen  \r\n\r\n vurdering om overgreb skulle gælde, er forekomsten ca. 3 pct. for pigerne og  \r\n\r\n knap 1 pct. for drengene.  \r\n\r\n</SPAN>  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n<SPAN class=\"Tekst9Tegn\">  \r\n\r\n De  \r\n\r\n unge oplever typisk, at det er et overgreb, når der er stor aldersforskel, og  \r\n\r\n når der er brugt trusler, tvang og afpresning.  \r\n\r\n</SPAN>  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n<SPAN class=\"Tekst9Tegn\">  \r\n\r\n 85  \r\n\r\n pct. var 12-14 år, første gang overgrebet skete. Krænkeren var hyppigst en  \r\n\r\n bekendt. I 11 pct. af overgrebene var det et familiemedlem og i ca. 5 pct. en  \r\n\r\n omsorgsperson uden for familien.  \r\n\r\n</SPAN>  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n<SPAN class=\"Tekst9Tegn\">  \r\n\r\n Der  \r\n\r\n er markante sammenhænge mellem seksuelle overgreb og dårlig trivsel, bl.a.  \r\n\r\n tristhed, selvoplevet dårligt helbred og sygdom.  \r\n\r\n</SPAN>  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n<SPAN class=\"Tekst9Tegn\">  \r\n\r\n Der  \r\n\r\n er sammenhæng mellem seksuelle overgreb, utrygge opvækstvilkår og vold i  \r\n\r\n familien.  \r\n\r\n</SPAN>  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n (Kilde: »Støttecenter  \r\n\r\n mod incest i Danmark«,  \r\n\r\n<A href=\"http://www.incest.dk/\">  \r\n\r\n www.incest.dk  \r\n\r\n</A>,  \r\n\r\n samt Statens Institut for Folkesundhed:  \r\n\r\n<A href=\"http://www.si-folkesundhed.dk/\">  \r\n\r\n www.si-folkesundhed.dk  \r\n\r\n</A>  \r\n\r\n ). Undersøgelsen er  \r\n\r\n fra 2002, men der findes efter Dansk Folkepartis oplysninger ikke ligeså  \r\n\r\n omfattende undersøgelser af nyere dato. Der er desværre heller ikke noget,  \r\n\r\n der  \r\n\r\n tyder på, at problemet skulle være aftagende.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Behandling  \r\n\r\n og straf  \r\n\r\n</P>  \r\n\r\n<P class=\"Tekst9\">  \r\n\r\n Strafferammen for voldtægt fremgår af straffelovens § 216:  \r\n\r\n</P>  \r\n\r\n<P class=\"Tekst9\">  \r\n\r\n »Den, der tiltvinger sig samleje ved vold eller trussel om  \r\n\r\n vold, straffes for voldtægt med fængsel indtil 8 år. Med vold sidestilles  \r\n\r\n hensættelse i en tilstand, i hvilken den pågældende er ude af stand til at  \r\n\r\n modsætte sig handlingen.  \r\n\r\n</P>  \r\n\r\n<P class=\"Tekst9\">  \r\n\r\n Stk. 2. Straffen kan stige til fængsel i 12 år, hvis voldtægten  \r\n\r\n har haft en særlig farlig karakter, eller der i øvrigt foreligger særligt  \r\n\r\n skærpende omstændigheder.«  \r\n\r\n</P>  \r\n\r\n<P class=\"Tekst9\">  \r\n\r\n Strafferammen for seksuelle overgreb mod børn er den samme som  \r\n\r\n for voldtægt, og fremgår af straffelovens § 222:  \r\n\r\n</P>  \r\n\r\n<P class=\"Tekst9\">  \r\n\r\n »Den, som har samleje med et barn under 15 år, straffes med  \r\n\r\n fængsel indtil 8 år.  \r\n\r\n</P>  \r\n\r\n<P class=\"Tekst9\">  \r\n\r\n Stk. 2. Har barnet været under 12 år, eller har gerningsmanden  \r\n\r\n forskaffet sig samlejet ved tvang eller fremsættelse af trusler, kan straffen  \r\n\r\n stige  \r\n\r\n til fængsel indtil 12 år.«  \r\n\r\n</P>  \r\n\r\n<P class=\"Tekst9\">  \r\n\r\n Bestemmelserne vedrørende strafferammen for henholdsvis  \r\n\r\n voldtægt (§ 216) og seksuelle overgreb mod børn (§ 222) blev senest ændret i  \r\n\r\n 2002 ved lov nr. 380 af 6. juni 2002. Her blev strafferammen ændret fra 6 år  \r\n\r\n til 8 år og 10 år til 12 år i henholdsvis stk. 1 og stk. 2 i både § 216 og §  \r\n\r\n 222. Når strafferammen øges, er det som regel et signal til domstolene om, at  \r\n\r\n der ønskes øgede straffe på området. Ifølge en artikel i Horsens Folkeblad  \r\n\r\n den  \r\n\r\n 24. januar 2007 er straffen i voldtægtssager øget, siden strafferammen blev  \r\n\r\n ændret. Ifølge oplysningerne i artiklen er der ikke noget, der tyder på, at  \r\n\r\n noget tilsvarende er sket i pædofilisager. I perioden fra 2002 til 2005 steg  \r\n\r\n gennemsnitsstraffen i voldtægtssager fra 17 til 21 måneder. Undersøgelser har  \r\n\r\n endvidere vist, at når sådanne sager ankes fra byretten til landsretten,  \r\n\r\n skærpes straffen (Ritzau, den 24. januar 2007). En tilsvarende opgørelse for  \r\n\r\n pædofilisager findes efter Dansk Folkepartis oplysninger ikke. Der har dog  \r\n\r\n været  \r\n\r\n en række sager, hvor landsretten har sænket straffen. I den såkaldte  \r\n\r\n Tøndersag  \r\n\r\n fik en 18-årig mand sænket sin straf fra 21 måneders fængsel til 12 måneder  \r\n\r\n fængsel. I en anden sag, hvor en 40-årig havde forgrebet sig på sin 10-årige  \r\n\r\n steddatter, sænkede landsretten straffen fra 14 til 12 måneder. Endelig  \r\n\r\n sænkede  \r\n\r\n Højesteret i starten af 2005 straffen fra 6 år til 5 år i en sag, hvor en  \r\n\r\n 50-årig mand havde misbrugt sine tre steddøtre. (Eksemplerne er omtalt af  \r\n\r\n Ritzau den 24. januar 2007: »Flere i fængsel for pædofili end nogensinde«).  \r\n\r\n</P>  \r\n\r\n<P class=\"Tekst9\">  \r\n\r\n Dansk Folkeparti mener, at straffen for pædofili bør være  \r\n\r\n mindst ligeså hård som straffen for voldtægt. Strafferammen for seksuelle  \r\n\r\n overgreb mod børn er hævet og er nogenlunde på niveau med vores nabolande (se  \r\n\r\n nedenfor). Men den forhøjede strafferamme skal også slå igennem i praksis.  \r\n\r\n Desværre er der noget, der tyder på, at det ikke er tilfældet. Derfor bør det  \r\n\r\n overvejes enten at hæve strafferammen endnu en gang for at sende et signal  \r\n\r\n til  \r\n\r\n domstolene eller at indføre minimumsstraffe på området, ligesom det er  \r\n\r\n tilfældet i f.eks. Tyskland.  \r\n\r\n</P>  \r\n\r\n<P class=\"Tekst9\">  \r\n\r\n Er det rimeligt, at der gives rabat til sexforbrydere, der har  \r\n\r\n begået mere end et overgreb mod børn? Det er normal praksis at give  \r\n\r\n forbrydere  \r\n\r\n rabat, hvis de har begået flere lovovertrædelser. Sådan er det i en række  \r\n\r\n lande. Rabatordningen gælder dog ikke alle lovovertrædelser. Hvis man f.eks.  \r\n\r\n kører for stærkt og samtidig kører uden sikkerhedssele, får man fuld bøde for  \r\n\r\n begge overtrædelser. I dette tilfælde er der tale om absolut akkumulation.  \r\n\r\n Hvis  \r\n\r\n en sexforbryder har begået f.eks. tre overgreb mod en lille pige, vil  \r\n\r\n vedkommende ofte kun få en straf, der sammenlagt svarer til to overgreb. I  \r\n\r\n JydskeVestkysten den 4. februar 2007 fremgår det, at det har været fast  \r\n\r\n praksis  \r\n\r\n i Tøndersagen, at et samleje med den lille pige har udløst 2 års fængsel. Det  \r\n\r\n fremgår dog også af artiklen, at to mænd i sagen hver er blevet idømt 3 års  \r\n\r\n fængsel, selvom de begge har haft samleje med den lille pige to gange.  \r\n\r\n Seksuelle overgreb mod børn er en af de værste forbrydelser man kan begå, og  \r\n\r\n man  \r\n\r\n risikerer at ødelægge barnet for altid. Derfor er det forkert at give rabat i  \r\n\r\n forbindelse med seksuelle overgreb mod børn.  \r\n\r\n</P>  \r\n\r\n<P class=\"Tekst9\">  \r\n\r\n Der findes flere forskellige behandlingsordninger for pædofile.  \r\n\r\n F.eks. er der en behandlingsordning for seksualforbrydere, som ellers ville  \r\n\r\n have fået en ubetinget fængselsstraf på mellem 4 måneder og 1½ år. Ordningen  \r\n\r\n indebærer, at seksualforbryderen idømmes en betinget straf, hvori der indgår  \r\n\r\n et  \r\n\r\n vilkår om psykiatrisk-sexologisk behandling i 2 år samt ophold på en af  \r\n\r\n Kriminalforsorgens pensioner i op til 6 måneder (se justitsministerens  \r\n\r\n besvarelse  \r\n\r\n af 3. oktober 2006 på spørgsmål nr. 5682, folketingsåret 2005-06). Der findes  \r\n\r\n endvidere en visitationsordning for personer, der idømmes en fængselsstraf på  \r\n\r\n typisk  \r\n\r\n mellem 30 dage og 4 år (dog 5 år for voldtægt). Ordningen indebærer, at  \r\n\r\n personer, der idømmes en straf på over 3 måneder, afsoner på  \r\n\r\n visitationsafdelingen på Anstalten ved Herstedvester. Såfremt den dømte er  \r\n\r\n motiveret for og findes egnet til at modtage behandling, kan den dømte efter  \r\n\r\n overførsel til det fængsel, hvor afsoningen skal foregå, få udgangstilladelse  \r\n\r\n med henblik på at modtage behandling. Seksualforbrydere, der idømmes straffe  \r\n\r\n på  \r\n\r\n mere end 4 år afsoner som hovedregel i Anstalten ved Herstedvester, hvor de  \r\n\r\n tilbydes en række behandlingsformer. De mest hårdkogte seksualforbrydere får  \r\n\r\n tilbudt kønsdriftsdæmpende behandling, såfremt alle andre behandlingsformer  \r\n\r\n viser sig utilstrækkelige. Hvis den dømte afviser medicinsk behandling,  \r\n\r\n medfører dette, at han mister en række frihedsgoder (jf. justitsministerens  \r\n\r\n besvarelse af 3. oktober 2006 på spørgsmål nr. S 5682, folketingsåret  \r\n\r\n 2005-06).  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Kønsdriftsdæmpende behandling  \r\n\r\n</P>  \r\n\r\n<P class=\"Tekst9\">  \r\n\r\n Fra 1935 og frem til 1970 blev en række af de farligste  \r\n\r\n sædelighedskriminelle fysisk kastreret. I 1970 blev der sat en stopper for  \r\n\r\n denne praksis. I perioden fra 1970 og frem til 1989 var behandlingen af de  \r\n\r\n farligste sædelighedskriminelle baseret på psykoterapeutisk behandling. Siden  \r\n\r\n 1989 har det været muligt at behandle de farligste sædelighedskriminelle med  \r\n\r\n kønsdriftsdæmpende medicin. Denne behandling kaldes ofte medicinsk  \r\n\r\n kastration. Behandlingen  \r\n\r\n foregår ved Anstalten ved Herstedvester. Selve behandlingen eller  \r\n\r\n kastrationen  \r\n\r\n foregår med ved hjælp af depotbehandling med præparaterne Androcur og Enanton  \r\n\r\n (nu Procren)  \r\n\r\n kombineret med psykoterapi (jf. »  \r\n\r\n Behandling af sædelighedskriminelle i Anstalten ved Herstedvester«,  \r\n\r\n februar 2006).  \r\n\r\n</P>  \r\n\r\n<P class=\"Tekst9\">  \r\n\r\n Kriminalforsorgen udgav  \r\n\r\n i 2006 en rapport baseret på et studie af de farligste sædelighedsforbrydere  \r\n\r\n ved Anstalten ved Herstedvester. Undersøgelsen viser, at de farligste  \r\n\r\n sædelighedskriminelle med stor succes kan kastreres medicinsk. Undersøgelsen  \r\n\r\n er  \r\n\r\n baseret på studiet af 36 indsatte, som har undergået behandling med  \r\n\r\n kønsdriftsdæmpende  \r\n\r\n medicin eller medicinsk kastration i perioden fra den 1. januar 1989 til den  \r\n\r\n 1.  \r\n\r\n februar 2000. Informationer vedrørende tilbagefald til kriminalitet strækker  \r\n\r\n sig frem til den 30. august 2004. På dette tidspunkt var 15 af de dømte  \r\n\r\n stadig  \r\n\r\n i behandling. Der var udelukkende tale om hårdkogte kriminelle, hvoraf flere  \r\n\r\n havde begået adskillige voldtægter samt andre alvorlige forbrydelser. Ingen  \r\n\r\n af  \r\n\r\n de 36, der indgik i undersøgelsen, var ved studiets ophør blevet idømt nye  \r\n\r\n straffe for sædelighedsforbrydelser, mens de modtog behandling med  \r\n\r\n kønsdriftsdæmpende medicin (to var dog blevet dømt for narkorelaterede  \r\n\r\n lovovertrædelser og en for vold). (Kilde: »Behandling af  \r\n\r\n sædelighedskriminelle  \r\n\r\n i Anstalten ved Herstedvester«, februar 2006). I rapporten konkluderes  \r\n\r\n følgende  \r\n\r\n vedrørende tilbagefald (side 41-42):  \r\n\r\n</P>  \r\n\r\n<P class=\"Tekst9\">  \r\n\r\n »Recidivundersøgelsen har vist, at i behandlingsgruppen er der  \r\n\r\n intet kriminelt sædelighedsrecidiv under behandling med kønsdriftdæmpende  \r\n\r\n medicinsk behandling. Dette er uafhængigt af, om personerne afsoner i  \r\n\r\n Anstalten  \r\n\r\n ved Herstedvester eller er afgået fra Anstalten. Den kriminalitet, som er  \r\n\r\n registreret under afsoningen og efter afgang fra Herstedvester, kan beskrives  \r\n\r\n som mindre alvorlig »småkriminalitet«. Der er ikke registreret domme, som  \r\n\r\n omfatter alvorlig voldskriminalitet. En antagelse om, at den  \r\n\r\n kønsdriftdæmpende  \r\n\r\n medicinske behandling gør personerne voldelige som følge af behandlingen, er  \r\n\r\n således ikke bekræftet i undersøgelsen. Blandt de 18 personer, som har  \r\n\r\n afsluttet den kønsdriftdæmpende medicinske behandling, og er afgået fra  \r\n\r\n Anstalten ved Herstedvester, er der 2 personer, som er recidiveret til  \r\n\r\n sædelighedskriminalitet  \r\n\r\n samt eventuel anden form for alvorlig kriminalitet.  \r\n\r\n</P>  \r\n\r\n<P class=\"Tekst9\">  \r\n\r\n Endvidere har den kønsdriftdæmpende medicinske behandling en  \r\n\r\n længerevarende effekt for nogle personer, således at personerne ikke  \r\n\r\n recidiverer til sædelighedskriminalitet efter behandlingens ophør, eller også  \r\n\r\n udsættes et kriminelt sædelighedsrecidiv væsentligt tidsmæssigt.[ ]  \r\n\r\n</P>  \r\n\r\n<P class=\"Tekst\">  \r\n\r\n Konkluderende for recidivundersøgelsen kan man konstatere, at  \r\n\r\n den kønsdriftdæmpende medicinske behandling må vurderes at være en uhyre  \r\n\r\n effektiv recidivforebyggende behandlingsform i forhold til farlige,  \r\n\r\n recidivtruede sædelighedskriminelle.«  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Behandling og straf i udlandet  \r\n\r\n</P>  \r\n\r\n<P class=\"Tekst9\">  \r\n\r\n Til brug for besvarelse af spørgsmål nr. S 5682 (Folketingsåret  \r\n\r\n 2005-06) af  \r\n\r\n Peter Skaarup  \r\n\r\n (DF) har Justitsministeriet den 26. juni 2006 bedt Udenrigsministeriet  \r\n\r\n indhente  \r\n\r\n oplysninger om en række landes praksis i relation til straflængde og  \r\n\r\n behandling  \r\n\r\n af pædofile seksualforbrydere. Nedenstående oplysninger om behandling og  \r\n\r\n straf  \r\n\r\n i udlandet stammer herfra.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Tyskland  \r\n\r\n</P>  \r\n\r\n<P class=\"Tekst9\">  \r\n\r\n I Tyskland straffes seksuelle handlinger mod børn under 14 år  \r\n\r\n med fængsel fra 6 måneder til 10 år. I alvorlige tilfælde af misbrug er  \r\n\r\n minimumsstraffen 2 års fængsel og 5 år, hvis barnet mishandles alvorligt  \r\n\r\n eller  \r\n\r\n bringes i livsfare. Pædofile, der har modtaget dom for misbrug af børn inden  \r\n\r\n for  \r\n\r\n de seneste 5 år, kan ikke idømmes under 1 års fængsel. I Tyskland kan  \r\n\r\n pædofilidømte ikke tvinges til at modtage behandling. Retten kan beskikke  \r\n\r\n tilsyn med en domfældt, efter at denne har afsonet sin straf, hvis det  \r\n\r\n vurderes, at den pågældende stadig kan være til fare for omverdenen. Desuden  \r\n\r\n kan den domfældte pålægges en række krav, f.eks. at den pågældende ikke må  \r\n\r\n opholde sig i nærheden af børneinstitutioner eller komme i visse  \r\n\r\n bydistrikter.  \r\n\r\n</P>  \r\n\r\n<P class=\"TekstoverskriftVenstreN\">  \r\n\r\n<I>  \r\n\r\n Frankrig  \r\n\r\n</I>  \r\n\r\n</P>  \r\n\r\n<P class=\"Tekst9\">  \r\n\r\n I Frankrig er strafferammen op til 20 års fængsel for seksuel  \r\n\r\n kriminalitet mod mindreårige. Frankrig har nogle af Europas strengeste  \r\n\r\n bestemmelser på området. Der er åbnet for at dømte og sigtede for seksuelle  \r\n\r\n overgreb mod mindreårige kan registreres i en genetisk database. Det er  \r\n\r\n endvidere muligt at retsforfølge franske statsborgere for seksuel  \r\n\r\n kriminalitet  \r\n\r\n begået mod mindreårige i udlandet. Dette er gjort for at komme fænomenet  \r\n\r\n sexturisme  \r\n\r\n til livs.  \r\n\r\n</P>  \r\n\r\n<P class=\"Tekst9\">  \r\n\r\n Straffelængden i pædofilisager er dobbelt så lang som i Belgien  \r\n\r\n og tre gange så lang som i Canada. Hovedparten af alle sigtelser i  \r\n\r\n pædofilisager fører til fængselsdomme, hvoraf 70 pct. er ubetingede. Domme i  \r\n\r\n pædofilisager ledsages endvidere af en række restriktioner og  \r\n\r\n foranstaltninger,  \r\n\r\n f.eks. forbud mod offentlig ansættelse, forbud mod at indgå i en professionel  \r\n\r\n aktivitet, der indebærer kontakt med mindreårige, samt hel eller delvis  \r\n\r\n fratagelse af de civile rettigheder. Pædofilidømte kan endvidere dømmes til  \r\n\r\n at  \r\n\r\n indgå i en socialretlig opfølgning på op til 20 år. Den socialretlige  \r\n\r\n opfølgning  \r\n\r\n byder på et behandlingsforløb, som dog er frivilligt. Afvisning kan dog  \r\n\r\n udløse  \r\n\r\n fængselsstraf af en længde, der svarer til behandlingstiden.  \r\n\r\n</P>  \r\n\r\n<P class=\"TekstoverskriftVenstreN\">  \r\n\r\n<I>  \r\n\r\n Polen  \r\n\r\n</I>  \r\n\r\n</P>  \r\n\r\n<P class=\"Tekst9\">  \r\n\r\n I Polen er strafferammen fra 2 til 12 års fængsel for samleje  \r\n\r\n eller anden seksuel omgang med børn under 15 år. Man kan endvidere forbydes  \r\n\r\n at  \r\n\r\n bestride visse stillinger (f.eks. undervisning af mindreårige), hvis man har  \r\n\r\n været dømt for pædofili eller pædofilirelaterede forbrydelser. I Polen skal  \r\n\r\n pædofile endvidere modtage terapi under afsoning.  \r\n\r\n</P>  \r\n\r\n<P class=\"TekstoverskriftVenstreN\">  \r\n\r\n<I>  \r\n\r\n Storbritannien  \r\n\r\n</I>  \r\n\r\n</P>  \r\n\r\n<P class=\"Tekst9\">  \r\n\r\n Voldtægt eller seksuelt overfald med penetration af børn under  \r\n\r\n 13 år kan straffes med fængsel i op til livstid i Storbritannien. Det kan  \r\n\r\n straffes med op til 14 års fængsel, hvis man opfordrer eller opildner et barn  \r\n\r\n under  \r\n\r\n 13 år til seksuelle aktiviteter. Berøring af et barn, hvor der kan bevises  \r\n\r\n seksuelle undertoner, kan ligeledes straffes med op til 14 års fængsel.  \r\n\r\n</P>  \r\n\r\n<P class=\"Tekst9\">  \r\n\r\n I Dags Dato-programmet den 18. juni 2006 blev der berettet om  \r\n\r\n en række tiltag til beskyttelse af børn i England, hvor fængsler, psykologer  \r\n\r\n og  \r\n\r\n socialrådgivere samarbejder om at forhindre pædofile i at gentage deres  \r\n\r\n overgreb  \r\n\r\n mod børn. Politiet laver endvidere risikoprofiler på de dømte, som skal vise,  \r\n\r\n hvor farlige de stadig er, og hvor stor risikoen er for tilbagefald. På den  \r\n\r\n baggrund kan politiet vurdere sandsynligheden for tiltagefald og beslutte, om  \r\n\r\n der skal foretages overvågning af den pædofile. Endvidere skal den pædofile  \r\n\r\n melde  \r\n\r\n sig hos politiet, hvis han skifter bopæl, og kommunen sørger efterfølgende  \r\n\r\n for,  \r\n\r\n at den pædofile ikke bosætter sig i nærheden af en skole eller kan komme til  \r\n\r\n at  \r\n\r\n arbejde med børn.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Forældelsesfrist  \r\n\r\n</P>  \r\n\r\n<P class=\"Tekst9\">  \r\n\r\n I dag gælder en forældelsesfrist i pædofilisager, som medfører,  \r\n\r\n at sagerne forældes, når offeret når en alder af 28 år. Børn, der har været  \r\n\r\n udsat for seksuelle overgreb af voksne, fortrænger ofte disse minder, fordi  \r\n\r\n oplevelserne  \r\n\r\n er så voldsomme og uhyggelige. Minderne dukker dog ofte op på et senere  \r\n\r\n tidspunkt i livet. Derfor foreslås det, at forældelsesfristen i sager om  \r\n\r\n pædofili helt afskaffes, således at personer, der en gang har begået  \r\n\r\n seksuelle  \r\n\r\n overgreb mod børn, aldrig kan vide sig sikre på at være sluppet godt fra  \r\n\r\n deres  \r\n\r\n forbrydelse. Afskaffes forældelsesfristen, vil det betyde, at sådanne sager  \r\n\r\n kan  \r\n\r\n rejses, uanset om der er gået en længere årrække, før offeret har kræfter til  \r\n\r\n at anmelde forbrydelsen, eller før gerningsmanden identificeres.  \r\n\r\n</P>  \r\n\r\n<P class=\"Tekst9\">  \r\n\r\n Adgangen til at rejse en straffesag for forbrydelser, hvor  \r\n\r\n gerningsindholdet er seksuelt misbrug eller udnyttelse af børn og unge,  \r\n\r\n forældes i dag efter reglerne i straffelovens kapitel 11. Her bestemmes  \r\n\r\n bl.a.,  \r\n\r\n at forældelsesfristen ved en række nærmere angivne forbrydelser mod børn og  \r\n\r\n unge tidligst regnes fra den dag, den forurettede fylder 18 år. De  \r\n\r\n forbrydelser, der er opregnet, er bl.a. incest, voldtægt, samleje ved anden  \r\n\r\n ulovlig tvang, samleje med adoptivbarn m.v., anden kønslig omgang end  \r\n\r\n samleje,  \r\n\r\n kvindelig omskæring, legemsangreb med døden til følge og menneskehandel med  \r\n\r\n henblik på kønslig usædelighed, tvangsarbejde, slaveri eller fjernelse af  \r\n\r\n organer.  \r\n\r\n</P>  \r\n\r\n<P class=\"Tekst9\">  \r\n\r\n Reglerne om forældelse af seksualforbrydelser mod børn blev  \r\n\r\n ændret ved lov nr. 441 af 31. maj 2000. Her skete den ændring i straffelovens  \r\n\r\n §  \r\n\r\n 94, at de forældelsesfrister, der gælder for de enkelte typer af  \r\n\r\n lovovertrædelser,  \r\n\r\n tidligst begynder at løbe fra det tidspunkt, hvor offeret fylder 18 år.  \r\n\r\n Formålet var, at børn og unge, der har været udsat for sådanne forbrydelser,  \r\n\r\n får mulighed for som voksne at reagere over for det, der er sket, uden at  \r\n\r\n forældelsesreglerne udelukker mulighederne for retsforfølgning. Dansk  \r\n\r\n Folkeparti støttede ændringen.  \r\n\r\n</P>  \r\n\r\n<P class=\"Tekst9\">  \r\n\r\n Det har vist sig, at der forekommer tilfælde, hvor selv den ændrede  \r\n\r\n forældelsesfrist ikke i tilstrækkelig grad sikrer, at der sker  \r\n\r\n strafforfølgning.  \r\n\r\n</P>  \r\n\r\n<P class=\"Tekst9\">  \r\n\r\n Hvis offeret for en seksualforbrydelse er et barn eller en ung,  \r\n\r\n vil oplevelsen for mange være så traumatiserende, at den krænkede først flere  \r\n\r\n år senere tør gå til myndighederne. Hvis forbrydelsen er begået inden for  \r\n\r\n familiens kreds, kan et misforstået hensyn til de pårørende føre til, at  \r\n\r\n offeret  \r\n\r\n i årevis tier. Først mange år senere er offeret parat til at træffe den svære  \r\n\r\n afgørelse om at anmelde forbrydelsen.  \r\n\r\n</P>  \r\n\r\n<P class=\"Tekst9\">  \r\n\r\n I andre tilfælde, hvor forbrydelsen er begået af en person uden  \r\n\r\n for familiens kreds, kan det ske, at offeret mange år senere bliver bekendt  \r\n\r\n med, at gerningsmanden fortsætter med at begå forbrydelser mod andre børn.  \r\n\r\n Selv  \r\n\r\n om offeret har valgt at leve med forbrydelsens traume, kan opdagelsen af, at  \r\n\r\n gerningsmanden fortsætter sine forbrydelser, være så overvældende, at det kan  \r\n\r\n og skal føre til en politianmeldelse, men i nogle tilfælde har det vist sig,  \r\n\r\n at  \r\n\r\n anmeldelsen er sket for sent, f. eks. fordi offeret er fyldt 29 år og  \r\n\r\n forældelsesfristen udløb 10 år efter det fyldte 18. år.  \r\n\r\n</P>  \r\n\r\n<P class=\"Tekst9\">  \r\n\r\n I DR TV blev der den 2. marts 2004 bragt et konkret eksempel på  \r\n\r\n bane. En 29-årig mand opdagede, at en mand på 69 år, der havde forbrudt sig  \r\n\r\n mod  \r\n\r\n ham, da han var mellem 9 og 14 år gammel, fortsatte med at begå seksuelle  \r\n\r\n overgreb mod mindreårige og nu var dømt en kortvarig fængselsstraf. Den  \r\n\r\n 29-årige havde aldrig som barn eller ung fortalt omgivelserne om det skete,  \r\n\r\n men  \r\n\r\n besluttede sig nu til at foretage politianmeldelse for at hindre, at den  \r\n\r\n ældre  \r\n\r\n mand fortsatte sine forbrydelser. I den konkrete sag viste det sig, at en  \r\n\r\n politianmeldelse ikke kunne behandles, fordi der var indtrådt forældelse, da  \r\n\r\n anmelderen blev 28 år. I DR TV&#146;s program fremgik det, at psykologer og  \r\n\r\n børneorganisationer, bl.a. Red Barnet, kræver loven forbedret og støtter en  \r\n\r\n lovændring, der ophæver forældelsesfristen.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Grooming  \r\n\r\n</P>  \r\n\r\n<P class=\"Tekst9\">  \r\n\r\n Kort sagt er grooming en betegnelse for de midler og metoder,  \r\n\r\n som en pædofil benytter til at nedbryde barnets modstand og vinde dets  \r\n\r\n tillid.  \r\n\r\n Grooming er en proces, som påbegyndes, når den pædofile udvælger det område,  \r\n\r\n hvor han vil finde sit offer. Han starter typisk med at afsøge steder, hvor  \r\n\r\n det  \r\n\r\n er naturligt for børn at opholde sig, f.eks. legepladser, skoler,  \r\n\r\n fritidsklubber  \r\n\r\n osv. Pædofile melder sig ofte som frivillige sådanne steder, hvorefter de  \r\n\r\n efterfølgende udsøger sig deres ofre. Når den pædofile har fundet sit offer,  \r\n\r\n påbegyndes nedbrydningen af den modstand, som offeret og omgivelserne kan  \r\n\r\n tænkes at yde mod den pædofile (  \r\n\r\n<A href=\"http://www.redbarnet.dk/\">  \r\n\r\n www.redbarnet.dk  \r\n\r\n</A>  \r\n\r\n ).  \r\n\r\n I de senere år er der opstået et helt nyt sted, hvor rigtig mange børn  \r\n\r\n opholder  \r\n\r\n sig, nemlig internettet. Internettet er derfor blevet et væsentligt  \r\n\r\n fokusområde  \r\n\r\n for pædofile, når de udvælger deres ofre.  \r\n\r\n</P>  \r\n\r\n<P class=\"Tekst9\">  \r\n\r\n I DR-programmet Magasinet Søndag den 3. september 2006 blev der  \r\n\r\n rettet fokus på pædofiles brug af internettet til at kontakte deres ofre.  \r\n\r\n DR-programmet tager ud på en tilfældig skole, hvor de undersøger unges  \r\n\r\n erfaring  \r\n\r\n med at blive kontaktet af voksne potentielle krænkere over internettet. Det  \r\n\r\n viser sig, at 18 af eleverne har en profil på børnechatsiden Arto. Seks af  \r\n\r\n disse har været udsat for krænkende henvendelser over internettet. En  \r\n\r\n DR-journalist udgiver sig for at være »Pernille« på 13 år. Efter 5 minutter  \r\n\r\n får  \r\n\r\n »Pernille« syv henvendelser med seksuelle undertoner. »Kan du lide at lege  \r\n\r\n med  \r\n\r\n dig selv?«, »Hvad størrelse bruger du i bh?«, og »Er du jomfru?« er nogle af  \r\n\r\n de  \r\n\r\n spørgsmål, som »Pernille« får stillet. »Pernille« aftaler at mødes med en af  \r\n\r\n de  \r\n\r\n mænd, der kontakter hende. Han siger, at han er 20 år gammel, men det viser  \r\n\r\n sig, at han er 31. Korrespondancen mellem »Pernille« og den 31-årige tyder  \r\n\r\n på,  \r\n\r\n at denne har til hensigt at forgribe sig på »Pernille«.  \r\n\r\n</P>  \r\n\r\n<P class=\"Tekst9\">  \r\n\r\n Mange børn og unge færdes i dag på internettet. Og internettet  \r\n\r\n er måske i dag det sted, hvor det er lettest for pædofile at komme i kontakt  \r\n\r\n med deres ofre. De kan liste anonymt rundt, indtil de finder et egnet offer,  \r\n\r\n som de kan kaste sig over. Det var formentlig hensigten bag ovennævnte  \r\n\r\n pædofiles henvendelse til »Pernille«. Magasinet Søndag viste, hvor let spil  \r\n\r\n pædofile har, når de færdes på internettet. På den baggrund bør straffeloven  \r\n\r\n ændres, således at sexchat og forsøg på at lave sexaftaler med mindreårige  \r\n\r\n over  \r\n\r\n internettet forbydes.  \r\n\r\n</P>  \r\n\r\n<P class=\"Tekst9\">  \r\n\r\n I den britiske Sexual Offences Act fra 2003 er det strafbart  \r\n\r\n forsætligt at mødes med eller at rejse i den hensigt at mødes med en person  \r\n\r\n under 16 år, når man tidligere har mødtes med eller kommunikeret med den  \r\n\r\n pågældende ved mindst to forudgående lejligheder, og når man på dette  \r\n\r\n tidspunkt  \r\n\r\n har forsæt til, under eller efter mødet og hvor som helst i verden, at begå  \r\n\r\n et  \r\n\r\n nærmere angivet seksuelt overgreb mod den pågældende (justitsministerens  \r\n\r\n besvarelse af spørgsmål nr. S 486 af 10. oktober 2005).  \r\n\r\n</P>  \r\n\r\n<P class=\"Tekst9\">  \r\n\r\n I besvarelsen af spørgsmål nr. S 486 af 10. oktober 2005 oplyser  \r\n\r\n ministeren, at sexchat på internettet ikke i sig selv strafbart, men hvis en  \r\n\r\n person »via sexchat aftaler at mødes med et barn under 15 år i den hensigt at  \r\n\r\n begå en forbrydelse mod barnet i forbindelse med mødet, vil det være  \r\n\r\n strafbart  \r\n\r\n efter de generelle regler om forsøg. Det vil naturligvis altid bero på en  \r\n\r\n konkret bevisvurdering, om der er begået et strafbart forhold i det enkelte  \r\n\r\n tilfælde«. Der er således meget stor forskel mellem den danske og den  \r\n\r\n britiske  \r\n\r\n lovgivning. Intentionen bag den britiske lovgivning er først og fremmest at  \r\n\r\n beskytte børn og unge mod nogle af de værste forbrydere, man kan forestille  \r\n\r\n sig. Den britiske lovgivning på området gør det lettere at få ram på pædofile  \r\n\r\n og dermed at beskytte børn og unge. Den danske lovgivning på dette område bør  \r\n\r\n udformes efter britisk forbillede.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Beslutningsforslaget  \r\n\r\n</P>  \r\n\r\n<P class=\"Tekst9\">  \r\n\r\n Formålet med beslutningsforslaget er at forbedre den nuværende  \r\n\r\n beskyttelse af børn og unge mod seksuelt misbrug og udnyttelse. Med  \r\n\r\n nærværende  \r\n\r\n forslag opfordres regeringen til at fremsætte lovforslag, der blandt andet  \r\n\r\n indeholder følgende initiativer:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n s  \r\n\r\n kærpede straffe for seksuelle overgreb mod mindreårige,  \r\n\r\n herunder bestemmelser om minimumsstraffe i gentagelsestilfælde, som det  \r\n\r\n f.eks.  \r\n\r\n praktiseres i Tyskland,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n forstærket mulighed for, at domstolene kan idømme  \r\n\r\n pædofile tvungen behandling, herunder medicinsk kastration,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n afskaffelse af forældelsesfristen i pædofilisager,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n stop for strafnedsættende rabatordninger ved gentagelseskriminalitet,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n forbud for pædofile mod at bosætte sig i nærheden af  \r\n\r\n skoler og andre steder, hvor der kommer mange børn, samt påbud om, at  \r\n\r\n pædofile  \r\n\r\n skal melde sig hos politiet, hvis de skifter bopæl,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n forbud mod, at personer, der en gang har været dømt  \r\n\r\n for seksuelle krænkelser af mindreårige, kan arbejde med børn, så det f.eks.  \r\n\r\n bliver umuligt for pædofile at få arbejde inden for undervisning og lign.  \r\n\r\n &#8722;  \r\n\r\n andre lande har indført lignende  \r\n\r\n bestemmelser, herunder Frankrig og Polen &#8722; og  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n forbud mod sexchat og forsøg på at lave sexaftaler med  \r\n\r\n mindreårige over nettet.  \r\n\r\n</P>  \r\n\r\n<P class=\"Tekst9\">  \r\n\r\n Alle disse tiltag har til formål at beskytte børn og unge mod  \r\n\r\n seksuelle overgreb. Seksuelle overgreb mod børn kan ikke forhindres helt, men  \r\n\r\n det er det offentliges opgave at beskytte børn og unge mod seksuelle overgreb  \r\n\r\n samt at sørge for, at dømte pædofile ikke kan gentage deres handlinger. Det  \r\n\r\n er  \r\n\r\n krænkende for retsbevidstheden, at pædofile, der har været dømt adskillige  \r\n\r\n gange for seksuelle krænkelser mod børn, kun får en dom på nogle få måneders  \r\n\r\n fængsel, og at behandling er frivillig.  \r\n\r\n</P>  \r\n\r\n<P class=\"Tekst9\">  \r\n\r\n Flere sager, herunder den såkaldte Tøndersag, har inden for  \r\n\r\n flere felter vist et stort gab mellem borgernes retsbevidsthed og de faktiske  \r\n\r\n tilstande. Det er en presserende politisk opgave at få rettet op på det  \r\n\r\n misforhold,  \r\n\r\n hvilket er formålet med nærværende beslutningsforslag.  \r\n\r\n</P>  \r\n\r\n<P class=\"Tekst9\">  \r\n\r\n Såfremt der ikke kan findes flertal for at gennemføre alle  \r\n\r\n ovenstående forslag, er Dansk Folkeparti indstillet på, at der fremsættes  \r\n\r\n lovforslag, der kun indeholder et eller flere af ovenstående initiativer.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Peter Skaarup  \r\n\r\n</B>  \r\n\r\n (DF):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om beskyttelse af børn og unge mod seksuelle overgreb.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 111).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2006/1 BF 111",
            "stateLabel": "Bortfaldet",
            "references": [
                {
                    "shortName": "2006/1 BSF 111",
                    "title": "Forslag til folketingsbeslutning om beskyttelse af børn og unge mod seksuelle overgreb",
                    "presentationName": "Beslutningsforslag som fremsat",
                    "documentTypeId": 480,
                    "documentId": 99858,
                    "eliUri": "/eli/ft/20061BB00111",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20061/beslutningsforslag/b111/index.htm"
                },
                {
                    "shortName": "2006/1 BRB 111",
                    "title": "Beretning over Forslag til folketingsbeslutning om beskyttelse af børn og unge mod\u000bseksuelle overgreb",
                    "presentationName": "Beretning over beslutningsforslag",
                    "documentTypeId": 510,
                    "documentId": 105000,
                    "eliUri": "/eli/ft/20061EB00570",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "13/03/2007"
        },
        {
            "displayName": "Accession",
            "displayValue": "20061BB00111"
        },
        {
            "displayName": "Entydig dokumentidentifikation",
            "displayValue": "AX009215"
        },
        {
            "displayName": "Dato for førstegangsindlæggelse",
            "displayValue": "13/03/2007"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "111"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}