{
    "id": 156128,
    "title": "Ankestyrelsens principafgørelse A-38-00 om tilbagebetaling - ægtefællers hæftelse - tilbagebetalingsevne",
    "documentTypeId": "240",
    "isSagsforlobPeriodValid": true,
    "shortName": "KEN nr 9396 af 15/12/2000",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse A-38-00 om tilbagebetaling - ægtefællers hæftelse - tilbagebetalingsevne</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En gift ansøgers tilbagebetalingsevne kunne ikke vurderes på baggrund af et budget over familiens samlede indtægter og udgifter, da det kun var ansøger, der hæftede for gælden.</p>\r\n   <p class=\"TekstGenerel\">Ved vurderingen af ansøgers betalingsevne skulle der som udgangspunkt ske ligedeling af ansøgers og ægtefællens rimelige faste udgifter, under forudsætning af at udgiften vedrørte begge ægtefæller.</p>\r\n   <p class=\"TekstGenerel\">Der skulle endvidere tages hensyn til, at ansøger havde forsørgelsespligt over 2 børn. *)</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 266 af 12. april 2000 - § 95, stk. 1</p>\r\n<p>\r\n   <span class=\"Bold\">Note:</span>\r\n</p>\r\n<p>*) Se også SM O-152-96 og SM O-21-98</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En gift ansøger med 2 børn havde i 1988 fået bevilget støtte til uddannelse i henhold til den dagældende § 42 i bistandsloven.</p>\r\n<p>Ifølge bevillingen blev terminsandelen ydet med tilbagebetalingspligt i henhold til bistandslovens § 25, nr. 2. Herudover blev hjælpen det første år af uddannelsen ydet som rent tilskud og derefter som § lån, § tilskud. Pr. 1. oktober 1990 overgik ansøger til at modtage bruttorevalideringsydelse.</p>\r\n<p>Ansøger opgav uddannelsen i 1992. Han fik herefter tilkendt mellemste førtidspension i 1993. Kommunen opgjorde den tilbagebetalingspligtige terminshjælp til 72.000 kr. Lånedelen, der ikke vedrørte termin, blev samtidig omkonteret til ikke-tilbagebetalingspligtig hjælp.</p>\r\n<p>Ansøger søgte i 1997 kommunen om eftergivelse af gælden. Han havde indtil da betalt 300 kr. i afdrag om måneden på skatte- og revalideringsgæld. Han vedlagde et budgetskema, hvor både familiens samlede udgifter og indtægter var opgjort til 18.300 kr.</p>\r\n<p>Kommunen gav afslag på anmodningen om eftergivelse af gæld, da der efter kommunens vurdering var mulighed for at afdrage et mindre månedligt beløb.</p>\r\n<p>Efter ansøgers flytning fastholdt den nye opholdskommune det månedlige afdrag på 300 kr.</p>\r\n<p>Den nye opholdskommune udarbejdede i forbindelse med afgørelsen et budget, der viste, at ansøger og hans ægtefælle tilsammen havde indtægter på 16.800 kr. pr. måned. De faste udgifter blev opgjort til 11.100 kr.</p>\r\n<p>Kommunen bemærkede samtidig, at udgiften til skolefritidsordning evt. kunne dækkes af børneydelserne, hvilket ville give en større betalingsevne.</p>\r\n<p>Nævnet tiltrådte kommunens afgørelse om, at ansøger efter flytningen fortsat kunne anses for at være i stand til at afdrage tilbagebetalingspligtig terminshjælp med et månedligt beløb på 300 kr.</p>\r\n<p>Nævnet lagde vægt på det oplyste om familiens økonomiske forhold i form af en (samlet) månedlig nettoindtægt på 16.800 kr. eksklusiv børnefamilieydelser og godkendte faste udgifter på ialt 11.100 kr.</p>\r\n<p>Nævnet bemærkede samtidig, at uanset, at børnerelaterede indtægter ikke skulle medtages i en beregning af ansøgers månedlige indtægter, så ville disse kunne tages med i vurderingen af ansøgers afdragsmuligheder, idet børnerelaterede udgifter som eksempelvis udgifter til skolefritidsordning, helt eller delvist måtte anses for at kunne dækkes af disse ydelser.</p>\r\n<p>Nævnet bemærkede endvidere, at der ikke i den tidligere lov om social bistand, nu lov om aktiv socialpolitik, var hjemmel til at eftergive tilbagebetalingspligtig terminshjælp.</p>\r\n<p>I klagen til Ankestyrelsen anførte ansøger bl.a., at nævnet efter hans opfattelse havde henvist til et forkert budget, og at han reelt ikke havde haft betalingsmulighed, siden han fik tilkendt pension.</p>\r\n<p>Sagen blev behandlet i principielt møde som supplement til SM O-21-98 med henblik på afklaring af, om kommunen med rette kunne fastsætte en afdragsordning på baggrund af et samlet budget over familiens indtægter og udgifter i en situation, hvor det alene var den ene ægtefælle, der hæftede for den tilbagebetalingspligtige hjælp.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøgers tilbagebetalingsevne ikke kunne vurderes som sket ved kommunens og nævnets afgørelse på baggrund af et budget over familiens samlede indtægter og udgifter.</p>\r\n<p>Begrundelsen for afgørelsen var, at den udbetalte terminshjælp var ydet til ansøger, og at det derfor kun var ham, der hæftede for gælden.</p>\r\n<p>Ankestyrelsen henviste herved til SM O-152-96, hvor Højesterets dom af 9. oktober 1996 er refereret. Ved dommen udtalte Højesteret, at der ikke var hjemmel i den dagældende bestemmelse i bistandslovens § 25, nr. 2 til at lade den anden ægtefælle hæfte for den udbetalte terminshjælp.</p>\r\n<p>Ankestyrelsen hjemviste derfor sagen til kommunen til ny vurdering af ansøgers betalingsevne for så vidt angik hele perioden siden familiens flytning til kommunen.</p>\r\n<p>Ved vurderingen skulle der som udgangspunkt ske en ligedeling af ansøgers og ægtefællens rimelige faste udgifter i overensstemmelse med de angivne principper i SM O-21-98.</p>\r\n<p>En ligedeling forudsatte dog, at der var tale om en udgift, der vedrørte begge ægtefæller.</p>\r\n<p>Ligesom i afgørelsen, der lå til grund for SM O-21-98, burde der ved vurderingen af ansøgers betalingsevne tages hensyn til, at han havde forsørgelsespligt over 2 børn.</p>\r\n<p>Som det fremgår af bl.a. SM O-34-88, SM O-128-96 og SM O-49-98 kunne børnefamilieydelse og børnetilskud ikke indgå i opgørelsen af ansøgers indtægter. Derimod kunne en del af udgifterne ved børnenes forsørgelse anses for at kunne dækkes af de modtagne børneydelser.</p>\r\n<p>Ankestyrelsen ændrede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20000939625"
        },
        {
            "displayName": "Entydig dokumentidentifikation",
            "displayValue": "BS008919"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9396"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "15/12/2000"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200205-00"
        },
        {
            "displayName": "Stikord",
            "displayValue": "A-38-00"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}