{
    "id": 156415,
    "title": "Ankestyrelsens principafgørelse D-19-98 om genoptagelse af arbejdet - døgnplejemor - refusion - barseldagpenge",
    "documentTypeId": "240",
    "isSagsforlobPeriodValid": true,
    "shortName": "KEN nr 9309 af 15/10/1998",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-19-98 om genoptagelse af arbejdet - døgnplejemor - refusion - barseldagpenge</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der blev givet afslag på refusion til en arbejdsgiver, idet lønmodtageren ved siden af var ansat som døgnplejemor og ikke holdt orlov fra dette arbejde. Dagpengeudvalget fandt, at det fortsatte arbejde som døgnplejemor måtte anses for genoptagelse af arbejdet. Der kunne dog ydes refusion for de dage, hvor lønmodtageren var indlagt på hospital i forbindelse med fødslen.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lovbekendtgørelse nr. 632 af 22. juli 1997 - § 26 og § 16a</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En lønmodtager arbejdede som børnehaveklasseleder i sin kommune og modtog samtidig løn som døgnplejer fra en anden kommune med ca. 9.800 kr. brutto pr. uge.</p>\r\n<p>Lønmodtageren havde termin for forventet fødsel den 21. november 1997, men nedkom faktisk den 11. november 1997. Lønmodtageren holdt orlov fra skolen fra 4 uger før forventet fødsel, men fortsatte arbejdet som døgnplejemor.</p>\r\n<p>Hun blev indlagt på hospital den 10. november 1997 og udskrevet igen den 13. november 1997.</p>\r\n<p>Kommunen gav afslag på dagpenge fra fødselstidspunktet med henvisning til, at lønmodtageren var ansat i et andet arbejdsforhold og ikke holdt orlov fra dette.</p>\r\n<p>Arbejdsgiveren fandt det i anken urimeligt, at der ikke kunne udbetales barselsdagpenge på grund af lønmodtagerens bierhverv, som ikke medførte lønmodtagerens fravær fra hjemmet, samt at det at have et plejebarn antagelig kunne sammenlignes med at passe egne børn.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Arbejdsgiveren havde ret til refusion til og med den 13. november 1997 i forbindelse med lønmodtagerens fravær på grund af barsel, jf. dagpengelovens §§ 26 og 16 a.</p>\r\n<p>Dagpengeudvalget lagde ved afgørelsen vægt på, at fødslen fandt sted den 11. november 1997 og at lønmodtageren i forbindelse med fødslen var hospitalsindlagt indtil den 13. november 1997. Dagpengeudvalget ændrede på dette punkt kommunens afgørelse.</p>\r\n<p>Arbejdsgiveren havde ikke ret til refusion efter den 13. november 1997.</p>\r\n<p>Dagpengeudvalget lagde ved afgørelsen vægt på, at lønmodtageren efter fødslen fortsat arbejdede som døgnplejer.</p>\r\n<p>Hvis moderen i 14 ugers perioden efter fødslen genoptager arbejdet mister hun retten til dagpenge i den resterende del af 14 ugers perioden jf. dagpengelovens § 16 a.</p>\r\n<p>En arbejdsgivers ret til refusion er en ret, som afledes af lønmodtagerens ret til dagpenge for samme arbejdsforhold, jf. dagpengelovens § 26.</p>\r\n<p>Dagpengeudvalget tiltrådte således iøvrigt kommunens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19980930925"
        },
        {
            "displayName": "Entydig dokumentidentifikation",
            "displayValue": "BS009206"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9309"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/10/1998"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 700169-98"
        },
        {
            "displayName": "Stikord",
            "displayValue": "D-19-98"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}