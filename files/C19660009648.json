{
    "id": 82413,
    "title": "Regler om autorisation af analytisk-kemiske laboratorier til undersøgelse af mælk og mejeriprodukter, foder- og gødningsstoffer samt grundforbedringsmidler og om drift af sådanne laboratorier ",
    "documentTypeId": "880",
    "isSagsforlobPeriodValid": false,
    "shortName": "RGL nr 96 af 26/04/1966",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Regler om autorisation af analytisk-kemiske  \r\n\r\n laboratorier til undersøgelse af mælk og mejeriprodukter, foder- og  \r\n\r\n gødningsstoffer samt grundforbedringsmidler og om drift af sådanne  \r\n\r\n laboratorier </H1>  \r\n\r\n<P></P>  \r\n\r\n<BR>  \r\n\r\n<P>Med henvisning til § 1 i lov nr. 75 af 23. marts 1932 om kontrol med  \r\n\r\n kemiske undersøgelser af mejeriprodukter, § 25 i lov nr. 92 af 16. marts 1962  \r\n\r\n om handel med gødning og grundforbedringsmidler m. m. og § 9 i lov nr. 93 af  \r\n\r\n 16. marts 1962 om handel med foderstoffer fastsættes herved følgende  \r\n\r\n bestemmelser om autorisation af analytisk-kemiske laboratorier til  \r\n\r\n undersøgelse af mælk og mejeriprodukter, foder- og gødningsstoffer samt  \r\n\r\n grundforbedringsmidler og om drift af sådanne laboratorier. </P>  \r\n\r\n<P> <I>I. Bestemmelser om autorisation.</I>  </P>  \r\n\r\n<P>Forinden autorisation kan meddeles, skal det overfor landbrugsministeriet  \r\n\r\n tilsynsudvalg vedrørende de autoriserede laboratorier godtgøres, at  \r\n\r\n laboratoriet råder over sådanne lokaler og sådant apparatur, at laboratoriet  \r\n\r\n på fuldt ud forsvarlig måde kan foretage alle almindeligt forekommende  \r\n\r\n analytisk-kemiske undersøgelser af fornævnte stoffer. Såfremt laboratoriet  \r\n\r\n ønsker autorisation til foretagelse af specielle undersøgelser, f.eks.  \r\n\r\n undersøgelser af indhold af vækststoffer eller vitaminundersøgeler, jfr. §  \r\n\r\n 24, stk. 1, i fornævnte lov nr. 92 af 16. marts 1962 og § 8, stk. 1, i  \r\n\r\n fornævnte lov nr. 93 af samme dato, skal det på tilsvarende måde dokumenteres  \r\n\r\n overfor tilsynsudvalget, at laboratoriet er i stand til på fuldt ud  \r\n\r\n forsvarlig måde at foretage sådanne specielle undersøgelser. </P>  \r\n\r\n<P>Autorisation kan nægtes, såfremt den pågældende egns behov for  \r\n\r\n autoriserede laboratorier efter landbrugsministeriets skøn er dækket. </P>  \r\n\r\n<P>Den, der er ansvarlig for laboratoriets daglige ledelse, skal ved  \r\n\r\n aflæggelse af en af tilsynsudvalget foranstaltet prøve godtgøre at være i  \r\n\r\n besiddelse af de til hvervet fornødne teoretiske og praktiske kundskaber.  \r\n\r\n</P>  \r\n\r\n<P>Såfremt den pågældende over for tilsynsudvalget dokumenterer, at han inden  \r\n\r\n for de sidste 5 år har bestået en af de nedenfor under 1-7 angivne eksaminer,  \r\n\r\n kan tilsynsudvalget helt eller delvis fritage ham for aflæggelse af prøve.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) Civilingeniøreksamen med kemi som hovedfag med 1. karakter ved  \r\n\r\n Danmarks tekniske højskole. </LI>  \r\n\r\n<LI>2) Akademiingeniøreksamen med kemi som hovedfag med 1. karakter ved  \r\n\r\n Danmarks ingeniør-akademi. </LI>  \r\n\r\n<LI>3) magisterkonferens eller naturvidenskabelig embedseksamen med kemi som  \r\n\r\n hovedfag med 1. karakter ved et dansk universitet. </LI>  \r\n\r\n<LI>4) Farmaceutisk kandidateksamen med 1. karakter ved Danmarks  \r\n\r\n farmaceutiske højskole. </LI>  \r\n\r\n<LI>5) Licentiateksamen med kemi som hoved- eller bifag med 1. karakter ved  \r\n\r\n Den kgl. veterinær- og landbohøjskole. </LI>  \r\n\r\n<LI>6) Mejeriingeniøreksamen med 1. karakter ved Den kgl. veterinær- og  \r\n\r\n landbohøjskole. </LI>  \r\n\r\n<LI>7) Udenlandsk eksaminer, som mindst kan ligestilles med de under 1-6  \r\n\r\n nævnte eksaminer. </LI>  \r\n\r\n</UL>  \r\n\r\n<P>Ansøgning om at blive underkastet prøve skal indgives til tilsynsudvalget,  \r\n\r\n der foranstalter prøvens afholdelse på Den kgl. veterinær- og landbohøjskole.  \r\n\r\n</P>  \r\n\r\n<P>Prøven skal aflægges inden for følgende fag: </P>  \r\n\r\n<P> <I>A. Kemi.</I>  </P>  \r\n\r\n<UL CLASS=PLAIN-LIST>  \r\n\r\n<LI>a) Mundtlig eller skriftlig prøve i uorganisk kemi inden for et pensum,  \r\n\r\n der svarer til, hvad der kræves ved studiet til mejeriingeniør. Der gives 1  \r\n\r\n karakter. </LI>  \r\n\r\n<LI>b) Praktisk prøve i kvalitativ analyse. Hertil tilstås et tidsrum af 12  \r\n\r\n timer, i hvilket eksaminanden skal udføre en kvalitativ analyse af forelagte  \r\n\r\n stofprøver, der kan bestå af eet eller flere uorganiske stoffer. Der gives 1  \r\n\r\n karakter. </LI>  \r\n\r\n</UL>  \r\n\r\n<P>Karaktererne for a) og b), der gives efter 1-6 skalaen, slås sammen </P>  \r\n\r\n<P>til 1 karakter, karakteren for uorganisk kemi. </P>  \r\n\r\n<UL CLASS=PLAIN-LIST>  \r\n\r\n<LI>c) Mundtlig eller skriftlig prøve i organisk kemi inden for et pensum,  \r\n\r\n der svarer til, hvad der kræves ved studiet til mejeriingeniør. Der gives 1  \r\n\r\n karakter. </LI>  \r\n\r\n<LI>d) Praktisk prøve i identifikation af forelagte organiske stoffer. Hertil  \r\n\r\n tilstås et tidsrum af 12 timer. Der gives 1 karakter. Karaktererne for c) og  \r\n\r\n d), der gives efter 1-6 skalaen, slås sammen til 1 karakter, karakteren for  \r\n\r\n organisk kemi. </LI>  \r\n\r\n</UL>  \r\n\r\n<P> <I>B. Agrikulturkemi.</I>  </P>  \r\n\r\n<UL CLASS=PLAIN-LIST>  \r\n\r\n<LI>a) Mundtlig eller skriftlig prøve. Udarbejdelse af disposition af  \r\n\r\n analytisk-kemisk arbejde over et opgivet emne med tilhørende beregninger. Der  \r\n\r\n gives 1 karakter. </LI>  \r\n\r\n<LI>b) Agrikulturkemisk analyse. Praktisk prøve. Hertil tilstås et tidsrum 3  \r\n\r\n x 11 timer, i hvilket eksaminanden skal udføre kvantitativ bestemmelse af et  \r\n\r\n eller flere stoffer i en udleveret prøve og aflevere en rapport herom. Der  \r\n\r\n gives 1 karakter. Karaktererne for a) og b), der gives efter 1-6 skalen, slås  \r\n\r\n sammen til 1 karakter, karakteren for agrikulturkemi. </LI>  \r\n\r\n</UL>  \r\n\r\n<P> <I>C. Mejerikemi.</I>  </P>  \r\n\r\n<UL CLASS=PLAIN-LIST>  \r\n\r\n<LI>a) Mundtlig eller skriftlig prøve. Der eksamineres i teoretiske forhold  \r\n\r\n ved mejerikemisk analyse, specielt af beregningsmæssig art. Der gives 1  \r\n\r\n karakter. </LI>  \r\n\r\n<LI>b) Mejerikemisk analyse. Praktisk prøve. Hertil tilstås et tidsrum af 3 x  \r\n\r\n 11 timer i hvilket eksaminanden skal udføre kvantitativ bestemmelse af et  \r\n\r\n eller flere stoffer i udleverede prøver af mejeriprodukter og udarbejde en  \r\n\r\n rapport herover. Der gives 1 karakter. </LI>  \r\n\r\n</UL>  \r\n\r\n<P>Karaktererne for a) og b), der gives efter 1-6 skalaen, slås sammen til 1  \r\n\r\n karakter, karakteren for mejerikemi. </P>  \r\n\r\n<P>Bedømmelsen foretages af professoren i det pågældende fag på højskolen og  \r\n\r\n dennes censorer på sammen måde som ved almindelig eksamen i faget. </P>  \r\n\r\n<P>For at bestå kræves, at eksaminanden i gennemsnit af karaktererne for  \r\n\r\n uorganisk kemi, organisk kemi, agrikulturkemi og mejerikemi efter skalaen -  \r\n\r\n 23 til + 8 har opnået 1. karakter, dog således at ingen af karaktererne for  \r\n\r\n de praktiske prøver, jfr. A b og d, B b og C b, må være mindre end mg- (4 2/3  \r\n\r\n efter 1-6 skalaen). </P>  \r\n\r\n<P>Ingen kan uden landbrugsministeriets tilladelse underkaste sig prøven mere  \r\n\r\n end i alt 2 gange. </P>  \r\n\r\n<P>Den, der aflægger prøve, skal herfor betale en afgift, hvis størrelse  \r\n\r\n fastsættes af højskolen i overensstemmelse med taksterne for censur og tilsyn  \r\n\r\n ved højskolens ordinære eksaminer. </P>  \r\n\r\n<P> <I>II. Bestemmelser om drift af autoriserede laboratorier.</I>  </P>  \r\n\r\n<P>En autorisation af et laboratorium vil blive begrænset til kun at gælde,  \r\n\r\n sålænge den ansvarlige i henhold til autorisationen forestår laboratoriet, og  \r\n\r\n vil være betinget af, at den pågældende til stadighed leder det daglige  \r\n\r\n arbejde i laboratoriet og sørger for , at nedenstående almindelige  \r\n\r\n forskrifter for de i henhold til fornævnte love autoriserede laboratorier  \r\n\r\n overholdes. </P>  \r\n\r\n<P>Et autoriseret laboratorium er berettiget til at benytte en af  \r\n\r\n landbrugsministeriet godkendt betegnelse, hvori ordet  \r\n\r\n &#187;statsautoriseret&#171; indgår. Der må ikke benyttes anden betegnelse,  \r\n\r\n hvori ordet &#187;statsautoriseret&#171; eller ord som  \r\n\r\n &#187;statsanerkendt&#171;, &#187;autoriseret&#171; eller lign. indgår,  \r\n\r\n medmindre lovhjemmel herfor foreligger. </P>  \r\n\r\n<P>Den ansvarlige i henhold til autorisationen må ikke være ansat i eller  \r\n\r\n økonomisk interesseret i en virksomhed, der tilvirker eller forhandler,  \r\n\r\n herunder importerer eller eksporterer, de af autorisationen omfattede  \r\n\r\n stoffer, og attester, som laboratoriet udsteder om resultatet af analyser af  \r\n\r\n disse stoffer, skal indeholde en udtrykkelig erklæring herom. </P>  \r\n\r\n<P>Det påhviler den ansvarlige i videst muligt omfang at drage omsorg for, at  \r\n\r\n kunderne ikke reklamerer med eller på anden måde henviser til laboratoriets  \r\n\r\n autorisation ude udtrykkeligt at anføre, hvad autorisationen går ud på, og  \r\n\r\n heller ikke betegner laboratoriet på en måde, som det ikke er tilladt  \r\n\r\n laboratoriet selv at betegne sig på. </P>  \r\n\r\n<P>Et autoriseret laboratorium skal foretage undersøgelserne efter metoder og  \r\n\r\n arbejdsforskrifter, der fastsættes af landbrugsministeriet, som også  \r\n\r\n fastsætter taksterne for undersøgelserne. </P>  \r\n\r\n<P>Et autoriseret laboratorium skal løbende på en af landbrugsministeriets  \r\n\r\n tilsynsudvalg vedrørende de autoriserede laboratorier godkendt måde  \r\n\r\n registrere samtlige prøver i den orden, de indkommer. Der skal for hver  \r\n\r\n enkelt prøve gives oplysning om: </P>  \r\n\r\n<UL CLASS=PLAIN-LIST>  \r\n\r\n<LI>1) Det indsendte stofs navn. </LI>  \r\n\r\n<LI>2) Dato for prøvens modtagelse. </LI>  \r\n\r\n<LI>3) Indsenderens navn og adresse. </LI>  \r\n\r\n<LI>4) Resultaterne af de udførte bestemmelser. </LI>  \r\n\r\n<LI>5) Dato for afsendelse af meddelelse om analyseresultaterne. </LI>  \r\n\r\n<LI>6) Eventuelle bemærkninger vedrørende forhold, der skønnes at kunne have  \r\n\r\n haft indflydelse på analyseresultaternes pålidelighed. </LI>  \r\n\r\n<LI>7) Prisen for undersøgelsen efter de af ministeriet fastsatte takster.  \r\n\r\n</LI>  \r\n\r\n</UL>  \r\n\r\n<P>Gennemslag (for håndskrevne meddelelser aftrykskopi) af alle meddelelser  \r\n\r\n om analyseresultater skal opbevares. </P>  \r\n\r\n<P>Tiloversblevne rester af undersøgte prøver skal opbevares bedst muligt i  \r\n\r\n mindst 2 måneder - for mejeriprodukters vedkommende dog kun i mindst 5 dage -  \r\n\r\n fra afsendelse af meddelelse om analyseresultaterne at regne. </P>  \r\n\r\n<P>Såfremt et autoriseret laboratorium udsender trykte eller på anden måde  \r\n\r\n mangfoldiggjorte oversigter over laboratoriets arbejde, skal laboratoriet  \r\n\r\n tilstille landbrugsministeriet sådanne oversigter i et antal af 6  \r\n\r\n eksemplarer. </P>  \r\n\r\n<P>Et autoriseret laboratorium er underkastet tilsyn af landbrugsministeriets  \r\n\r\n tilsynsudvalg vedrørende de autoriserede laboratorier. Tilsynet udøves i  \r\n\r\n overensstemmelse med de herom til enhver tid af landbrugsministeriet  \r\n\r\n fastsatte regler. Udgifterne ved tilsynet afholdes af de autoriserede  \r\n\r\n laboratorier efter nærmere af landbrugsministeriet fastsatte regler. </P>  \r\n\r\n<P>Forefundne mangler ved et autoriseret laboratoriums indretning, apparatur  \r\n\r\n eller arbejde kan af tilsynet indberettes til landbrugsministeriet. Såfremt  \r\n\r\n påtale af indberettede mangler overfor et autoriseret laboratorium ikke føre  \r\n\r\n til manglernes afhjælpning, eller såfremt laboratoriet ikke retter sig efter  \r\n\r\n de anvisninger, som landbrugsministeriet i øvrigt måtte give vedrørende  \r\n\r\n laboratoriets indretning, apparatur og drift, kan landbrugsministeriet  \r\n\r\n tilbagekalde autorisationen. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 26. april 1966  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Chr. Thomsen </P>  \r\n\r\n<P CLASS=MINISTER ALIGN=RIGHT>/ L. Simonsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) BKG i MT afdl. A nr. IV 1966 nr. 71-99 </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun året for offentliggørelsen er kendt."
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1966"
        },
        {
            "displayName": "Accession",
            "displayValue": "C19660009648"
        },
        {
            "displayName": "Entydig dokumentidentifikation",
            "displayValue": "CM041760"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "12/09/2005"
        },
        {
            "displayName": "Dokumenttype",
            "displayValue": "Regel"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "96"
        },
        {
            "displayName": "År for udstedelse",
            "displayValue": "1966"
        },
        {
            "displayName": "Dato for underskrift",
            "displayValue": "26/04/1966"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Landbrugsmin. j. nr. V 379-17-65"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}