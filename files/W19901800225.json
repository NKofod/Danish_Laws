{
    "id": 36626,
    "title": "Skattepligt - tilknytning - boreplatforme i udlandet.(* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18002 af 23/10/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En klager, der arbejdede på boreplatforme i mellemøsten med  \r\n\r\n turnusarbejde i 28 dage og fri i 28 dage, var tidligere for årene 1979-1983  \r\n\r\n inkl. alene anset for begrænset skattepligtig til Danmark. </I> </P>  \r\n\r\n<P> <I>Klageren havde i august 1984 sammen med en herboende kvinde fået en  \r\n\r\n datter, hvortil moderen havde forældremyndighed og klageren betalte bidrag.  \r\n\r\n Da klageren endvidere havde postadresse hos barnets mor, havde fast ejendom  \r\n\r\n og pengeindeståender i Danmark og havde opholdt sig her i det meste af de  \r\n\r\n arbejdsfri perioder, blev han anset for fuldt skattepligtig til Danmark fra  \r\n\r\n barnets fødsel. Han blev anset for at have såvel bopæl som ophold her. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skattepligt - tilknytning - boreplatforme i  \r\n\r\n udlandet.(* 1) </H1>  \r\n\r\n<P></P>  \r\n\r\n<P>A klagede over, at de stedlige skattemyndigheder i henhold til  \r\n\r\n kildeskattelovens § 1, nr. 1, havde anset ham for fuldt skattepligtig her til  \r\n\r\n landet i indkomstårene 1984 og 1985. </P>  \r\n\r\n<P>Det var oplyst, at klageren arbejdede for et dansk firma på forskellige  \r\n\r\n boreplatforme, i 1984 og 1985 i Ægypten og Saudi-Arabien, hvortil han havde  \r\n\r\n betalt skat. Klageren arbejdede i 28 dage, hvorefter han havde 28 dage fri,  \r\n\r\n dog således at eventuelt overarbejde reducerede fridagene. </P>  \r\n\r\n<P>I august 1984 havde klageren sammen med B fået en datter. Det var oplyst,  \r\n\r\n at B ejede en fast ejendom i X, og at klageren havde haft postadresse der.  \r\n\r\n Klageren havde familie i X, ligesom han havde ejendomsbesiddelser og  \r\n\r\n pengeindeståender i Danmark. </P>  \r\n\r\n<P>I Ægypten og Saudi-Arabien havde klageren haft et værelse eller  \r\n\r\n hotelværelse stillet til rådighed af arbejdsgiveren. Sine fridage havde  \r\n\r\n klageren fortrinsvis tilbragt i Danmark sammen med sin datter og B. Derudover  \r\n\r\n havde klageren også opholdt sig i Norge og i Sverige i en ejendom, som han  \r\n\r\n havde erhvervet i 1986 og indtil da havde lånt. Ud fra sine arbejdssedler  \r\n\r\n havde klageren udarbejdet en oversigt over mulige opholdsdage i Danmark, uden  \r\n\r\n at disse dog havde kunnet dokumenteres. Ifølge disse opgørelser havde  \r\n\r\n klageren opholdt sig i Danmark maksimalt 131 dage i 1984 og 149 dage i 1985.  \r\n\r\n</P>  \r\n\r\n<P>Det var endvidere til sagen oplyst, at klageren ifølge  \r\n\r\n bidragsresolutionen, der var gældende, indtil andet blev aftalt, var pligtig  \r\n\r\n at udrede normalbidraget plus 200% til B, som havde forældremyndigheden over  \r\n\r\n datteren. </P>  \r\n\r\n<P>Landsskatteretten havde ved kendelse af 20. februar 1986 taget stilling  \r\n\r\n til, hvorvidt klageren for indkomstårene 1979 til 1983 inkl. var fuldt  \r\n\r\n skattepligtig til Danmark. I henhold til denne kendelse var klageren alene  \r\n\r\n begrænset skattepligtig til Danmark i de pågældende indkomstår, idet han ikke  \r\n\r\n var anset for at have haft bopæl i Danmark. </P>  \r\n\r\n<P>De stedlige skattemyndigheder havde anset klagerens fulde skattepligt til  \r\n\r\n Danmark genindtrådt pr. 1. januar 1984. Der var herved henset til klagerens  \r\n\r\n ejendomsbesiddelser og pengeindeståender i Danmark, postadresse hos B, med  \r\n\r\n hvem han havde haft et ægteskabslignende forhold og en datter. Der var videre  \r\n\r\n henset til, at klageren ikke havde haft en bopælsmæssig tilknytning til et  \r\n\r\n andet land, hvorfor centrum for klagerens livsinteresser havde været i  \r\n\r\n Danmark. Told- og Skattestyrelsen har under sagens hehandling påstået den  \r\n\r\n fulde skattepligt genindtrådt først fra barnets fødsel i august 1984. </P>  \r\n\r\n<P>Klagerens advokat påstod i overensstemmelse med den tidligere afsagte  \r\n\r\n landsskatteretskendelse, at klageren alene var begrænset skattepligtig til  \r\n\r\n Danmark. Det blev gjort gældende, at der for klageren var tale om en  \r\n\r\n tilflyttersituation, idet han ikke havde haft bopæl i Danmark siden 1968,  \r\n\r\n hvor han havde påbegyndt arbejde på boreplatforme. Endvidere havde de  \r\n\r\n faktiske forhold siden 1983 alene ændret sig for så vidt angik datterens  \r\n\r\n fødsel i august 1984. </P>  \r\n\r\n<P>Advokaten fandt ikke, at dette i sig selv kunne statuere skattepligt.  \r\n\r\n Endvidere kunne klageren ikke siges at have haft bopæl hos B, idet han ikke  \r\n\r\n havde adkomst til huset og heller ikke havde haft personlige effekter eller  \r\n\r\n møbler i huset. Da klageren ydermere var bidragspligtig, mente advokaten  \r\n\r\n ikke, at klageren kunne siges at have været samboende med B. </P>  \r\n\r\n<P>Såfremt Landsskatteretten kom frem til, at klageren havde haft bopæl i  \r\n\r\n Danmark i henhold til kildeskattelovens § 1, nr. 1, var dette dog ikke  \r\n\r\n tilstrækkeligt til at statuere skattepligt, da der var tale om en  \r\n\r\n tilflyttersituation, og klageren skulle derfor også have haft ophold i  \r\n\r\n Danmark, jf. kildeskattelovens § 7, stk. 1. Klageren havde alene opholdt sig  \r\n\r\n i Danmark under ferieophold, som ikke havde været af 3 måneders samlet  \r\n\r\n varighed eller 180 dage i løbet af et år. </P>  \r\n\r\n<P>To retsmedlemmer, herunder retsformanden, bemærkede, at der ved  \r\n\r\n fortolkningen af begrebet bopæl i kildeskattelovens § 1, nr. 1, var tale om  \r\n\r\n et bredt begreb, idet bopæl ikke var lig bolig. Der skulle derimod være tale  \r\n\r\n om en tilknytning i bred forstand, hvori bolig naturligvis indgik, men der  \r\n\r\n måtte også henses til personlige tilknytningsmomenter. Da klageren kunne  \r\n\r\n anses for at have været samlevende med B, men hvem han havde en datter, og da  \r\n\r\n hans ophold i Danmark ikke kunne betegnes som ferie - set fra en bopæl i  \r\n\r\n udlandet, eftersom han havde opholdt sig i Danmark i hovedparten af den tid,  \r\n\r\n arbejdet havde levnet mulighed herfor - måtte klageren anses for at have haft  \r\n\r\n centrum for sine livsinteresser i Danmark. Disse retsmedlemmer fandt således,  \r\n\r\n at klageren havde haft bopæl såvel i Danmark i henhold til kildeskattelovens  \r\n\r\n § 1, nr. 1, som ophold i henhold til samme lovs § 7, stk. 1, hvorfor klageren  \r\n\r\n var fuldt skattepligtig til Danmark fra august 1984. Det bemærkedes dog, at  \r\n\r\n klageren var berettiget til creditlempelse i medfør af ligningslovens § 33.  \r\n\r\n</P>  \r\n\r\n<P>Et retsmedlem anså klageren for at have haft bopæl på boreplatformene.  \r\n\r\n Endvidere fandt dette medlem, som anført af advokaten, at et barns fødsel  \r\n\r\n ikke kunne statuere skattepligt, når hertil kom, at B havde  \r\n\r\n forældremyndigheden, og klageren var bidragspligtig. Dette medlem fandt  \r\n\r\n således ikke, at klageren var fuldt skattepligtig til Danmark. </P>  \r\n\r\n<P>Der blev truffet afgørelse efter stemmeflertallet, hvorefter klageren fra  \r\n\r\n august 1984 var fuldt skattepligtig til Danmark. </P>  \r\n\r\n<P>LV 1989, DA 1.1. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 1, side 22."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901800225"
        },
        {
            "displayName": "Entydig dokumentidentifikation",
            "displayValue": "CA004561"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18002"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "23/10/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1990-4-255."
        },
        {
            "displayName": "Stikord",
            "displayValue": "SKATTEPLIGT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}