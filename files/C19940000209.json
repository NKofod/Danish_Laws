{
    "id": 54920,
    "title": "Cirkulære om instruks for brandværnsforanstaltninger under byggearbejder på fredede bygninger ",
    "documentTypeId": "140",
    "isSagsforlobPeriodValid": false,
    "shortName": "CIR nr 2 af 06/01/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om instruks for  \r\n\r\n brandværnsforanstaltninger under byggearbejder på fredede bygninger </H1>  \r\n\r\n<P></P>  \r\n\r\n<BR>  \r\n\r\n<P> <I>I. Indledning, baggrund og formål</I>  </P>  \r\n\r\n<P>Erfaringer viser, at en del af de brande, der forekommer i fredede  \r\n\r\n bygninger, opstår i forbindelse med, at der gennemføres større eller mindre  \r\n\r\n ombygninger, renoveringer eller andre bygningsarbejder. </P>  \r\n\r\n<P>I forbindelse med et bygningsarbejde er den fredede bygning mere sårbar,  \r\n\r\n f.eks. hvis dele af bygningens kappe er fjernet, hvis bygningens brandmæssige  \r\n\r\n opdeling er helt eller delvist fjernet, hvis der foretages &#187;varme  \r\n\r\n arbejder&#171;, dvs. arbejdsprocesser, hvorved der anvendes åben ild eller på  \r\n\r\n anden måde udvikles varme, eller hvis der er placeret store oplag af  \r\n\r\n brændbare byggematerialer i bygningen o.lign. Endvidere er der altid en  \r\n\r\n forøget brandrisiko, når der færdes håndværkere i bygningen, dels fordi  \r\n\r\n antallet af personer, der opholder sig i eller ved bygningen, forøges, og  \r\n\r\n dels fordi håndværkerne ofte ikke i detaljer har kendskab til bygningens  \r\n\r\n indretning. </P>  \r\n\r\n<P>Hertil kommer, at redningsberedskabets (brandvæsenet) indsats under  \r\n\r\n bygningsarbejder kan være besværliggjort af spærrede adgangsveje, f.eks. på  \r\n\r\n grund af stilladser o.lign. </P>  \r\n\r\n<P>For at mindske risikoen for, at der opstår brand i forbindelse med  \r\n\r\n bygningsarbejder på fredede bygninger, har Bygge- og Boligstyrelsen derfor  \r\n\r\n udarbejdet en instruks for brandværnsforanstaltninger under bygningsarbejder  \r\n\r\n på fredede bygninger. </P>  \r\n\r\n<P>I instruksen indgår krav til byggepladsens indretning, arbejdets  \r\n\r\n tilrettelæggelse, herunder at arbejde, der svækker bygningens brandsikkerhed,  \r\n\r\n afsluttes hurtigst muligt, orden på byggepladsen og slukningsmuligheder.  \r\n\r\n Endvidere indeholder instruksen forslag om udpegning af en  \r\n\r\n brandsikkerhedsansvarlig person på byggepladsen, som kan have det overordnede  \r\n\r\n opsyn med, at instruksen overholdes i praksis. </P>  \r\n\r\n<P>Hensigten med instruksen er primært at mindske risikoen for, at en brand  \r\n\r\n opstår, og hvis branden alligevel opstår i eller ved den fredede bygning, at  \r\n\r\n mindske risikoen for brandsmitte og samtidig sikre en hurtig alarmering og  \r\n\r\n indsats af redningsberedskabet. </P>  \r\n\r\n<P>Instruksen bør anvendes ved alle typer bygningsarbejder på fredede  \r\n\r\n bygninger. </P>  \r\n\r\n<P>Hvilke dele af instruksens retningslinjer, der vil finde anvendelse i det  \r\n\r\n konkrete tilfælde, vil afhænge af det pågældende byggearbejdes karakter. Ved  \r\n\r\n mindre byggearbejder kan det forekomme, at kun nogle af instruksens afsnit  \r\n\r\n vil være relevante, mens der ved større byggearbejder, hvor der gør sig  \r\n\r\n specielle forhold gældende, kan være behov for yderligere retningslinjer.  \r\n\r\n Dette skyldes, at der ofte ikke er en entydig forbindelse mellem  \r\n\r\n bygningsarbejders størrelse (byggepladsers størrelse) og den forøgede risiko  \r\n\r\n for brand, der vil være i forbindelse med arbejdet. </P>  \r\n\r\n<P>Det anbefales, at instruksen gøres til en fast del af aftalegrundlaget  \r\n\r\n mellem ejeren/bygherren og entreprenøren/håndværksmesteren. </P>  \r\n\r\n<P> <I>II. Instruks for brandværnsforanstaltninger under bygningsarbejder på  \r\n\r\n fredede bygninger</I>  </P>  \r\n\r\n<P>Ved planlægningen af byggeprojektet bør det tilstræbes, at arbejder, der  \r\n\r\n har indflydelse på bygningens brandmæssige opdeling, afsluttes hurtigst  \r\n\r\n muligt. Den brandmæssige opdeling bør ligeledes retableres hurtigst muligt.  \r\n\r\n</P>  \r\n\r\n<P>Arbejder, der medfører en forbedring af bygningens brandsikringsniveau,  \r\n\r\n bør påbegyndes og afsluttes tidligst muligt i byggeprojektet. </P>  \r\n\r\n<P>Ejeren/bygherren bør, før arbejdet påbegyndes, udnævne en  \r\n\r\n brandsikkerhedsansvarlig person med fast tilknytning til byggepladsen, som  \r\n\r\n kan overdrages ansvaret for, at instruksen overholdes i det daglige arbejde.  \r\n\r\n Den brandsikkerhedsansvarlige bør nøje instrueres i opgavens omfang og  \r\n\r\n ansvar. </P>  \r\n\r\n<P CLASS=PUNKT> <B>1.</B> Placering af oplag, skurvogne, stilladser o.lign.  \r\n\r\n</P>  \r\n\r\n<P>Brandbelastningen på byggepladsen bør under hele arbejdet holdes så lav  \r\n\r\n som muligt. </P>  \r\n\r\n<P>Skurvogne, oplag af brændbare materialer o.lign. bør placeres udenfor  \r\n\r\n bygningen i mindst 5 meters afstand fra den (de) fredede bygning(er). Er det  \r\n\r\n ikke hensigtsmæssigt at placere ovennævnte oplag, skurvogne o.lign. i mindst  \r\n\r\n 5 meters afstand fra den fredede bygning, bør bygningen på anden måde sikres  \r\n\r\n mod brandsmitte fra disse. </P>  \r\n\r\n<P>Brandfarlige gasser og væsker opbevares forsvarligt. Placeringen af  \r\n\r\n brandfarlige gasser og væsker bør være fastlagt på forhånd og indgå som en  \r\n\r\n del af byggepladsens indretning. </P>  \r\n\r\n<P>Oplag af brandfarlige væsker og oplag af trykflasker skal endvidere ske i  \r\n\r\n henhold til beredskabslovens bestemmelser. </P>  \r\n\r\n<P>Det skal til enhver tid være muligt for redningsberedskabet at komme helt  \r\n\r\n frem til bygningen, brandhydranter o.lign. Tilkørselsveje og  \r\n\r\n brandredningsarealer skal holdes fri for oplag, skurvogne og lignende.  \r\n\r\n Stilladser kan dog opstilles under størst mulig hensyntagen til  \r\n\r\n adgangsvejene. </P>  \r\n\r\n<P>Ejeren/bygherren bør overveje, om byggepladsen skal indhegnes, så  \r\n\r\n uvedkommende personer holdes væk fra den (de) fredede bygning(er) på alle  \r\n\r\n tider af døgnet. </P>  \r\n\r\n<P CLASS=PUNKT> <B>2.</B> Af- og inddækning med presenninger og lignende.  \r\n\r\n</P>  \r\n\r\n<P>Presenninger, der bruges til af- og/eller inddækning af fredede bygninger  \r\n\r\n eller mindre dele af fredede bygninger, bør udføres af brandmæssigt egnede  \r\n\r\n materialer. </P>  \r\n\r\n<P>Åbnes større dele af bygningen, eller er der stor risiko for  \r\n\r\n brandspredning, bør der under presenningen udspændes et trådnet af metal til  \r\n\r\n opsamling af nedfaldende, brændende materiale. </P>  \r\n\r\n<P>Nødvendig afdækning af indbo bør aftales med ejeren. Det gælder både valg  \r\n\r\n af afdækningsmateriale og den måde, hvorpå beskyttelse mod ødelæggelse og  \r\n\r\n brandspredning skal udføres. </P>  \r\n\r\n<P CLASS=PUNKT> <B>3.</B> Bygnings- og installationsmæssig brandsikring,  \r\n\r\n herunder brandmæssig adskillelse af byggepladsen fra den øvrige del af  \r\n\r\n bygningen, brandvagt, automatisk brandalarmanlæg og alarmtryk </P>  \r\n\r\n<P>Såfremt der udføres arbejder, som medfører en særlig risiko for brand,  \r\n\r\n eller hvis bygningsdele, som har betydning for bygningens brandmæssige  \r\n\r\n opdeling, fjernes, bør den del af bygningen, hvori arbejdet udføres, på anden  \r\n\r\n måde brandmæssigt adskilles fra den øvrige del af bygningen, f.eks. ved  \r\n\r\n afskærmning af døre med brandmæssigt egnede plader og/eller opstilling af  \r\n\r\n midlertidige vægge, der kan hæmme en brands udvikling. </P>  \r\n\r\n<P>Gennembrydninger og -føringer, til kabler o.lign. i bygningsdele, der  \r\n\r\n indgår i bygningens brandmæssige opdeling, og hvor arbejde pågår, bør  \r\n\r\n midlertidigt lukkes med egnet brandmodstandsdygtigt materiale. </P>  \r\n\r\n<P>Selvlukkende branddøre må kun fastholdes i åben stilling ved hjælp af  \r\n\r\n røgdetektorstyrede dørmagneter. </P>  \r\n\r\n<P>Såfremt et arbejde på grund af særlige risici, stor brandfare,  \r\n\r\n ukontrollabel høj varmeledning/stråling eller total afkobling af et  \r\n\r\n automatisk brandalarmanlæg skønnes at kræve særlige foranstaltninger, bør det  \r\n\r\n aftales på forhånd med ejeren/bygherren. Der bør herefter indsættes brandvagt  \r\n\r\n eller opsættes midlertidigt brandalarmanlæg. Det bør sikres, at eventuel  \r\n\r\n alarm fra midlertidige anlæg går til en bemandet vagt. </P>  \r\n\r\n<P>Hvis det skønnes nødvendigt at frakoble et eksisterende automatisk  \r\n\r\n brandalarmanlægs forbindelse til redningsberedskabet, bør det ske efter  \r\n\r\n aftale med ejeren/bygherren. Der bør etableres fast vagt ved centralskabet.  \r\n\r\n Anlægget skal tilsluttes ved arbejdstids ophør. </P>  \r\n\r\n<P>Eksisterende anlægs detektorer kan om nødvendigt afmonteres i enkelte rum,  \r\n\r\n men der bør i sådanne tilfælde etableres brandvagt eller tilsvarende  \r\n\r\n foranstaltninger. </P>  \r\n\r\n<P CLASS=PUNKT> <B>4.</B> Varmt arbejde' herunder brug af åben ild </P>  \r\n\r\n<P>&#187;Varmt arbejde&#171;, det vil sige brug af åben ild, svejsning,  \r\n\r\n anvendelse af vinkelsliber og varmluftpistol o.lign. samt tildannelse af  \r\n\r\n materialer, bør ikke finde sted i eller ved den (de) fredede bygning(er),  \r\n\r\n hvis det er muligt at foretage arbejdet andet sted. </P>  \r\n\r\n<P>Placeringen for udførelse af arbejde med åben ild, svejsning,  \r\n\r\n varmluftpistol, vinkelsliber o.lign. bør være fastlagt på forhånd og indgå  \r\n\r\n som en del af byggepladsindretningen. </P>  \r\n\r\n<P>Ovennævnte arbejder bør ophøre mindst 1 time før, byggepladsen/bygningen  \r\n\r\n forlades. Hvis dette ikke sker, bør der indsættes brandvagt. </P>  \r\n\r\n<P>Er det nødvendigt at foretage arbejder med brug af åben ild, svejsning,  \r\n\r\n varmluftpistol, vinkelsliber o.lign. i eller nær ved den (de) fredede  \r\n\r\n bygning(er), bør følgende forholdsregler tages: </P>  \r\n\r\n<P>- Stedet, hvor arbejdet foregår, bør være ordentligt afskærmet og  \r\n\r\n brandmæssigt adskilt fra resten af bygningen. </P>  \r\n\r\n<P>- Brændbart materiale fjernes. </P>  \r\n\r\n<P>- Hvor arbejdet udføres, bør der være adgang til vandfyldt slangevinde.  \r\n\r\n</P>  \r\n\r\n<P>- Er der stor risiko for brandspredning eller tab af store værdier, bør  \r\n\r\n der etableres brandvagt, som bliver på stedet mindst 2 timer efter, at  \r\n\r\n arbejdet er tilendebragt. Brandvagten bør have adgang til telefon eller anden  \r\n\r\n mulighed for alarmering af redningsberedskabet. </P>  \r\n\r\n<P CLASS=PUNKT> <B>5.</B> Tobaksrygning </P>  \r\n\r\n<P>Der bør på forhånd være anvist egnede steder, så vidt muligt udenfor den  \r\n\r\n (de) fredede bygning(er), hvor tobaksrygning må foregå. Placeringen bør indgå  \r\n\r\n som en del af byggepladsens indretning. </P>  \r\n\r\n<P>På det anviste sted bør der være tilstrækkeligt med velegnede askebægre.  \r\n\r\n Der bør endvidere forefindes metalbeholdere med låg, som kun benyttes til  \r\n\r\n tømning af askebægre. Beholderne bør så vidt muligt placeres udenfor den (de)  \r\n\r\n fredede bygning(er). Er det anviste sted til rygning beliggende i den fredede  \r\n\r\n bygning, bør rygning ophøre mindst 1 time før, arbejdsstedet forlades. </P>  \r\n\r\n<P CLASS=PUNKT> <B>6.</B> Brug af elektricitet </P>  \r\n\r\n<P>Der bør tages hensyn til elinstallationernes kapacitet, så overbelastning  \r\n\r\n undgås. Defekt materiel må ikke anvendes. </P>  \r\n\r\n<P>Stærkstrømsreglementets bestemmelser skal overholdes. </P>  \r\n\r\n<P CLASS=PUNKT> <B>7.</B> Orden </P>  \r\n\r\n<P>Affald og tom emballage bør omgående fjernes fra bygningen til et sted  \r\n\r\n uden for og væk fra bygningen. </P>  \r\n\r\n<P>Brandfarligt affald, som f.eks. fernisklude, brugt tvist, terpentin  \r\n\r\n o.lign. bør fjernes straks og anbringes i metalbeholdere med låg, der ikke  \r\n\r\n anvendes til andre formål, og som er placeret uden for bygningen. </P>  \r\n\r\n<P>Placeringen af affald, herunder brændbart affald bør være fastlagt på  \r\n\r\n forhånd og indgå som en del af byggepladsens indretning. </P>  \r\n\r\n<P>Byggepladsen bør ikke forlades ved arbejdstids ophør, før der er foretaget  \r\n\r\n fyraften-eftersyn. Ved fyraften-eftersynet kontrolleres, at </P>  \r\n\r\n<P>- der er fejet og ryddet op, </P>  \r\n\r\n<P>- brandfarligt affald er fjernet, </P>  \r\n\r\n<P>- trykflasker er fjernet, </P>  \r\n\r\n<P>- alle el-apparater er slukkede, </P>  \r\n\r\n<P>- alle døre er lukkede, </P>  \r\n\r\n<P>- yderdøre i bygningen(erne) er låst og åbninger i bygningen(erne), hvor  \r\n\r\n arbejde pågår, er afskærmede, så der ikke er adgang for uvedkommende, </P>  \r\n\r\n<P>- gennembrydninger og -føringer til kabler o.lign. i bygningsdele, der  \r\n\r\n indgår i bygningens brandmæssige opdeling, og hvor arbejde pågår, er  \r\n\r\n midlertidigt lukket med egnet brandmodstandsdygtigt materiale, og </P>  \r\n\r\n<P>- eventuelle brandalarmanlæg er tilsluttet. </P>  \r\n\r\n<P CLASS=PUNKT> <B>8.</B> Slukning og alarmering af redningsberedskabet </P>  \r\n\r\n<P>På byggepladsen bør der forefindes det nødvendige brandslukningsmateriel.  \r\n\r\n</P>  \r\n\r\n<P>Alle, der har en fast tilknytning til byggepladsen, bør instrueres i,  \r\n\r\n hvorledes de skal forholde sig i tilfælde af brand, herunder: </P>  \r\n\r\n<P>- være orienteret om mulighederne for alarmering af redningsberedskabet,  \r\n\r\n</P>  \r\n\r\n<P>- have kendskab til placering af brandalarmtryk, telefoner osv. samt  \r\n\r\n byggepladsens adresse og </P>  \r\n\r\n<P>- være instrueret i brugen af brandslukningsmateriel. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Bygge- og Boligstyrelsen, den 6. januar  \r\n\r\n 1994 </I> </P>  \r\n\r\n<P CLASS=UNDERSKREVET-AF ALIGN=CENTER>Rud Werborg </P>  \r\n\r\n<P CLASS=MINISTER ALIGN=RIGHT>/ Ella Blousgaard </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/01/1994"
        },
        {
            "displayName": "Accession",
            "displayValue": "C19940000209"
        },
        {
            "displayName": "Entydig dokumentidentifikation",
            "displayValue": "CM013805"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "2"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "06/01/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Boligmin., Bygge- og Boligstyrelsen 4. kt. CHM/wir B4-6653-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}