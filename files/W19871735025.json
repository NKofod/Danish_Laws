{
    "id": 32626,
    "title": "Læhegn driftstab almindelig erstatningsret/ekspropriation ",
    "documentTypeId": "240",
    "isSagsforlobPeriodValid": false,
    "shortName": "KEN nr 17350 af 19/05/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fjernelsen af eksisterende læhegn ville medføre et samlet driftstab,  \r\n\r\n indtil nyt egnet hegn var etableret. Da tabet ville overstige det beløb,  \r\n\r\n opførelsen af et egnet kunstigt hegn ville koste, fandtes ulempeerstatningen  \r\n\r\n at burde omfatte det nødvendige beløb til opførelse af et sådant hegn.  \r\n\r\n Endvidere antaget, at det havde været muligt for lodsejeren at disponere på  \r\n\r\n en sådan måde, at et nødvendigt hegn kunne etableres samtidigt med, at det  \r\n\r\n eksisterende hegn blev fældet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Læhegn driftstab almindelig  \r\n\r\n erstatningsret/ekspropriation </H1>  \r\n\r\n<P></P>  \r\n\r\n<P>År 1987, den 19. maj, blev af Overtaksationskommissionen for Århus  \r\n\r\n amtsrådskreds og en del af Ringkøbing amtsrådskreds </P>  \r\n\r\n<P>i sag 8, lb.nr. 29/1986 </P>  \r\n\r\n<P>anke af taksationsforretning, </P>  \r\n\r\n<P>begært af Århus Amtskommune, hos </P>  \r\n\r\n<P> Ole Christiansen, </P>  \r\n\r\n<P> Troelstrupvej 37, </P>  \r\n\r\n<P> Haslev, </P>  \r\n\r\n<P>afsagt sålydende </P>  \r\n\r\n<P>K e n d e l s e : </P>  \r\n\r\n<P>Den af Vejtaksationskommissionen for Århus Amtsrådskreds II (syd) den 3.  \r\n\r\n juli 1986 afsagte kendelse, hvorved der blev fastsat erstatning  \r\n\r\n til Ole Christiansen, Troelstrupvej 37, Haslev, i anledning af  \r\n\r\n ekspropriation, foretaget af Århus Amtskommune, til ombygning af Århus-Viborg  \r\n\r\n landevej, er påanket såvel af lodsejeren som af amtskommunen. </P>  \r\n\r\n<P>Sagen blev behandlet for overtaksationskommissionen på et møde den 18.  \r\n\r\n november 1986, men blev efter stedfunden besigtigelse på lodsejerens begæring  \r\n\r\n udsat på tilkaldelse af særlig sagkyndige til at afgive vejledende udtalelser  \r\n\r\n dels vedrørende de tekniske forhold, og dels vedrørende de planteavlsmæssige  \r\n\r\n forhold. </P>  \r\n\r\n<P>Sagen har herefter igen været behandlet på et møde i  \r\n\r\n overtaksationskommissionen den 5. maj 1987, hvor lodsejeren har været  \r\n\r\n repræsenteret ved advokat, og hvor de antagne sagkyndige i henhold til lovens  \r\n\r\n § 59, stk. 2, lektor Ole Skov, Statens Byggeforskningsinstitut, Hørsholm, og  \r\n\r\n konsulent Linda Noack Kristensen, Havebrugscentret, Årslev, har været til  \r\n\r\n stede. </P>  \r\n\r\n<P>De sagkyndige har i erklæringer af 17. marts 1987 og 23. marts 1987  \r\n\r\n afgivet udtalelser på grundlag af de af parterne stillede spørgsmål og har  \r\n\r\n senere besvaret et af lodsejeren stillet supplerende spørgsmål. </P>  \r\n\r\n<P>Under mødet har de sagkyndige haft lejlighed til at uddybe deres  \r\n\r\n besvarelser og redegøre for yderligere forhold efter parternes anmodning.  \r\n\r\n</P>  \r\n\r\n<P>Amtskommunen har gentaget sin for taksationskommissionen nedlagte påstand,  \r\n\r\n således at arealerstatningen påstås stadfæstet, og ulempeerstatningen påstås  \r\n\r\n nedsat fra 250.000 kr. til 200.000 kr. </P>  \r\n\r\n<P>Amtskommunen har fastholdt, at arealerstatningen bør fastsættes til det  \r\n\r\n tilbudte beløb på 8 kr. pr. m2 og har nu specificeret ulempeerstatningen som  \r\n\r\n omfattende: </P>  \r\n\r\n<PRE>  \r\n\r\n 1. Etablering af midlertidigt træhegn 350 m          130.000,00 kr.  \r\n\r\n 2. Nyplantning af 350 m hegn a 40 kr. inkl.  \r\n\r\n forøgede renholdelsesudgifter                         14.000,00 kr.  \r\n\r\n 3. Haveomlægning, skråning og tab af beplantning      16.000,00 kr.  \r\n\r\n 4. Midlertidig åbning, ejendomsskat og ulemper  \r\n\r\n i øvrigt                                              40.000,00 kr.  \r\n\r\n                                                      --------------  \r\n\r\n Samlet ulempeerstatning                              200.000,00 kr.  \r\n\r\n</PRE>  \r\n\r\n<P>Lodsejeren har senest påstået sig tillagt følgende erstatning: </P>  \r\n\r\n<PRE>  \r\n\r\n 1. Arealafståelse 1.625 m2 a 10 kr.                   16.250,00 kr.  \r\n\r\n 2. Driftstab  \r\n\r\n    a. Afgrødetab på friland:  \r\n\r\n       1 - 1986                    156.600,00 kr.  \r\n\r\n       2 - 1987 - 1993             493.676,00 kr.     650.276,00 kr.  \r\n\r\n    b. Varmetab for væksthusene:                      697.321,00 kr.  \r\n\r\n 3. Støvgener:                                         96.420,00 kr.  \r\n\r\n 4. Etablering af nyt hegn:                            30.000,00 kr.  \r\n\r\n 5. Ulemper i øvrigt, indskrænkning af haveanlæg m.v. 150.000,00 kr.  \r\n\r\n 6. Ændrede adgangsforhold og kapitaliseret  \r\n\r\n    vedligeholdelsesudgifter på ny intern vej og  \r\n\r\n    ny privat fællesvej                                50.000,00 kr.  \r\n\r\n                                                      --------------  \r\n\r\n                                                    1.690.267,00 kr.  \r\n\r\n</PRE>  \r\n\r\n<P>Lodsejeren har til støtte for de enkelte led i ulempeerstatningen gjort  \r\n\r\n gældende, at det under åstedsforretningen den 31. oktober 1985 var meddelt,  \r\n\r\n at arbejdet ville blive igangsat i løbet af foråret 1986, hvorfor han undlod  \r\n\r\n at udplante strandasters og derved i 1986 har lidt et driftstab, der af den  \r\n\r\n sagkyndige planteavlskonsulent er opgjort til 156.600 kr. </P>  \r\n\r\n<P>På grund af tabet af lævirkningen af hegnet, der fældes, vil der i årene  \r\n\r\n 1987-1993 fremkomme et driftstab der, hvis der alene plantes et nyt levende  \r\n\r\n hegn, efter den sagkyndiges erklæring kan opgøres til 493.676 kr. </P>  \r\n\r\n<P>Efter den sagkyndige teknikers erklæring må der på grund af den tabte  \r\n\r\n lævirkning påregnes et yderligere forbrug af gasolie på ca. 100.000 pr. år i  \r\n\r\n de første 3 år og derpå et faldende kvantum i de følgende år, indtil et nyt  \r\n\r\n læhegn er vokset op. Merforbruget til opvarmning kan herefter opgøres til i  \r\n\r\n alt 464.811 l gasolie a 1,50 kr. pr. l eller i alt 697.321 kr. </P>  \r\n\r\n<P>Støvgenerne kan på grundlag af den sagkyndiges erklæring opgøres til  \r\n\r\n 96.420 kr. </P>  \r\n\r\n<P>Etablering af nyt levende hegn inkl. plantning og pasning af hegnet vil  \r\n\r\n andrage 80 kr. pr. lb. m. </P>  \r\n\r\n<P>Øvrige ulemper, herunder indskrænkning af haveanlæg m.v., er anslået til  \r\n\r\n 150.000 kr. </P>  \r\n\r\n<P>Generne ved ændrede adgangsforhold, der bl.a. omfatter det forhold, at  \r\n\r\n større lastbiler nu kun vanskeligt vil kunne svinge ind på ejendommen fra den  \r\n\r\n private fællesvej, er anslået til 50.000 kr. </P>  \r\n\r\n<P>Lodsejerens advokat har videre anført, at driftstabet for tiden efter  \r\n\r\n 1987, varmetabet og tabet på grund af støvgener vil kunne begrænses, hvis der  \r\n\r\n etableres et kunstigt hegn på 5 meters højde. Udgifterne hertil vil efter  \r\n\r\n hans opgørelse andrage 1.125.000 kr., idet den tekniske sagkyndige har  \r\n\r\n oplyst, at et nærmere angivet hegn på 5 meters højde vil koste 2.500 - 3.000  \r\n\r\n kr. pr. lb. m. </P>  \r\n\r\n<P>Amtskommunens repræsentant har heroverfor gjort gældende, at det i  \r\n\r\n december 1985 blev meddelt lodsejeren, at anlægsarbejdet tidligst ville  \r\n\r\n starte i efteråret 1986, og at driftstabet for 1986 kunne have været undgået.  \r\n\r\n Det er i øvrigt bestridt, at driftstabet for de følgende år og varmetabet kan  \r\n\r\n opgøres som af lodsejeren foretaget, og det er gjort gældende, at de  \r\n\r\n pågældende tab samt tab på grund af støvgener, kan udngås ved etablering af  \r\n\r\n et træhegn med en højde på 4,20 m og bestående af rafter og telefonpæle.  \r\n\r\n Dette vil efter amtskommunens beregninger alene koste et beløb på 130.000 kr.  \r\n\r\n</P>  \r\n\r\n<P>Overtaksationskommissionen skal udtale: </P>  \r\n\r\n<P>Arealerstatningen findes passende i overensstemmelse med amtskommunens  \r\n\r\n tilbud at kunne fastsættes til 8 kr. pr. m2 som i kendelsen sket. </P>  \r\n\r\n<P>Det må efter de sagkyndiges erklæringer lægges til grund, at fjernelse af  \r\n\r\n det eksisterende læhegn mod syd vil medføre et afgrødetab, bevirke forøgede  \r\n\r\n varmeudgifter og begrunde støvgener i en periode, indtil nyt egnet hegn er  \r\n\r\n etableret. </P>  \r\n\r\n<P>Da de samlede tab herved findes at ville overstige det beløb, opførelsen  \r\n\r\n af et egnet kunstigt hegn vil koste, bør ulempeerstatningen omfatte det  \r\n\r\n nødvendige beløb til opførelsen af et sådant hegn. </P>  \r\n\r\n<P>Ved skønnet over, hvor store udgifter et sådant hegn vil andrage, lægger  \r\n\r\n kommissionen vægt på, at hegnet på en strækning ud for drivhusene bør have en  \r\n\r\n højde op mod 5 m, medens hegnet kan være lavere på den strækning, der ligger  \r\n\r\n ud for frilandet, og især lavt på den strækning, hvor frilandsarealet har en  \r\n\r\n begrænset bredde. Udgifterne til et fornødent hegn af passende kvalitet og  \r\n\r\n udseende og med en levetid, indtil et nyt levende hegn er vokset op i løbet  \r\n\r\n af 7-8 år, kan skønsmæssigt ansættes til 250.000 kr. </P>  \r\n\r\n<P>Kommissionen finder, at det må have været muligt for lodsejeren at  \r\n\r\n disponere på en sådan måde, at et nødvendigt hegn kunne etableres samtidigt  \r\n\r\n med, at det eksisterende hegn blev fældet, hvorfor der, når udgiften til hegn  \r\n\r\n erstattes, ikke er grundlag for særlig erstatning eller afgrødetab hverken  \r\n\r\n for 1986 eller følgende år, for varmetab eller for støvgener, idet der herved  \r\n\r\n bemærkes, at lodsejeren med rette har taget forbehold om erstatning for  \r\n\r\n støvgener, hvis det under arbejdets udførelse skulle vise sig, at der opstår  \r\n\r\n et ekstraordinært tab som følge af støvgenerne fra anlægsarbejdet. </P>  \r\n\r\n<P>Lodsejeren findes at have krav på erstatning til etablering af nyt levende  \r\n\r\n hegn i overensstemelse med den af ham nedlagte påstand på 30.000 kr., medens  \r\n\r\n der efter vejlovens § 69 ikke findes grundlag for at tilkende erstatning for  \r\n\r\n de ændrede adgangsforhold eller de kapitaliserede vedligeholdelsesudgifter  \r\n\r\n vedrørende intern vej og privat fællesvej. Det bemærkes herved, at  \r\n\r\n kommissionen har henset til, at amtskommunen har tilbudt at drage omsorg for,  \r\n\r\n at indkørslen fra den private fællesvej til ejendommen etableres på en sådan  \r\n\r\n måde, at også store lastbiler kan køre til og fra ejendommen. </P>  \r\n\r\n<P>Idet der tillige tilkommer lodsejeren et beløb for haveomlægning, for  \r\n\r\n ejendomsskat for det eksproprierede areal for den resterende del af 1985 og  \r\n\r\n 1986 og for øvrige ulemper og gener, findes den samlede ulempeerstatning at  \r\n\r\n burde fastsættes til 360.000 kr. </P>  \r\n\r\n<P>Med den heraf følgende ændring stadfæster kommissionen den indankede  \r\n\r\n kendelse: </P>  \r\n\r\n<P>Thi bestemmes: </P>  \r\n\r\n<P>Den indankede kendelse om fastsættelse af erstatning til  \r\n\r\n lodsejeren, Ole Christiansen, Haslev, stadfæstes med den ændring, at  \r\n\r\n ulempeerstatningen forhøjes fra 250.000 kr. til 360.000 kr. med renter som i  \r\n\r\n kendelsen bestemt. </P>  \r\n\r\n<P>I sagsomkostninger for begge kommissioner tilkendes der lodsejeren 15.000  \r\n\r\n kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19871735025"
        },
        {
            "displayName": "Entydig dokumentidentifikation",
            "displayValue": "CA000537"
        },
        {
            "displayName": "Dato for indlæggelse",
            "displayValue": "23/12/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17350"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "19/05/1987"
        },
        {
            "displayName": "Administrerende myndighed",
            "displayValue": "Overtaksationskommissionen for Århus og en del af Ringkøbing amtsrådskreds"
        },
        {
            "displayName": "Ressortministeriets journalnummer",
            "displayValue": "Overtaksationskommissionen for Århus og en del af Ringkøbing amtsrådskreds"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}