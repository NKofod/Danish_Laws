{
    "id": 35649,
    "title": "Fagforbund, oplysninger i medlemsblad, 'ikke-medlemmer pr.'/'medlemsophør pr.' lovligt, 'slettede'/'ekskluderede' ulovligt (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11018 af 30/01/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at et fagforbund i sit medlemsblad ved angivelsen af, hvem der  \r\n\r\n ikke længere var medlem af forbundet, alene kunne anvende betegnelser som  \r\n\r\n &#187;Personer, der ikke længere er medlem af forbundet&#171;,  \r\n\r\n &#187;ikke-medlemmer pr. ...&#171;, &#187;Medlemsophør pr. ...&#171; eller  \r\n\r\n lignende. Der kunne således ikke anvendes betegnelser som  \r\n\r\n &#187;slettede&#171;, &#187;ekskluderede&#171; eller tilsvarende. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Fagforbund, oplysninger i medlemsblad,  \r\n\r\n &#187;ikke-medlemmer pr.&#171;/&#187;medlemsophør pr.&#171; lovligt,  \r\n\r\n &#187;slettede&#171;/&#187;ekskluderede&#171; ulovligt (* 1) </H1>  \r\n\r\n<P></P>  \r\n\r\n<BR>  \r\n\r\n<P>Registertilsynet modtog en klage over, at der i et forbunds blad blev  \r\n\r\n videregivet oplysninger om afgåede medlemmer på en sådan måde, at der blev  \r\n\r\n skelnet mellem udmeldte og slettede medlemmer, samt at der ved angivelse af  \r\n\r\n fødselsdato anførtes personlige data. </P>  \r\n\r\n<P>Det fremgik af sagen, at forbundet havde et medlemskartotek, der blev ført  \r\n\r\n på edb, og som blev ajourført på sædvanlig vis ved ind- og udmeldelser. </P>  \r\n\r\n<P>I den forbindelse blev der registeret oplysninger om slettede medlemmer  \r\n\r\n grundet kontingentrestance samt eksklusion på grund af overtrædelse af  \r\n\r\n forbundets love og vedtægter. </P>  \r\n\r\n<P>Det fremgik endvidere af sagen, at oplysninger om afgåede medlemmer af  \r\n\r\n forbundet blev videregivet en gang om måneden til medlemmer og eventuelle  \r\n\r\n samarbejdspartnere i forbundets blad. I rubrikken &#187;udmeldte&#171; blev  \r\n\r\n de personer anført, der havde udmeldt sig af forbundet efter forbundets love.  \r\n\r\n I rubrikken &#187;slettede&#171; anførtes de medlemmer, der af andre grunde,  \r\n\r\n f.eks. kontingentrestance eller eksklusion, ikke længere var medlemmer af  \r\n\r\n forbundet. Oplysningerne blev kun videregivet en enkelt gang. </P>  \r\n\r\n<P>Forbundet oplyste, at formålet med videregivelsen af disse oplysninger var  \r\n\r\n almindelig orientering til forbundets medlemmer om ophør af medlemskab i den  \r\n\r\n forløbne periode samt at varetage almindelige faglige interesser, herunder en  \r\n\r\n særlig hensyntagen til de overenskomstmæssige regler om, at organiserede ikke  \r\n\r\n måtte arbejde i akkord med uorganiserede. </P>  \r\n\r\n<P>Foruden de henholdsvis udmeldte og slettede medlemmers navne anførtes 6  \r\n\r\n cifre, som var de første i medlemsnummeret, der i øvrigt var identisk med  \r\n\r\n medlemmets personnummer. </P>  \r\n\r\n<P>Klageren anførte i den forbindelse, at der herved skete en videregivelse  \r\n\r\n af oplysninger om afgåede medlemmer, der ikke opfyldte de af Registertilsynet  \r\n\r\n stillede krav herom, idet Registertilsynet i en række tidligere sager havde  \r\n\r\n fundet, at oplysninger om medlemsophør kunne meddeles foreningens medlemmer  \r\n\r\n m.v. i foreningens medlemsblad under forudsætning af, at kun enkeltstående  \r\n\r\n oplysninger videregives, og at dette sker en gang i neutral form. </P>  \r\n\r\n<P>Forbundet anførte i den forbindelse, at det ikke fremgik af forbundets  \r\n\r\n blad, hvem der var i kontingentrestance, ligesom det var forbundets  \r\n\r\n opfattelse, at videregivelsen skete i neutral form. </P>  \r\n\r\n<P>Registertilsynet fandt herefter, at angivelse af fødselsdato og oplysning  \r\n\r\n om, hvorvidt medlemsophøret skyldtes udmeldelse eller sletning, ikke burde  \r\n\r\n ske. </P>  \r\n\r\n<P>Registertilsynet meddelte derfor i medfør af lov om private registre § 23,  \r\n\r\n stk. 1, pålæg om, at forbundet i sit medlemsblad ikke fremover angiver disse  \r\n\r\n oplysninger, men alene bringer en fortegnelse med navns nævnelse og eventuelt  \r\n\r\n tilføjelse af f.eks. bopælsby og ansættelsessted, over personer, der ikke  \r\n\r\n længere var medlemmer af forbundet. </P>  \r\n\r\n<P>Forbundet forespurgte herefter Registertilsynet om en sådan fortegnelse  \r\n\r\n kunne bære overskriften &#187;Slettede og udmeldte&#171;. Registertilsynet  \r\n\r\n udtalte i den anledning, at der alene kunne anvendes betegnelser som  \r\n\r\n &#187;Personer, der ikke længere er medlem af forbundet&#171;,  \r\n\r\n &#187;Ikke-medlemmer pr. ...&#171;, &#187;Medlemsophør pr. ...&#171; eller  \r\n\r\n lignende. Der kunne således ikke anvendes betegnelser som  \r\n\r\n &#187;Slettede&#171;, &#187;Ekskluderede&#171; eller lignende. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1992 side 92. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19921101825"
        },
        {
            "displayName": "Entydig dokumentidentifikation",
            "displayValue": "CA003584"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11018"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "30/01/1992"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1991-1313-003"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}