{
    "id": 87111,
    "title": "Bekendtgørelse om provstiudvalgskassernes budget, regnskab og revision m.v.",
    "documentTypeId": "60",
    "isSagsforlobPeriodValid": false,
    "shortName": "BEK nr 211 af 06/04/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om provstiudvalgskassernes  \r\n\r\n budget, regnskab og revision m.v. </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 17 d, stk. 4 og stk. 6, i lov om folkekirkens økonomi, jf.  \r\n\r\n lovbekendtgørelse nr. 537 af 24. juni 1997, fastsættes: </P>  \r\n\r\n<P> <I>Budget og ligningsbeløb</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1 . </B> Provstiudvalget udarbejder årligt budget for  \r\n\r\n provstiudvalgets indtægter og udgifter for det kommende regnskabsår.  \r\n\r\n Budgettet skal være udarbejdet inden den 1. juni. </P>  \r\n\r\n<P CLASS=STK> <I>Stk. 2 . </I> På budgetsamrådet er provstiudvalget  \r\n\r\n forpligtet til at orientere menighedsrådene i kommunen om budgettet for  \r\n\r\n provstiudvalgskassen. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 . </B> Provstiudvalget fastsætter ligningsbeløbet for  \r\n\r\n provstiudvalgskassen senest den 1. september. Hvis provstiet omfatter flere  \r\n\r\n kommuner eller dele af flere kommuner, træffer provstiudvalget inden den i 1.  \r\n\r\n pkt. nævnte frist beslutning om ligningsbeløbets fordeling mellem kommunerne.  \r\n\r\n</P>  \r\n\r\n<P CLASS=STK> <I>Stk. 2 . </I> Provstiudvalget giver senest den 15. september  \r\n\r\n kommunalbestyrelsen meddelelse om ligningsbeløbets størrelse. </P>  \r\n\r\n<P> <I>Regnskab</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Inden den 1. marts efter regnskabsårets udløb  \r\n\r\n aflægger provstiudvalget regnskab for provstiudvalgskassen. </P>  \r\n\r\n<P CLASS=STK> <I>Stk. 2. </I> Regnskabet udarbejdes under hensyntagen til  \r\n\r\n tilgodehavender, forudbetalte og skyldige beløb m.v., således at regnskabet  \r\n\r\n giver et retvisende billede af indtægter og udgifter i det pågældende år samt  \r\n\r\n af aktiver og passiver ved årets udløb. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4 . </B> Inden den 15. marts efter regnskabsårets udløb  \r\n\r\n sender provstiudvalget i underskrevet stand 1 eksemplar af regnskabet til  \r\n\r\n stiftsøvrigheden og 3 eksemplarer med bilag til revisor. </P>  \r\n\r\n<P> <I>Revision og stiftsøvrighedens godkendelse af regnskab</I>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Revisor foretager revisionen og udarbejder  \r\n\r\n revisionsprotokol. </P>  \r\n\r\n<P CLASS=STK> <I>Stk. 2. </I> Ved revisionen efterprøves, om regnskabet er  \r\n\r\n rigtigt, om de dispositioner, der er omfattet af regnskabsaflæggelsen, er i  \r\n\r\n overensstemmelse med meddelte bevillinger, love og andre forskrifter samt med  \r\n\r\n indgåede aftaler og sædvanlig praksis. Endvidere foretages en vurdering af,  \r\n\r\n hvorvidt der er taget skyldige økonomiske hensyn ved forvaltningen af kassens  \r\n\r\n midler og ved driften af de aktiviteter, der er omfattet af regnskabet. </P>  \r\n\r\n<P CLASS=STK> <I>Stk. 3. </I> Provstiudvalget er forpligtet til at give  \r\n\r\n revisor de oplysninger, som må anses af betydning for bedømmelsen af  \r\n\r\n regnskabet for provstiudvalgskassen. Revisor har adgang til at gennemgå  \r\n\r\n provstiudvalgskassens regnskabsmateriale og til at få de oplysninger og den  \r\n\r\n bistand, som revisor finder af betydning for hvervet. </P>  \r\n\r\n<P CLASS=STK> <I>Stk. 4 . </I> Senest den 1. oktober efter regnskabsårets  \r\n\r\n udløb sender revisor 2 eksemplarer af det påtegnede regnskab med  \r\n\r\n revisionsprotokol til provstiudvalget. Samtidig sendes 1 eksemplar af  \r\n\r\n revisionsprotokollen til stiftsøvrigheden. </P>  \r\n\r\n<P CLASS=STK> <I>Stk. 5. </I> Når provstiudvalget har modtaget det reviderede  \r\n\r\n regnskab og revisionsprotokol, behandles regnskabet på et provstiudvalgsmøde  \r\n\r\n og forsynes med provstiudvalgets eventuelle bemærkninger. Det reviderede  \r\n\r\n regnskab underskrives af formanden for provstiudvalget og forsynes med dato.  \r\n\r\n</P>  \r\n\r\n<P CLASS=STK> <I>Stk. 6. </I> Provstiudvalget sender senest den 1. november  \r\n\r\n efter regnskabsårets udløb 2 eksemplarer af det reviderede og underskrevne  \r\n\r\n regnskab med revisionsprotokol til stiftsøvrigheden. Stiftsøvrigheden kan  \r\n\r\n dispensere fra denne frist. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6 . </B> Senest den 1. december efter regnskabsårets  \r\n\r\n udløb meddeler stiftsøvrigheden decision af regnskabet under hensyn til  \r\n\r\n revisors antegnelser og provstiudvalgets bemærkninger hertil. </P>  \r\n\r\n<P CLASS=STK> <I>Stk. 2. </I> Efter stiftsøvrighedens godkendelse  \r\n\r\n tilbagesendes 1 eksemplar af regnskabet til provstiudvalget, mens  \r\n\r\n stiftsøvrigheden beholder det andet eksemplar. </P>  \r\n\r\n<P> <I>Revisor</I>  </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Til varetagelse af den løbende revision af  \r\n\r\n provstiudvalgskasserne ansætter Kirkeministeriet et antal faguddannede  \r\n\r\n revisorer. Udgiften hertil finansieres af fællesfonden. </P>  \r\n\r\n<P> <I>Budget- og regnskabsmæssige forskrifter m.v.</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Provstiudvalgenes budget- og regnskabsmæssige  \r\n\r\n registreringer vedrørende provstiudvalgskassen føres i  \r\n\r\n &#187;Provstiudvalgenes Økonomisystem&#171; og foretages i henhold til  \r\n\r\n &#187;Konteringsvejledning for Provstiudvalgskassernes Økonomisystem med  \r\n\r\n tilhørende Kontoplan&#171; samt andre forskrifter og brugervejledninger m.v.,  \r\n\r\n der er fastsat eller godkendt af Kirkeministeriet og udsendt til  \r\n\r\n provstiudvalgene. </P>  \r\n\r\n<P> <I>Ikræfttrædelsesbestemmelse</I>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Bekendtgørelsen træder i kraft den 17. april  \r\n\r\n 1998. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 6. april 1998 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Margrethe Vestager </P>  \r\n\r\n<P CLASS=MINISTER ALIGN=RIGHT>/Carsten Dalsgaard Jørgensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/04/1998"
        },
        {
            "displayName": "Accession",
            "displayValue": "B19980021105"
        },
        {
            "displayName": "Entydig dokumentidentifikation",
            "displayValue": "CM046917"
        },
        {
            "displayName": "Dato for førstegangsindlæggelse",
            "displayValue": "26/05/1998"
        },
        {
            "displayName": "Dato for indlæggelse",
            "displayValue": "25/06/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "211"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "06/04/1998"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kirkemin., j.nr. 080-12/97"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}