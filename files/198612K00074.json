{
    "id": 112931,
    "title": "1986 LSF 74   FORSLAG TIL LOV OM NEDSÆTTELSE AF EN KOMMISSION TIL BEDØMMELSE AF ETISKE,   TEKNISKE OG JURIDISKE SPØRGSMÅL I FORBINDELSE MED ANVENDELSE AF MODERNE   MEDICINSK TEKNOLOGI ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 74",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 74 </P>  \r\n\r\n<P></P>  \r\n\r\n<P>Forslag til Lov om nedsættelse af en kommission til bedømmelse af etiske,  \r\n\r\n tekniske og juridiske spørgsmål i forbindelse med anvendelse af moderne  \r\n\r\n medicinsk teknologi </P>  \r\n\r\n<P></P>  \r\n\r\n<P>Fremsat af Helle Degn (S) Hanne Andersen (S) Dorte Bennedsen (S) Ole  \r\n\r\n Espersen (S) Jytte Hilden (S) Korneliusen (S) Tove Lindbo Larsen (S) </P>  \r\n\r\n<P></P>  \r\n\r\n<P>den 11. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Der nedsættes en kommission til at bedømme etiske, tekniske og </P>  \r\n\r\n<P>juridiske spørgsmål i forbindelse med anvendelsen af moderne </P>  \r\n\r\n<P>medicinsk teknologi. </P>  \r\n\r\n<P>Stk. 2. Kommissionen skal igennem udarbejdelse og offentliggørelse af </P>  \r\n\r\n<P>en eller flere betænkninger, bedømme principperne for en </P>  \r\n\r\n<P>regulering af patienters og forsøgspersoners retsstilling. </P>  \r\n\r\n<P>Kommissionen skal ligeledes bedømme introduktion og anvendelse af </P>  \r\n\r\n<P>nye behandlingsmetoder og ny undersøgelsesteknik, der kan rejse </P>  \r\n\r\n<P>etiske spørgsmål, samt bidrage til en offentlig diskussion om den </P>  \r\n\r\n<P>ressourcemæssige prioritering mellem forskellige behandlings- og </P>  \r\n\r\n<P>undersøgelsestilbud (cost-benefit-overvejelser). Indledningsvis </P>  \r\n\r\n<P>skal kommissionen fremsætte forslag til principper for regulering </P>  \r\n\r\n<P>af: </P>  \r\n\r\n<P>a) videnskabelige forsøg med mennesker og menneskelige sæd- og </P>  \r\n\r\n<P>ægceller, embryoner og fostre, herunder også spørgsmålet om straf- </P>  \r\n\r\n<P>og erstatningsansvar i forbindelse hermed, </P>  \r\n\r\n<P>b) andre spørgsmål vedrørende brug, herunder i behandlingsmæssigt </P>  \r\n\r\n<P>øjemed, af menneskelige æg, kønsceller, embryoner og fostre, </P>  \r\n\r\n<P>c) anden anvendelse af behandlingsmetoder og undersøgelsesteknik, som </P>  \r\n\r\n<P>gør brug af moderne gen- og vækstteknologi, </P>  \r\n\r\n<P>d) indsamling, lagring og anvendelse af oplysninger om arvelige </P>  \r\n\r\n<P>sygdomme hos enkeltpersoner såvel som grupper, hvor oplysningerne </P>  \r\n\r\n<P>kan rejse etiske og juridiske spørgsmål, </P>  \r\n\r\n<P>e) anden anvendelse af nye medicinske teknologier i forebyggende </P>  \r\n\r\n<P>øjemed, </P>  \r\n\r\n<P>f) retsstillingen for børn, forældre og donorer ved anvendelse af </P>  \r\n\r\n<P>kunstig befrugtning, herunder brug af nedfrosne menneskelige æg, </P>  \r\n\r\n<P>sæd og befrugtede æg, </P>  \r\n\r\n<P>g) anvendelse af teknologi og medicin ved livets afslutning, herunder </P>  \r\n\r\n<P>spørgsmålet om afbrydelse af udsigtsløs behandling, h) den </P>  \r\n\r\n<P>styrings- og/ eller rådgivningsmæssige indsats til efterfølgelse </P>  \r\n\r\n<P>af kommissionens arbejde, herunder også spørgsmålet om en </P>  \r\n\r\n<P>høringsforpligtelse angående etiske og juridiske spørgsmål, </P>  \r\n\r\n<P>registrerings- og sanktionsordninger. </P>  \r\n\r\n<P>Stk. 3. Kommissionen kan inddrage andre emner med tilknytning til </P>  \r\n\r\n<P>anvendelsen af moderne medicinsk teknologi i sit arbejde. </P>  \r\n\r\n<P>Stk. 4. Kommissionen kan fremkomme med forslag til eventuel </P>  \r\n\r\n<P>lovgivning over for den minister, hvorunder det pågældende </P>  \r\n\r\n<P>anliggende hører. Kommissionen skal i sit arbejde i videst muligt </P>  \r\n\r\n<P>omfang tilstræbe at fremkomme med forslag til en enhedsregulering. </P>  \r\n\r\n<P>§ 2. Kommissionen, der nedsættes af indenrigsministeren, skal bestå </P>  \r\n\r\n<P>af 17 medlemmer, der beskikkes af indenrigsministeren efter </P>  \r\n\r\n<P>godkendelse af et af Folketinget nedsat udvalg for en periode af </P>  \r\n\r\n<P>foreløbig 31/2 år. Medlemmer af Folketinget, en kommunalbestyrelse </P>  \r\n\r\n<P>eller et amtsråd kan ikke være medlem af kommissionen. </P>  \r\n\r\n<P>Stk. 2. Til kommissionen udpeges 8 medlemmer, der har særlig </P>  \r\n\r\n<P>sagkundskab inden for et eller flere af følgende områder: </P>  \r\n\r\n<P>psykologi, biologi, almen lægepraksis, medicinsk forskning, syge- </P>  \r\n\r\n<P>og sundhedspleje, bio-medicinsk industri, socialpædagogik, </P>  \r\n\r\n<P>filosofi og etik samt mindst et medlem med særlig sagkundskab </P>  \r\n\r\n<P>vedrørende de juridiske spørgsmål, der indgår i kommissionens </P>  \r\n\r\n<P>arbejde. </P>  \r\n\r\n<P>Stk. 3. Til kommissionen udpeges endvidere 8 personer bl.a. med </P>  \r\n\r\n<P>kendskab til og indsigt i den bredere samfundsdebat, adoptions-, </P>  \r\n\r\n<P>ungdoms- og kvindeorganisationernes synspunkter. </P>  \r\n\r\n<P>Stk. 4. Indenrigsministeren udpeger efter indstilling fra det i stk. </P>  \r\n\r\n<P>1 nævnte udvalg endelig en formand, som har bred indsigt i de </P>  \r\n\r\n<P>spørgsmål, kommissionen skal bedømme, og som nyder almindelig </P>  \r\n\r\n<P>respekt i kraft af sin integritet og upartiskhed. </P>  \r\n\r\n<P>Stk. 5. Ved udpegningen af kommissionens medlemmer skal der være </P>  \r\n\r\n<P>ligelig repræsentation af kvinder og mænd, både for så vidt angår </P>  \r\n\r\n<P>de i stk. 2 og de i stk. 3 nævnte medlemmer. </P>  \r\n\r\n<P>§ 3. Kommissionen fastsætter selv sin forretningsorden. </P>  \r\n\r\n<P>Stk. 2. Kommissionens møder er offentlige, medmindre kommissionen i </P>  \r\n\r\n<P>enkelte tilfælde beslutter andet. </P>  \r\n\r\n<P>Stk. 3. Kommissionen skal løbende informere offentligheden om sit </P>  \r\n\r\n<P>arbejde og tager jævnligt initiativ til afholdelse af offentlige </P>  \r\n\r\n<P>høringer. Kommissionen kan nedsætte arbejdsgrupper til udredning </P>  \r\n\r\n<P>af specifikke spørgsmål og kan i denne forbindelse tilforordne </P>  \r\n\r\n<P>særligt sagkyndige personer. </P>  \r\n\r\n<P>§ 4. Kommissionens medlemmer kan ikke pålægges tavshedspligt med </P>  \r\n\r\n<P>hensyn til oplysninger, de erhverver i forbindelse med </P>  \r\n\r\n<P>kommissionens arbejde, bortset fra oplysninger, der vedrører </P>  \r\n\r\n<P>enkeltpersoners forhold, samt oplysninger modtaget i forbindelse </P>  \r\n\r\n<P>med lukket møde, jf. § 3, stk. 2. </P>  \r\n\r\n<P>§ 5. Til kommissionen knyttes et sekretariat, hvis ansatte antages og </P>  \r\n\r\n<P>afskediges af indenrigsministeren efter indstilling fra </P>  \r\n\r\n<P>kommissionen. I sekretariatet ansættes bl.a. en </P>  \r\n\r\n<P>informationsmedarbejder. </P>  \r\n\r\n<P>§ 6. De nødvendige midler til kommissionens virksomhed bevilges på de </P>  \r\n\r\n<P>årlige finanslove. </P>  \r\n\r\n<P>§ 7. Kommissionen aflægger mindst en gang om året en beretning til </P>  \r\n\r\n<P>Folketinget om de spørgsmål, den arbejder med. </P>  \r\n\r\n<P>Stk. 2. Det i § 2 nævnte udvalg kan anmode kommissionen om at </P>  \r\n\r\n<P>udarbejde redegørelser og foretage undersøgelser vedrørende </P>  \r\n\r\n<P>principielle emner. </P>  \r\n\r\n<P>§ 8. I tiden indtil anden lovgivning træder i kraft, er det på </P>  \r\n\r\n<P>offentlige sygehuse og andre offentligt finansierede og regulerede </P>  \r\n\r\n<P>klinikker tilladt, med de berørte parters samtykke, at udtage </P>  \r\n\r\n<P>menneskelige æg, befrugte og tilbageføre (implantere) disse i den </P>  \r\n\r\n<P>kvinde, hvorfra ægget er udtaget, med henblik på fremkaldelse af </P>  \r\n\r\n<P>en graviditet. Tilbageføringen af det befrugtede æg skal være </P>  \r\n\r\n<P>tilendebragt senest 14 dage efter befrugtningen. </P>  \r\n\r\n<P>Stk. 2. I tiden indtil anden lovgivning træder i kraft, er det ikke </P>  \r\n\r\n<P>tilladt at gøre indgreb i fosterets arvemasse. Det er ej heller </P>  \r\n\r\n<P>tilladt at foretage indgreb i menneskelige sæd- og ægceller eller </P>  \r\n\r\n<P>embryoner og fostre i forsknings- og behandlingsmæssigt øjemed, </P>  \r\n\r\n<P>når bortses fra de indgreb, der følger af behandlingsmæssige </P>  \r\n\r\n<P>tiltag over for moderen, akutte livsreddende behandlingsmæssige </P>  \r\n\r\n<P>tiltag over for fosteret, abortlovgivningen, i Danmark etablerede </P>  \r\n\r\n<P>fosterdiagnostiske undersøgelsesmetoder, nedfrysning af mandlige </P>  \r\n\r\n<P>sædceller, selve udtagelses- og indsættelsesproceduren samt </P>  \r\n\r\n<P>sikringen af det befrugtede ægs normale udviklingsproces, indtil </P>  \r\n\r\n<P>indsættelse af ægget i kvinden kan eller skal finde sted. </P>  \r\n\r\n<P>Overskydende æg skal destrueres. </P>  \r\n\r\n<P>Stk. 3. De i stk. 1 tilladte indgreb kan kun foretages på grundlag af </P>  \r\n\r\n<P>en forudgående tilladelse. Denne tilladelse, som kan angå en serie </P>  \r\n\r\n<P>indgreb, tildeles på grundlag af et af kommissionen godkendt </P>  \r\n\r\n<P>regelsæt. Indenrigsministeren træffer afgørelse om, hvorvidt </P>  \r\n\r\n<P>betingelserne for en tilladelse er til stede. Kopi af de af </P>  \r\n\r\n<P>indenrigsministeren trufne afgørelser tilstilles kommissionen til </P>  \r\n\r\n<P>underretning, således at kommissionen løbende er i stand til at </P>  \r\n\r\n<P>følge udviklingen og omfanget af den i stk. 1 nævnte virksomhed </P>  \r\n\r\n<P>samt tage initiativ til en ændring af det gældende regelsæt. </P>  \r\n\r\n<P>§ 9. Med bøde eller hæfte straffes den, der overtræder § 8, stk. 2, </P>  \r\n\r\n<P>samt den, der iværksætter et indgreb uden forudgående tilladelse, </P>  \r\n\r\n<P>jf. § 8, stk. 3. </P>  \r\n\r\n<P>§ 10. Loven træder i kraft den 1. oktober 1987. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>Lovforslaget, som er en udbygning og revision af det i folketingsåret </P>  \r\n\r\n<P>1985-86 af Helle Degn (S) m.fl. fremsatte forslag til lov om </P>  \r\n\r\n<P>nedsættelse af en kommission til bedømmelse af etiske, tekniske og </P>  \r\n\r\n<P>juridiske spørgsmål i forbindelse med anvendelse af moderne </P>  \r\n\r\n<P>medicinsk teknologi (se Folketingstidende 1985-86, tillæg A sp. </P>  \r\n\r\n<P>2319 og forhandlingerne sp. 3172 og 3155) (L 93), søger at tage </P>  \r\n\r\n<P>højde for de bemærkninger, som er blevet fremsat fra forskellige </P>  \r\n\r\n<P>partiers side under behandlingen af dette lovforslag samt af det i </P>  \r\n\r\n<P>folketingsåret 1985-86 af indenrigsministeren fremsatte forslag </P>  \r\n\r\n<P>til lov om oprettelse af et etisk råd og regulering af visse </P>  \r\n\r\n<P>bio-medicinske forsøg (se Folketingstidende 1985-86, tillæg A sp. </P>  \r\n\r\n<P>2279 og forhandlingerne sp. 3026 og 3554) (L 91) i det af </P>  \r\n\r\n<P>Folketinget nedsatte ad hoc-udvalg, udvalget vedrørende et etisk </P>  \r\n\r\n<P>råd m.v., og skulle som sådant være egnet til at danne grundlag </P>  \r\n\r\n<P>for et kompromis mellem de forskellige standpunkter. </P>  \r\n\r\n<P>Kommissionen må sikres størst mulig uafhængighed af den til enhver </P>  \r\n\r\n<P>tid siddende regerings standpunkter, da der er tale om spørgsmål </P>  \r\n\r\n<P>af almen og moralsk karakter, som ikke umiddelbart bør ses i et </P>  \r\n\r\n<P>partipolitisk lys. Derfor er en række af bestemmelserne (især § 2, </P>  \r\n\r\n<P>§ 3, § 4 og § 6) opbygget i overensstemmelse med den model, som </P>  \r\n\r\n<P>Folketinget valgte i forbindelse med vedtagelsen af lov om et </P>  \r\n\r\n<P>teknologinævn (lov nr. 272 af 6. juni 1985). </P>  \r\n\r\n<P>Endvidere er det væsentligt, at den foreslåede kommission får en så </P>  \r\n\r\n<P>alsidig sammensætning som muligt, således at der fra begyndelsen </P>  \r\n\r\n<P>vil være skabt grundlag for en bred folkelig og politisk opbakning </P>  \r\n\r\n<P>bag de forslag, som kommissionen skal fremkomme med. </P>  \r\n\r\n<P>BEMÆRKNINGER TIL LOVFORSLAGETS ENKELTE BESTEMMELSER </P>  \r\n\r\n<P>Til § 1 </P>  \r\n\r\n<P>I § 1, stk. 2, omtales kommissionens langsigtede arbejdsområde, </P>  \r\n\r\n<P>nemlig en generel styrkelse af patienters og forsøgspersoners </P>  \r\n\r\n<P>retsstilling i lyset af fremkomsten af nye behandlingsmetoder og </P>  \r\n\r\n<P>den nødvendige samfundsmæssige prioritering mellem forskellige </P>  \r\n\r\n<P>(omkostningskrævende) behandlingstilbud. De i litra a til g </P>  \r\n\r\n<P>omtalte spørgsmål er udtryk for, at forslagsstillerne finder, at </P>  \r\n\r\n<P>disse spørgsmål i første omgang bør vies særlig opmærksomhed på </P>  \r\n\r\n<P>grund af deres påtrængende karakter. Flere af de nævnte spørgsmål </P>  \r\n\r\n<P>forudsætter, at kommissionen koordinerer sin virksomhed med </P>  \r\n\r\n<P>igangværende udredningsarbejder af mere speciel karakter, f.eks. </P>  \r\n\r\n<P>overvejelserne om indførelse af et nyt dødskriterium i forbindelse </P>  \r\n\r\n<P>med transplantationer og overvejelserne om en </P>  \r\n\r\n<P>patientforsikringsordning. </P>  \r\n\r\n<P>Litra a betyder bl.a., at kommissionen nærmere skal overveje de </P>  \r\n\r\n<P>betingelser, hvorunder de nævnte forsøg kan foregå, herunder </P>  \r\n\r\n<P>fastlægge regler for straf- og erstatningsansvar for de personer </P>  \r\n\r\n<P>og organer, som tillader og gennemfører forsøgene. </P>  \r\n\r\n<P>Litra b omfatter bl.a. de regler, som skal gælde for brug af </P>  \r\n\r\n<P>legemsdele, sekreter m.v. (udvundet eller udtaget fra f.eks. </P>  \r\n\r\n<P>fosterhjerner) i patientbehandlingen. </P>  \r\n\r\n<P>Litra c angiver et område, hvor kommissionen navnlig bør bidrage til </P>  \r\n\r\n<P>en beskrivelse og offentlig debat om de forsøgs- og </P>  \r\n\r\n<P>behandlingsformer, som endnu ikke er fremkommet, men som med stor </P>  \r\n\r\n<P>sikkerhed kan ventes at fremkomme i de nærmeste år, og som ganske </P>  \r\n\r\n<P>givet vil rejse etiske og juridiske problemer. </P>  \r\n\r\n<P>Litra d og e tager sigte på indsamling af oplysninger om henholdsvis </P>  \r\n\r\n<P>fødte og (endnu) ikke fødte individer, herunder spørgsmålet om, </P>  \r\n\r\n<P>hvilke typer oplysninger der overhovedet bør registreres, og på </P>  \r\n\r\n<P>hvilken måde disse oplysninger bør opbevares. Endvidere skal </P>  \r\n\r\n<P>kommissionen overveje regler om brug af fosterdiagnostiske </P>  \r\n\r\n<P>metoder. </P>  \r\n\r\n<P>Litra f er det område, som hidtil har været mest berørt i den </P>  \r\n\r\n<P>offentlige debat. Her tænkes ikke blot på de problemer, som de </P>  \r\n\r\n<P>såkaldte surrogatmødre og anden brug af stedfortrædende mødre har </P>  \r\n\r\n<P>rejst, men også på de problemer af familie- og arveretlig </P>  \r\n\r\n<P>karakter, som anvendelsen af den moderne reproduktionsteknologi </P>  \r\n\r\n<P>vil rejse inden for en kort årrække. </P>  \r\n\r\n<P>Litra g omhandler bl.a. de juridiske og etiske problemer, som </P>  \r\n\r\n<P>afbrydelser af livsforlængende behandlinger eller livsforlængende </P>  \r\n\r\n<P>næringstilførsler til håbløst syge individer vil rejse. </P>  \r\n\r\n<P>Litra h indebærer, at kommissionen inden udløbet af den forudsete </P>  \r\n\r\n<P>funktionsperiode skal fremsætte forslag til videreførelsen af det </P>  \r\n\r\n<P>nødvendige udredningsarbejde samt forslag til oprettelse af </P>  \r\n\r\n<P>eventuelle organer, som skal forestå videreudviklingen og </P>  \r\n\r\n<P>administrationen af de af kommissionen fremsatte forslag til </P>  \r\n\r\n<P>reguleringer. </P>  \r\n\r\n<P>I § 1, stk. 4, gives der kommissionen adgang til at rette direkte </P>  \r\n\r\n<P>henvendelse til den minister, hvis område er særligt berørt af </P>  \r\n\r\n<P>kommissionens forslag, med henblik på en drøftelse af den mest </P>  \r\n\r\n<P>hensigtsmæssige fremgangsmåde samt eventuelle </P>  \r\n\r\n<P>lovgivningsinitiativer. Kommissionen bør dog til stadighed </P>  \r\n\r\n<P>tilstræbe en harmonisk og sammenhængende regulering, gerne samlet </P>  \r\n\r\n<P>i en lov om patienters og forsøgspersoners retsstilling. </P>  \r\n\r\n<P>TIL § 2 </P>  \r\n\r\n<P>Kommissionen nedsættes af indenrigsministeren og sikres den fornødne </P>  \r\n\r\n<P>uafhængighed gennem udpegelsesproceduren og det finansielle </P>  \r\n\r\n<P>grundlag. Udpegelsen af kommissionens medlemmer og formand sker </P>  \r\n\r\n<P>med tiltræden fra Folketinget (dvs. det kompetente </P>  \r\n\r\n<P>folketingsudvalg), hvilket indebærer, at ministeren ikke kan </P>  \r\n\r\n<P>udpege personer, som Folketinget har fundet uegnede. Et udvalg som </P>  \r\n\r\n<P>det i folketingsåret 1985-86 nedsatte ad hoc-udvalg, udvalget </P>  \r\n\r\n<P>vedrørende et etisk råd m.v., vil være et egnet forum for </P>  \r\n\r\n<P>Folketingets stillingtagen til og godkendelse af egnede kandidater </P>  \r\n\r\n<P>til kommissionsmedlemskab samt indstilling af formand. Såfremt </P>  \r\n\r\n<P>Folketinget ikke ønsker på ny at nedsætte det nævnte ad </P>  \r\n\r\n<P>hoc-udvalg, kan kommunaludvalget indtræde i dettes sted. </P>  \r\n\r\n<P>Den i § 2, stk. 2, nævnte sagkundskab bør så vidt muligt være </P>  \r\n\r\n<P>repræsenteret i sin helhed, hvilket indebærer, at op til to </P>  \r\n\r\n<P>medlemmer bør have indsigt i mindst to af de nævnte områder. </P>  \r\n\r\n<P>TIL § 3 </P>  \r\n\r\n<P>Som følge af den opgave, kommissionen efter lovforslaget pålægges, </P>  \r\n\r\n<P>bør kommissionens arbejde m.v. i videst muligt omfang være </P>  \r\n\r\n<P>tilgængeligt for den interesserede offentlighed. Kommissionen bør </P>  \r\n\r\n<P>selv tage initiativ til offentlig debat om emner, som kommissionen </P>  \r\n\r\n<P>finder af betydning for den demokratiske beslutningsproces og/ </P>  \r\n\r\n<P>eller i øvrigt mener vil være af interesse for befolkningen. </P>  \r\n\r\n<P>Kommissionen bør råde over de fornødne midler til denne omfattende </P>  \r\n\r\n<P>informations- og oplysningsvirksomhed, og kommissionen bør have </P>  \r\n\r\n<P>midler til at bede uafhængige personer om at udarbejde </P>  \r\n\r\n<P>publikationer i eget navn som led i den offentlige debat. Det kan </P>  \r\n\r\n<P>dog i enkelte tilfælde besluttes at afholde lukkede møder. </P>  \r\n\r\n<P>TIL § 4 </P>  \r\n\r\n<P>Det i § 4 nævnte forbud mod pålæg af en generel tavshedspligt berører </P>  \r\n\r\n<P>ikke de repræsentanter og andre personer, som indbydes til at </P>  \r\n\r\n<P>afgive udtalelser m.v. til kommissionen, og som er omfattet af en </P>  \r\n\r\n<P>lovbestemt tavshedspligt. </P>  \r\n\r\n<P>TIL § 5 </P>  \r\n\r\n<P>Den personalemæssige normering forudsættes fastlagt efter forhandling </P>  \r\n\r\n<P>med kommissionen. </P>  \r\n\r\n<P>TIL § 6 </P>  \r\n\r\n<P>Midlerne til kommissionens virksomhed forudsættes bevilget på de </P>  \r\n\r\n<P>årlige finanslove under § 13. Indenrigsministeriet. </P>  \r\n\r\n<P>TIL § 7 </P>  \r\n\r\n<P>Den i § 7, stk. 2, nævnte adgang for Folketinget til at overlade </P>  \r\n\r\n<P>kommissionen forskellige udredningsopgaver af principiel karakter </P>  \r\n\r\n<P>svarer til bestemmelsen i § 5, stk. 2, i den ovenfor nævnte lov om </P>  \r\n\r\n<P>et teknologinævn, jf. lov nr. 272 af 6. juni 1985. </P>  \r\n\r\n<P>TIL § 8 </P>  \r\n\r\n<P>De i § 8 nævnte bestemmelser tager sigte på at regulere de mest </P>  \r\n\r\n<P>presserende spørgsmål i forbindelse med anvendelse af moderne </P>  \r\n\r\n<P>medicinsk teknologi, indtil de af kommissionen udarbejdede </P>  \r\n\r\n<P>principper kan blive omsat til lovgivning. </P>  \r\n\r\n<P>§ 8 tillader fortsættelsen af den igangværende lægevidenskabelige </P>  \r\n\r\n<P>forsknings- og behandlingsvirksomhed vedrørende kunstig </P>  \r\n\r\n<P>befrugtning og afhjælpning af barnløshed. Denne virksomhed vil </P>  \r\n\r\n<P>imidlertid indtil videre kun kunne ske på offentlige sygehuse og </P>  \r\n\r\n<P>andre offentligt finansierede og regulerede klinikker og må kun </P>  \r\n\r\n<P>involvere indføring af befrugtede æg i den kvinde, som har </P>  \r\n\r\n<P>produceret de givne æg. Tiloversblevne æg skal destrueres, såfremt </P>  \r\n\r\n<P>de ikke kan anvendes til implantation under de i § 8 nævnte </P>  \r\n\r\n<P>betingelser. </P>  \r\n\r\n<P>I stk. 2, 1. pkt., forbydes indgreb af enhver art i fosterets </P>  \r\n\r\n<P>arvemasse, herunder de tilgrundliggende kønscellers indhold af </P>  \r\n\r\n<P>arvemasse. I stk. 2, 2. pkt., fastsættes, at alle øvrige indgreb i </P>  \r\n\r\n<P>kønsceller, embryoner, fostre m.v. som udgangspunkt indtil videre </P>  \r\n\r\n<P>ikke er tilladt, når bortses fra de i stk. 1 nævnte indgreb og de </P>  \r\n\r\n<P>situationer, hvor der foreligger hjemmel i lovgivningen eller </P>  \r\n\r\n<P>anden ligestillet hjemmel. § 8 indebærer, at de forbud, som var </P>  \r\n\r\n<P>indeholdt i det ovenfor omtalte af indenrigsministeren fremsatte </P>  \r\n\r\n<P>lovforslag, er videreført i nærværende lovforslag, om end </P>  \r\n\r\n<P>formuleringen og dermed anvendelsen er gjort klarere. Bestemmelsen </P>  \r\n\r\n<P>omfatter principielt både tilstande, som ud fra en biologisk </P>  \r\n\r\n<P>synsvinkel må betegnes som levende, og tilstande, som må betegnes </P>  \r\n\r\n<P>som døde, hvoraf følger, at det indtil videre ikke er tilladt at </P>  \r\n\r\n<P>anvende eller sælge f.eks. fostre fremkommet ved abort. </P>  \r\n\r\n<P>Bestemmelsen i stk. 2, 2. pkt., er ikke til hinder for, at der </P>  \r\n\r\n<P>foretages indgreb i fosteret, såfremt dette er nødvendiggjort af </P>  \r\n\r\n<P>et behandlingsmæssigt indgreb af hensyn til moderen, eller såfremt </P>  \r\n\r\n<P>der er tale om et led i behandlingen af selve fosteret af hensyn </P>  \r\n\r\n<P>til dettes overlevelse. Endvidere vil det fortsat være tilladt at </P>  \r\n\r\n<P>gøre brug af etablerede fosterdiagnostiske metoder (prænatal </P>  \r\n\r\n<P>diagnostik, moderkagebiopsier) med henblik på overvejelser om </P>  \r\n\r\n<P>abort, hvorved dog bør bemærkes, at kommissionen bl.a. vil få til </P>  \r\n\r\n<P>opgave at overveje brugen af prænatal diagnostik, herunder de </P>  \r\n\r\n<P>indikationer, der kan komme på tale som grundlag for en provokeret </P>  \r\n\r\n<P>abort. </P>  \r\n\r\n<P>Bestemmelsen i § 8, stk. 2, må ikke give anledning til </P>  \r\n\r\n<P>modsætningsslutninger, således at ikke-forbudte indgreb dermed er </P>  \r\n\r\n<P>tilladte. Ud over at legalitetsprincippet tilsiger, at der kræves </P>  \r\n\r\n<P>hjemmel til sådanne indgreb, er det i stk. 3 fastsat, at </P>  \r\n\r\n<P>kommissionen skal høres i ethvert tvivlstilfælde. </P>  \r\n\r\n<P>TIL § 9 </P>  \r\n\r\n<P>Det er ikke fundet fornødent at fastsætte strengere </P>  \r\n\r\n<P>sanktionsbestemmelser end bøde og hæfte, idet disse </P>  \r\n\r\n<P>sanktionsmuligheder må skønnes at være tilstrækkelige til at sikre </P>  \r\n\r\n<P>overholdelsen af anførte begrænsninger i den lægevidenskabelige </P>  \r\n\r\n<P>forsknings- og behandlingsvirksomhed. I øvrigt vil </P>  \r\n\r\n<P>ansvarsbestemmelserne i lov om sygeplejersker og i lægeloven efter </P>  \r\n\r\n<P>omstændighederne kunne finde anvendelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00074"
        },
        {
            "displayName": "Entydig dokumentidentifikation",
            "displayValue": "CL005420"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "74"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}