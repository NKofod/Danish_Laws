{
    "id": 42297,
    "title": "Kundgørelse for Forsvaret. Cirkulære om forsvarets forbindelser med udlændinge og danske myndigheder i udlandet samt rejser til udlandet.*) ",
    "documentTypeId": "140",
    "isSagsforlobPeriodValid": false,
    "shortName": "CIR nr 25405 af 01/07/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Kundgørelse for Forsvaret. Cirkulære om  \r\n\r\n forsvarets forbindelser med udlændinge og danske myndigheder i udlandet samt  \r\n\r\n rejser til udlandet.*) </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Indledning </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 1. </B> Formålet med bestemmelserne er at forhindre, at  \r\n\r\n den militære sikkerhed kompromitteres ved forbindelse med udlændinge. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Endvidere skal bestemmelserne sikre, at rejser  \r\n\r\n og besøg gennemføres i overensstemmelse med internationale regler og praksis,  \r\n\r\n og således at rejsen eller besøgets formål kan gennemføres i ønsket omfang.  \r\n\r\n</P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Bestemmelserne gælder for samtlige myndigheder,  \r\n\r\n institutioner mv. under Forsvarsministeriet. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 2. </B> Bestemmelserne indeholder procedurer og  \r\n\r\n foranstaltninger, der i fredstid skal iagttages ved </P>  \r\n\r\n<UL PLAIN>\r\n\r\n<LI>1) Udlændinges adgang til militære områder. </LI>  \r\n\r\n<LI>2) Udlændinges overværelse af eller deltagelse i militære aktiviteter  \r\n\r\n (øvelser, udvekslinger, konferencer, møder, idrætsarrangementer mv.). </LI>  \r\n\r\n<LI>3) Anden forbindelse mellem udlændinge og forsvarets personel. </LI>  \r\n\r\n<LI>4) Rejser til udlandet. </LI>  \r\n\r\n<LI>5) Officielle henvendelser til myndigheder i udlandet, herunder danske  \r\n\r\n repræsentationer. </LI>  \r\n\r\n</UL>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> For så vidt angår forsvarets forbindelse med  \r\n\r\n udlændinge omfatter disse bestemmelser følgende kategorier fra såvel  \r\n\r\n NATO-lande som øvrige lande: </P>  \r\n\r\n<UL PLAIN>\r\n\r\n<LI>1) Militært personel og civilt personel med militær tilknytning. </LI>  \r\n\r\n<LI>2) Militære attacheer mfl. </LI>  \r\n\r\n<LI>3) Øvrige officielle repræsentanter. </LI>  \r\n\r\n<LI>4) Civile firmaer og civilt personel. </LI>  \r\n\r\n</UL>  \r\n\r\n<P>Forsvarets forbindelser med udlændinge </P>  \r\n\r\n<P>Generelt </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 3. </B> Enhver chef (direktør, leder mfl.) er inden for  \r\n\r\n sit tjenesteområde ansvarlig for, at udlændinges adgang til militære områder  \r\n\r\n og aktiviteter samt klassificerede informationer gennemføres og kontrolleres  \r\n\r\n i overensstemmelse med disse bestemmelser. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Ved enhver forbindelse (tjenstlig eller privat)  \r\n\r\n med udlændinge er den enkelte medarbejder over for chefen ansvarlig for, at  \r\n\r\n disse bestemmelser overholdes. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 4. </B> Alt personel i forsvaret er under alle forhold  \r\n\r\n underkastet tavshedspligt vedrørende tjenstlige forhold. Ved enhver privat  \r\n\r\n forbindelse med udlændinge må personellet kun omtale eller videregive  \r\n\r\n informationer, der er alment tilgængelige. Udfritning om tjenstlige og  \r\n\r\n klassificerede informationer skal snarest rapporteres til chefen eller  \r\n\r\n sikkerhedsofficeren. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Det påhviler personel i forsvaret at  \r\n\r\n rapportere, såfremt tjenstlige og/eller klassificerede informationer vurderes  \r\n\r\n kendt af uvedkommende. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Det påhviler endvidere personel med adgang til  \r\n\r\n klassificerede informationer at rapportere, såfremt dette føler sig bragt i  \r\n\r\n afhængighedsforhold af udlændinge. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 5. </B> Udlændinge må kun meddeles adgang til militære  \r\n\r\n områder, når forudsætningerne i disse bestemmelser er opfyldt. Særlige  \r\n\r\n forholdsregler ved udlændinges adgang til beskyttede områder skal fremgå af  \r\n\r\n den lokale sikkerhedsinstruks. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 6. </B> Ved uanmeldt ankomst i fredstid til militære  \r\n\r\n områder af udenlandsk personel, fx nødlanding af luftfartøjer, er den lokale  \r\n\r\n militære myndighed ansvarlig for iværksættelse af fornødne  \r\n\r\n sikkerhedsforanstaltninger samt rapportering om hændelsen ad kommandovejen  \r\n\r\n til Forsvarsministeriet og relevante sikkerhedsmyndigheder. </P>  \r\n\r\n<P>NATO-Lande </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 7. </B> Tjenstlige aktiviteter med dansk og udenlandsk  \r\n\r\n deltagelse (NATO-, bilaterale eller nationale aktiviteter) skal godkendes af  \r\n\r\n Forsvarsministeriet, normalt gennem generelle godkendelser (fx af  \r\n\r\n Forsvarskommandoens årsprogrammer for øvelsesvirksomhed,  \r\n\r\n Forsvarskommando-bestemmelser, direktiver mv.). </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Godkendelse indebærer, at de besøg, herunder  \r\n\r\n adgang til militære områder, rekognosceringer mv., der er nødvendige for  \r\n\r\n planlægning og gennemførelse af aktiviteten, kan gennemføres uden yderligere  \r\n\r\n tilladelse. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Godkendelse indebærer tillige en accept af  \r\n\r\n danske enheders eller dansk personels deltagelse i tilsvarende aktiviteter i  \r\n\r\n NATO-lande. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Sådanne aktiviteter skal desuden ske i  \r\n\r\n overensstemmelse med </P>  \r\n\r\n<UL PLAIN>\r\n\r\n<LI>1) diplomatisk godkendelse og/eller </LI>  \r\n\r\n<LI>2) særlig bilateral aftale og/eller </LI>  \r\n\r\n<LI>3) pågældende stats særlige bestemmelser og/eller </LI>  \r\n\r\n<LI>4) aftaler, direktiver eller operationsordrer for gensidigt godkendte  \r\n\r\n fællesøvelser. </LI>  \r\n\r\n</UL>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 5. </I> Det skal tilsikres, at enheder, der måtte  \r\n\r\n deltage i omhandlede aktiviteter, er bekendt med indholdet af disse  \r\n\r\n godkendelser, aftaler etc. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 8. </B> Såfremt udenlandsk personel i forbindelse med  \r\n\r\n godkendte aktiviteter i Danmark, fx møder, skal have indsigt i informationer,  \r\n\r\n der er klassificeret højere end TIL TJENESTEBRUG/NATO RESTRICTED, skal der  \r\n\r\n foreligge dokumentation for sikkerhedsgodkendelse for hver enkelt deltager.  \r\n\r\n</P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Når militære enheder deltager i øvelser, som  \r\n\r\n gennemføres på grundlag af særlige øvelsesdokumenter, kræves dog ikke  \r\n\r\n individuelle sikkerhedscertifikater eller lignende. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 9. </B> Forud for gennemførelse af aktiviteter, som  \r\n\r\n medfører, at NATO-personel skal have adgang til militære områder, og hvor  \r\n\r\n aktiviteten ikke forud er godkendt af Forsvarsministeriet, skal myndigheder  \r\n\r\n under Forsvarskommandomandoen og Hjemmeværnskommandoen ad kommandovejen  \r\n\r\n fremsende ansøgning herom til Forsvarsministeriet. Andre myndigheder,  \r\n\r\n institutioner mfl. fremsender ansøgning til Forsvarsministeriet. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk.2. </I> Tilladelse til rutinemæssige tjenstlige besøg af  \r\n\r\n personel fra NATO-lande (herunder personel fra Office of Defence  \r\n\r\n Cooperation), fx i forbindelse med møder, kan dog gives af Forsvarschefen  \r\n\r\n samt chefer/direktører for myndigheder mv. direkte underlagt  \r\n\r\n Forsvarsministeriet, jf. dog §§ 8, 10 og 11. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 10. </B> De militære attacheer, der er akkrediterede  \r\n\r\n Danmark, må - bortset fra de i § 7 nævnte tilfælde - kun meddeles adgang til  \r\n\r\n militære områder med Forsvarsministeriets tilladelse i hvert enkelt tilfælde.  \r\n\r\n Forsvarsministeriet fastsætter i så fald omfanget af de informationer, der må  \r\n\r\n meddeles attacheerne. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 11. </B> Personel fra herværende officielle  \r\n\r\n repræsentationer i øvrigt og personel fra civile firmaer må kun meddeles  \r\n\r\n adgang til militære områder, såfremt der via diplomatiske kanaler foreligger  \r\n\r\n anmeldelse, og denne er godkendt af Forsvarsministeriet. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 12. </B> Tjenstgørende personel kan med chefens  \r\n\r\n tilladelse i hvert enkelt tilfælde modtage privat besøg på militære områder  \r\n\r\n af personel fra NATO-lande. Sådanne besøg må kun omfatte adgang til områder,  \r\n\r\n der ikke er omfattet af egentlige sikkerhedsforanstaltninger, og de besøgende  \r\n\r\n må ikke meddeles klassificerede informationer. </P>  \r\n\r\n<P>Øvrige lande </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 13. </B> Militært og civilt personel fra øvrige lande må  \r\n\r\n kun meddeles adgang til militære områder med Forsvarsminiministeriets  \r\n\r\n tilladelse i hvert enkelt tilfælde, jf. dog §§ 14-15. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 14. </B> I forbindelse med flådebesøg, landing med  \r\n\r\n militære luftfartøjer og militære venskabsbesøg kan det udenlandske personel,  \r\n\r\n når Forsvarsministeriets godkendelse af besøget foreligger, meddeles adgang  \r\n\r\n til militære områder i nødvendigt omfang. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Medmindre der foreligger særlig bemyndigelse,  \r\n\r\n må det udenlandske personel kun meddeles informationer, der er alment  \r\n\r\n tilgængelige, og som er nødvendige for besøgets gennemførelse. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 15. </B> I forbindelse med fælles aktiviteter med andre  \r\n\r\n lande i Norden (FN- og idrætsaktiviteter, venskabsbesøg, samarbejdsaftaler  \r\n\r\n m.m.), der er godkendt af Forsvarsministeriet gennem generelle godkendelser  \r\n\r\n (fx årsprogram, Forsvarskommandobestemmelser, direktiver mv.), indebærer  \r\n\r\n godkendelse tillige, at de besøg, herunder adgang til militære områder,  \r\n\r\n rekognosceringer mv., der er nødvendige for planlægning og gennemførelse af  \r\n\r\n aktiviteten, kan gennemføres uden yderligere tilladelse. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Godkendelse indebærer tillige en accept af  \r\n\r\n danske enheders eller dansk personels deltagelse i tilsvarende aktiviteter i  \r\n\r\n lande i Norden. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Sådanne aktiviteter skal desuden ske i  \r\n\r\n overensstemmelse med </P>  \r\n\r\n<UL PLAIN>\r\n\r\n<LI>1) diplomatisk godkendelse og/eller </LI>  \r\n\r\n<LI>2) særlig bilateral aftale og/eller </LI>  \r\n\r\n<LI>3) pågældende stats særlige bestemmelser og/eller </LI>  \r\n\r\n<LI>4) aftaler, direktiver eller operationsordrer for gensidigt godkendte  \r\n\r\n fællesøvelser. </LI>  \r\n\r\n</UL>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Det skal tilsikres, at enheder, der måtte  \r\n\r\n deltage i omhandlede aktiviteter, er bekendt med indholdet af disse  \r\n\r\n godkendelser, aftaler etc. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 16. </B> Forsvarsministeriet meddeler tilladelse til, at  \r\n\r\n observatører, herunder presse, fra øvrige lande - efter fremsat anmodning via  \r\n\r\n diplomatiske kanaler - overværer øvelser på dansk territorium. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Forsvarsministeriet fastsætter i hvert enkelt  \r\n\r\n tilfælde omfanget af de informationer, der må meddeles, samt retningslinier  \r\n\r\n for ledsagere. </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 17. </B> De militære attacheer, der er akkrediterede  \r\n\r\n Danmark, må - bortset fra de i § 15 nævnte tilfælde - kun meddeles adgang til  \r\n\r\n militære områder med Forsvarsministeriets tilladelse i hvert enkelt tilfælde.  \r\n\r\n</P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Med mindre særlig bemyndigelse foreligger, må  \r\n\r\n disse attacheer kun meddeles informationer, som er alment tilgængelige, og  \r\n\r\n som er frigivet med henblik på offentliggørelse. </P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 18. </B> Personel fra herværende officielle  \r\n\r\n repræsentationer i øvrigt samt personel fra civile firmaer må kun meddeles  \r\n\r\n adgang til militære områder, såfremt der via diplomatiske kanaler foreligger  \r\n\r\n anmeldelse, og denne er godkendt af Forsvarsministeriet. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Forsvarsministeriet fastsætter i hvert enkelt  \r\n\r\n tilfælde (sag, projekt mv.) omfanget af de informationer, der må meddeles.  \r\n\r\n</P>  \r\n\r\n</DIV>  \r\n\r\n<A NAME=\"P19\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 19. </B> Tjenstgørende personel kan undtagelsesvis og  \r\n\r\n med chefens tilladelse i hvert enkelt tilfælde modtage privat besøg på  \r\n\r\n militære områder af personel fra øvrige lande. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Sådanne besøg må kun opfatte adgang til  \r\n\r\n områder, der ikke er omfattet af egentlige sikkerhedsforanstaltninger, og de  \r\n\r\n besøgende må kun meddeles informationer, der er alment tilgængelige. </P>  \r\n\r\n<P>Rejser til udlandet </P>  \r\n\r\n<P>Generelt </P>  \r\n\r\n</DIV>  \r\n\r\n<A NAME=\"P20\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 20. </B> Enhver, der agter at foretage en ikke-tjenstlig  \r\n\r\n rejse af over 24 timers varighed til udlandet eller til Grønland, skal  \r\n\r\n underrette tjenestestedet inden rejsen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> De nærmere bestemmelser for, hvilke lande der i  \r\n\r\n forbindelse med ikke-tjenstlige rejser skal ansøges om rejsetilladelse til og  \r\n\r\n retningslinier herfor, fastsættes af Forsvarskommandoen. </P>  \r\n\r\n</DIV>  \r\n\r\n<A NAME=\"P21\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 21. </B> Forsvarschefen, Chefen for Forsvarsstaben,  \r\n\r\n Chefen for Forsvarets Operative Styrker, Chefen for Hjemmeværnet, Chefen for  \r\n\r\n Forsvarets Efterretningstjeneste, Chefen for Hendes Majestæt Dronningens  \r\n\r\n Adjudantstab og Hendes Majestæt Dronningens Jagtkaptajn underretter  \r\n\r\n Forsvarsministeriet om ferie, herunder om rejser til udlandet i forbindelse  \r\n\r\n med ferie. </P>  \r\n\r\n</DIV>  \r\n\r\n<A NAME=\"P22\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 22. </B> Tjenesterejser, der foretages af  \r\n\r\n Forsvarschefen, Chefen for Forsvarsstaben, Chefen for Forsvarets Operative  \r\n\r\n Styrker og Chefen for Hjemmeværnet samt chefer for institutioner mv. direkte  \r\n\r\n under Forsvarsministeriet jf. Cirkulære af 1/7 1989 om forsvarets inddeling,  \r\n\r\n Kundgørelse for Forsvaret B 3-7, kan kun iværksættes efter  \r\n\r\n Forsvarsministeriets forudgående godkendelse, idet dog Chefen for Forsvarets  \r\n\r\n Operative Styrker ved rejse i egenskab af allieret chef og inden for dennes  \r\n\r\n ansvarsområde blot underretter Forsvarsministeriet. </P>  \r\n\r\n<P>Tjenesterejser til NATO-lande </P>  \r\n\r\n</DIV>  \r\n\r\n<A NAME=\"P23\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 23. </B> Myndigheder, institutioner mv. direkte under  \r\n\r\n Forsvarsministeriet kan iværksætte rejser til NATO-lande inden for rammerne  \r\n\r\n af foreliggende bevillinger. Antallet af tjenesterejser, deltagerantallet og  \r\n\r\n opholdets varighed bør dog begrænses mest muligt. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Meddelelse om en rejses iværksættelse skal  \r\n\r\n sendes til vedkommende danske forsvarsattache, i Belgien til DANATO. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Ved besøg i lande, hvor der ikke er dansk  \r\n\r\n forsvarsattache, underrettes den danske ambassade i vedkommende land, såfremt  \r\n\r\n det drejer sig om mere betydningsfulde besøg, eller ambassadens medvirken ved  \r\n\r\n besøget eventuelt kan blive aktuelt. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Forsvarskommandoen, Hjemmeværnskommandoen og de  \r\n\r\n direkte under Forsvarsministeriet hørende myndigheder, institutioner mv.  \r\n\r\n fastsætter for de herunder hørende myndigheder, tjenestesteder mfl. de  \r\n\r\n nærmere retningslinier for iværksættelse af tjenesterejser til udlandet,  \r\n\r\n herunder hvilke underlagte myndigheder eller tjenestesteder der kan  \r\n\r\n iværksætte sådanne rejser. </P>  \r\n\r\n</DIV>  \r\n\r\n<A NAME=\"P24\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 24. </B> For militært og civilt personel, der beordres  \r\n\r\n til deltagelse i møder, forhandlinger og kurser mv. i NATO-regi, skal der  \r\n\r\n foreligge dokumentation for sikkerhedsgodkendelse. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Ved udsendelse af enheder i anledning af  \r\n\r\n deltagelse i øvelsesaktivitet i NATO-regi i udlandet, herunder  \r\n\r\n udvekslingsbesøg og flådebesøg, kræves normalt ikke sikkerhedscertifikat e.l.  \r\n\r\n for hver enkelt deltager. </P>  \r\n\r\n</DIV>  \r\n\r\n<A NAME=\"P25\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 25. </B> Rekvisition og fordeling af pladser på kursus i  \r\n\r\n NATO-lande, der tilbydes på NATO-basis, finder sted ved Forsvarskommandoens  \r\n\r\n foranstaltning, idet indstilling om optagelse på NATO Defence College og  \r\n\r\n Royal College of Defence Studies dog skal forelægges Forsvarsministeriet.  \r\n\r\n</P>  \r\n\r\n<P>Tjenesterejser til øvrige lande </P>  \r\n\r\n</DIV>  \r\n\r\n<A NAME=\"P26\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 26. </B> Tjenesterejser til øvrige lande, herunder  \r\n\r\n deltagelse i officielle aktiviteter, må kun finde sted med  \r\n\r\n Forsvarsministeriets forudgående godkendelse i hvert enkelt tilfælde, jf. dog  \r\n\r\n § 15. </P>  \r\n\r\n</DIV>  \r\n\r\n<A NAME=\"P27\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 27. </B> Rejser til disse lande sker efter indhentet  \r\n\r\n diplomatisk godkendelse af besøget, og ingen myndighed, institution mv. må i  \r\n\r\n den anledning uden Forsvarsministeriets godkendelse rette henvendelse til  \r\n\r\n myndigheder eller enkeltpersoner, herunder danske myndigheder i udlandet.  \r\n\r\n</P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Ved tjenesterejser til Sverige bemyndiges  \r\n\r\n Forsvarskommandoen og Hjemmeværnskommandoen dog til at rette henvendelse om  \r\n\r\n besøgstilladelse direkte til den danske forsvarsattache i Stockholm med  \r\n\r\n efterretning til Forsvarsministeriet. Undtaget herfra er dog de under § 22  \r\n\r\n nævnte tjenesterejser. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Ved hyppig og rutinemæssig rejseaktivitet til  \r\n\r\n Sverige i anledning af indgåede samarbejdsaftaler mv. vil anmodning om  \r\n\r\n generel besøgstilladelse kunne fremsættes af Forsvarskommandoen til den  \r\n\r\n danske forsvarsattache i Stockholm senest med udgangen af november forud for  \r\n\r\n kalenderåret, hvori besøgstilladelsen ønskes opnået. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Ved rejser, som ønskes foretaget via Sverige  \r\n\r\n (grænsepassage), forholdes således: </P>  \r\n\r\n<UL PLAIN>\r\n\r\n<LI>a) Forsvarskommandoen og Hjemmværnskommandoen retter direkte henvendelse  \r\n\r\n til forsvarsattacheen i Stockholm med angivelse af planlagt tid og sted for  \r\n\r\n grænsepassage. Det forudsættes, at rejsetilladelse foreligger inden  \r\n\r\n underretning om grænsepassage. </LI>  \r\n\r\n<LI>b) Øvrige myndigheder direkte under Forsvarsministeriet retter  \r\n\r\n henvendelse om grænsepassage via Forsvarskommandoen. </LI>  \r\n\r\n</UL>  \r\n\r\n</DIV>  \r\n\r\n<A NAME=\"P28\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 28. </B> Ved deltagelse i aktiviteter i lande, der  \r\n\r\n vurderes at udgøre en sikkerhedsmæssig risiko, skal det udsendte personel  \r\n\r\n meddeles grundig sikkerhedsinstruktion. </P>  \r\n\r\n</DIV>  \r\n\r\n<A NAME=\"P29\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 29. </B> Ved ufrivillig ankomst til lande, der vurderes  \r\n\r\n at udgøre en sikkerhedsmæssig risiko, fx i nødsituationer, iværksættes  \r\n\r\n sikkerhedsmæssige og andre foranstaltninger efter de respektive  \r\n\r\n kommandomyndigheders nærmere bestemmelse. </P>  \r\n\r\n<P>Henvendelse til myndigheder i udlandet </P>  \r\n\r\n</DIV>  \r\n\r\n<A NAME=\"P30\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 30. </B> Officielle henvendelser af enhver art, som af  \r\n\r\n danske myndigheder eller enkeltpersoner ønskes foretaget til myndigheder i  \r\n\r\n udlandet, fx gennem udsendte danske forsvarsattacheer, med henblik på at  \r\n\r\n fremskaffe oplysninger af taktisk eller teknisk art - dog undtagen  \r\n\r\n publikationer, tidsskrifter, bøger og reglementer mv. fremsendes ad  \r\n\r\n kommandovejen til Forsvarsministeriet, som træffer beslutning om sagens  \r\n\r\n videre behandling i hvert enkelt tilfælde. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Myndigheder mfl. må kun med  \r\n\r\n Forsvarsministeriets bemyndigelse føre direkte korrespondance med udenlandske  \r\n\r\n myndigheder eller udsendte danske forsvarsattacheer, jf. dog §§ 7, 15 og 23  \r\n\r\n samt Forsvarsministeriets bestemmelser for forsvarsattacheernes almindelige  \r\n\r\n pligter, rapportering mv. </P>  \r\n\r\n<P>Ikrafttrædelse mv. </P>  \r\n\r\n</DIV>  \r\n\r\n<A NAME=\"P31\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 31. </B> Kundgørelse for Forsvaret B.16-1987 ophæves.  \r\n\r\n</P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>J. Olesen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>*) Ovenstående er indholdsmæssigt identisk med Kundgørelse for Forsvaret  \r\n\r\n B. 16-1987. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19892540509"
        },
        {
            "displayName": "Entydig dokumentidentifikation",
            "displayValue": "CM000795"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25405"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "01/07/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Forsvarsmin. 1.kt. 87-358280-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}