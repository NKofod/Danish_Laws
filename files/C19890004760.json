{
    "id": 69621,
    "title": "Vejledning om anvendelse af reglerne i Direktoratet for Arbejdsløshedsforsikringens bekendtgørelse om overførsel af overskydende timer. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 47 af 11/04/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om anvendelse af reglerne i  \r\n\r\n Direktoratet for Arbejdsløshedsforsikringens bekendtgørelse om overførsel af  \r\n\r\n overskydende timer. </H1>  \r\n\r\n<P></P>  \r\n\r\n<BR>  \r\n\r\n<P>Direktoratet har i bekendtgørelse nr. 91 af 13. februar 1989 fastsat  \r\n\r\n regler om overførsel af overskydende timer. Til brug herfor har direktoratet  \r\n\r\n udarbejdet denne vejledning. </P>  \r\n\r\n<P> <I>Til § 1</I>  </P>  \r\n\r\n<P>Reglerne om timeoverførsel gælder for alle fagområder. </P>  \r\n\r\n<P>Hver gang et medlem tilmelder sig Arbejdsformidlingen og anmoder om  \r\n\r\n dagpenge, skal arbejdsløshedskassen opgøre antallet af overskydende timer  \r\n\r\n (opgørelsestidspunktet), som medlemmet har haft i beskæftigelsesperioden  \r\n\r\n forud for tilmeldingen til Arbejdsformidlingen. Om medlemmet har haft  \r\n\r\n beskæftigelse af større omfang end svarende til fagets normale arbejdstid  \r\n\r\n afgøres ud fra overenskomsten for det pågældende faglige område. En  \r\n\r\n individuel kontrakt, der fraviger overenskomstens timetal om fagets normale  \r\n\r\n arbejdstid, er ikke afgørende. De overskydende timer opgøres ugevist. Der kan  \r\n\r\n dog ikke opgøres overskydende timer for mere end 13 uger. Overskydende timer  \r\n\r\n skal opbruges, før arbejdsløshedskassen kan udbetale dagpenge, jf. § 4.  \r\n\r\n Tilmelder medlemmet sig Arbejdsformidlingen og anmoder om dagpenge midt i en  \r\n\r\n uge, regnes opgørelsestidspunktet med udgangen af ugen forud for anmodningen  \r\n\r\n om dagpenge. </P>  \r\n\r\n<P>Både uger, hvor der er beskæftigelse af mindre omfang end fagets normale  \r\n\r\n arbejdstid og uger med beskæftigelse i større omfang end fagets normale  \r\n\r\n arbejdstid, medregnes ved opgørelsen af overskydende timer i 13-ugers  \r\n\r\n perioden. Manglende timetal i forhold til fagets normale arbejdstid vil  \r\n\r\n således blive fratrukket i overskydende timetal i 13-ugers perioden. </P>  \r\n\r\n<P>Beskæftigelse udført i udlandet medregnes ved opgørelsen af overskydende  \r\n\r\n timer i 13-ugers perioden. </P>  \r\n\r\n<P>Hvis arbejde i udlandet er omfattet af en dansk overenskomst, skal der ved  \r\n\r\n beregningen af overskydende timer tages udgangspunkt i den  \r\n\r\n overenskomstmæssige aftalte normale arbejdstid. </P>  \r\n\r\n<P>Som hovedregel er de kollektive overenskomster imidlertid ikke gældende  \r\n\r\n for arbejde i udlandet. I så fald baseres beregningen af overskydende timer  \r\n\r\n på den normale arbejdstid for tilsvarende arbejde i Danmark. Der tages dog  \r\n\r\n udgangspunkt i den individuelt aftalte arbejdstid, hvis det af aftale mellem  \r\n\r\n de overenskomstmæssige parter klart fremgår, at arbejdstiden for arbejde i  \r\n\r\n udlandet fastlægges individuelt. </P>  \r\n\r\n<P>Arbejder et medlem i udlandet for en udenlandsk arbejdsgiver under en  \r\n\r\n udenlandsk overenskomst, beregnes overskydende timer i forhold til fagets  \r\n\r\n normale arbejdstid i Danmark, når medlemmet anmoder om dagpenge i Danmark.  \r\n\r\n</P>  \r\n\r\n<P>Oplysninger om medlemmets beskæftigelse skal som hovedregel bero på  \r\n\r\n medlemmets egne oplysninger, eventuelt ved dokumentation i form af lønsedler.  \r\n\r\n I tilfælde hvor arbejdsløshedskassen til brug for beregning af medlemmets  \r\n\r\n dagpengesats har indhentet oplysninger om medlemmets beskæftigelse hos  \r\n\r\n arbejdsgiveren, er det disse oplysninger, der lægges til grund. </P>  \r\n\r\n<P>I de tilfælde hvor et medlem efter en kort ledighedsperiode opnår arbejde,  \r\n\r\n inden de opsamlede overskydende timer fra det forudgående opgørelsestidspunkt  \r\n\r\n er opbrugt, opsamles disse sammen med eventuelle overskydende timer fra den  \r\n\r\n nye arbejdsperiode. Dagpengeudbetaling vil således ikke kunne finde sted, før  \r\n\r\n samtlige opsamlede timer er opbrugt. </P>  \r\n\r\n<P>Har medlemmet i en af de 13 uger før ledigheden fået udbetalt kontant  \r\n\r\n dækning for tabt arbejdsindtægt, fx i form af sygedagpenge,  \r\n\r\n arbejdsløshedsdagpenge eller dagpengegodtgørelse, og beskæftigelsestimerne  \r\n\r\n sammen med timerne fra sygedagpengene, arbejdsløshedsdagpengene eller  \r\n\r\n dagpengegodtgørelse tilsammen udgør et større omfang end svarende til fagets  \r\n\r\n normale arbejdstid, skal der ske timeoverførsel. Det er uden betydning, at  \r\n\r\n den kontante dækning ikke svarer fuldt ud til lønnen, som den skal erstatte.  \r\n\r\n</P>  \r\n\r\n<P>Har medlemmet i 13-ugers perioden fx holdt fri for egen regning (teknisk  \r\n\r\n belægning) og således ikke fået udbetalt kontant dækning for tabt  \r\n\r\n arbejdsindtægt, vil denne tekniske belægning af dagpengekortet ikke kunne  \r\n\r\n medføre timeoverførsel. </P>  \r\n\r\n<P>Har et medlem fx siden sidste opgørelsestidspunkt som led i en turnus 0  \r\n\r\n arbejdstimer i arbejdsuge 1 og 56 timer i uge 2, skal der ikke ved ledighed  \r\n\r\n med udgangen af uge 2 (opgørelsestidspunktet) ske timeoverførsel fra uge 2  \r\n\r\n til uge 3. </P>  \r\n\r\n<P>Afholder et medlem ferie med løn/feriegodtgørelse eller ferie med  \r\n\r\n feriedagpenge i de sidste uger af ansættelsesperioden, regnes ferieugerne med  \r\n\r\n til 13-ugers perioden, idet feriedagene dog kun indgår med 6,3 timer pr. dag  \r\n\r\n i 6 dage pr. uge. Afholder medlemmet først ferie, efter at ansættelsen er  \r\n\r\n ophørt, kan de overskydende timer ikke opbruges i ferieperioden, men først  \r\n\r\n når ferien er afholdt, jf. § 4. </P>  \r\n\r\n<P>Der skal ikke ske overførsel af overskydende timer ved overgang til  \r\n\r\n efterløn. </P>  \r\n\r\n<P> <I>Til § 2</I>  </P>  \r\n\r\n<P>Der tænkes her på free-lancesansatte, provisionslønnede sælgere, musikere  \r\n\r\n og artister, fiskere m.v. </P>  \r\n\r\n<P> <I>Til § 3</I>  </P>  \r\n\r\n<P>Bibeskæftigelse ved selvstændig virksomhed skal medregnes på  \r\n\r\n opgørelsestidspunktet. </P>  \r\n\r\n<P> <I>Til § 4</I>  </P>  \r\n\r\n<P>Overskydende timer kan eksempelvis opbruges, som det fremgår af bilag 1.  \r\n\r\n</P>  \r\n\r\n<P>Situationer, hvor et medlem afspadserer timer før tilmelding til  \r\n\r\n Arbejdsformidlingen, kan illustreres med følgende eksempel: </P>  \r\n\r\n<P>Et medlem har i de sidste 4 uger af ansættelsesforholdet været beskæftiget  \r\n\r\n i alt 228 timer, hvilket svarer til 76 overskydende timer (med en fuld,  \r\n\r\n sædvanlig ugentlig arbejdstid på 38 timer). </P>  \r\n\r\n<P>Hvis medlemmet på arbejdsophørstidspunktet vælger at afspadsere i en uge,  \r\n\r\n opbruges 38 timer af de overskydende timer. </P>  \r\n\r\n<P>Medlemmet har herefter 38 overskydende timer tilbage. </P>  \r\n\r\n<P>Hvis der har fundet timeoverførsel sted for timer, som medlemmet senere  \r\n\r\n har afspadseret, vil arbejdsløshedskassen kunne efterbetale medlemmet de  \r\n\r\n manglende dagpenge. Medlemmet skal dog kunne dokumentere, at afspadsering har  \r\n\r\n fundet sted, samt hvilken arbejdsperiode afspadseringen vedrørte. </P>  \r\n\r\n<P> <I>Til § 6</I>  </P>  \r\n\r\n<P>Der tænkes her på fx frivillige brandmænd, beskæftigede ved lokalradioer  \r\n\r\n og medlemmer beskæftiget med socialt arbejde. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 11. april 1989 </I> </P>  \r\n\r\n<P CLASS=UNDERSKREVET-AF ALIGN=CENTER>TROELS NØRGAARD </P>  \r\n\r\n<P CLASS=MINISTER ALIGN=RIGHT>/Tove Hunderup </P>  \r\n\r\n</DIV>  \r\n\r\n<P>Bilag </P>  \r\n\r\n<P><IMG SRC=\"/image.aspx?id=69621&img=CR28807_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/1989"
        },
        {
            "displayName": "Accession",
            "displayValue": "C19890004760"
        },
        {
            "displayName": "Entydig dokumentidentifikation",
            "displayValue": "CM028807"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "47"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "11/04/1989"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "DfA 3. kt. j.nr. 88-1239-33"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}