{
    "id": 109904,
    "title": "1989 BTL 98   BETÆNKNING OVER FORSLAG TIL LOV OM ÆNDRING AF FORSKELLIGE LOVE   (BRUGERBETALING FOR VISSE FORVALTNINGSAFGØRELSER INDEN FOR   JUSTITSMINISTERIETS OMRÅDE)    NR L 98 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 98",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 98 </P>  \r\n\r\n<P></P>  \r\n\r\n<P>Betænkning over Forslag til lov om ændring af forskellige love  \r\n\r\n (Brugerbetaling for visse forvaltningsafgørelser inden for  \r\n\r\n Justitsministeriets område) <BR>  \r\n\r\n Nr L 98 1989-90, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19891210 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til justitsministeren, som denne har besvaret dels </P>  \r\n\r\n<P>skriftligt, dels mundtligt. Et af spørgsmålene og svaret herpå, </P>  \r\n\r\n<P>hvormed ministeren har fremsendt en udtalelse indhentet fra Dansk </P>  \r\n\r\n<P>Politiforbund, er optrykt som bilag til betænkningen. </P>  \r\n\r\n<P>Med hensyn til lotterier har justitsministeren oplyst, at  \r\n\r\n Justitsministeriet er opmærksom på de problemer, som de nye betalingsregler  \r\n\r\n rejser for de mindre lotterier. For at afhjælpe disse problemer er  \r\n\r\n Justitsministeriet indstillet på at udvide fritagelsen i  \r\n\r\n bortlodningscirkulærets § 8, stk. 2, således at offentlig bortlodning til  \r\n\r\n almennyttigt formål uden tilladelse kan foretages op til 2 gange årligt med  \r\n\r\n en salgssum på op til 20.000 kr. </P>  \r\n\r\n<P>Justitsministeren har endvidere under et samråd i udvalget oplyst, at han  \r\n\r\n administrativt vil gennemføre en opstramning af reglerne om framelding fra  \r\n\r\n køreprøve, således at framelding ikke kan ske gebyrfrit senere end ugedagen  \r\n\r\n før prøven, medmindre der fremlægges lægeerklæring. Udvalget kan tilslutte  \r\n\r\n sig dette. </P>  \r\n\r\n<P>Der er af justitsministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Et <I>mindretal</I> (Det Konservative Folkepartis, Venstres,  \r\n\r\n Fremskridtspartiets, Det Radikale Venstres og Kristeligt Folkepartis  \r\n\r\n medlemmer af udvalget) indstiller lovforslaget til <I>vedtagelse</I> med det  \r\n\r\n af ministeren stillede ændringsforslag, idet mindretallet kan tilslutte sig,  \r\n\r\n at der indføres brugerbetaling på de områder, der er nævnt i lovforslaget.  \r\n\r\n Mindretallet lægger vægt på, at ordningen med brugerbetaling udformes på den  \r\n\r\n måde, der giver anledning til mindst administration, og kan derfor tilslutte  \r\n\r\n sig, at gebyret skal betales ved ansøgningens indgivelse og som en betingelse  \r\n\r\n for at tage ansøgningen under behandling. </P>  \r\n\r\n<P>Et <I>andet mindretal</I> (Socialdemokratiets og Socialistisk Folkepartis  \r\n\r\n medlemmer af udvalget) afviser lovforslaget og indstiller dette til  \r\n\r\n<I>forkastelse</I> ved 3. behandling. Selv om enkelte dele af lovforslaget  \r\n\r\n kunne overvejes med henblik på adfærdsændringer eller for at tilsigte  \r\n\r\n begrænsninger i antallet af tilladelser, findes lovforslaget dog i sin helhed  \r\n\r\n uantageligt. </P>  \r\n\r\n<P>Efter mindretallets opfattelse vil lovforslaget bibringe borgerne den  \r\n\r\n opfattelse, at den service, der stilles til rådighed af offentlige  \r\n\r\n myndigheder, knyttes til betalingsevnen hos dem, der efterspørger disse  \r\n\r\n ydelser. Derved virker lovforslaget som et rent skatteforslag. Dette  \r\n\r\n understreges af, at gebyrpålægget alene er knyttet til indgivelse af visse  \r\n\r\n ansøgninger, således at også banale og lidet ressourcekrævende afslag uden  \r\n\r\n egentlig sagsbehandling belægges med et gebyr. Visse dele af lovforslaget  \r\n\r\n synes nærmest at have chikanøs karakter, når det forventede provenu tages i  \r\n\r\n betragtning. Dette gælder således lovforslagets §§ 1, 2 og 3, hvorfor  \r\n\r\n mindretallet har stillet ændringsforslag om, at disse bestemmelser udgår.  \r\n\r\n</P>  \r\n\r\n<P>Mindretallet finder endelig, idet der henvises til de som bilag optrykte  \r\n\r\n udtalelser fra Dansk Politiforbund, at en regelsanering og  \r\n\r\n afbureaukratisering i det tilladelsessystem, der er opbygget i henhold til  \r\n\r\n politilovene, ville frigøre flere ressourcer og skabe en bedre offentlig  \r\n\r\n service på området. </P>  \r\n\r\n<P>Et <I>tredje mindretal</I> (Centrum-Demokraternes medlem af udvalget) vil  \r\n\r\n redegøre for sin stilling til lovforslaget ved 2. behandling. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (S og SF): </P>  \r\n\r\n<P>Til § 1 </P>  \r\n\r\n<P>1) Paragraffen udgår. </P>  \r\n\r\n<P>Til § 2 </P>  \r\n\r\n<P>2) Paragraffen udgår. </P>  \r\n\r\n<P>Til § 3 </P>  \r\n\r\n<P>3) Paragraffen udgår. </P>  \r\n\r\n<P>Af <I>justitsministeren,</I> tiltrådt af <I>udvalget: </I></P>  \r\n\r\n<P>Ny paragraf </P>  \r\n\r\n<P>4) Efter § 7 indsættes som ny paragraf: </P>  \r\n\r\n<P>&#187; <B>§ 01 </B></P>  \r\n\r\n<P>Loven gælder ikke for Færøerne og Grønland.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-3 </P>  \r\n\r\n<P>Der henvises til mindretallets betænkningsbidrag. </P>  \r\n\r\n<P>Til nr. 4 </P>  \r\n\r\n<P>Det foreslås, at loven ikke skal gælde for Færøerne og Grønland. </P>  \r\n\r\n<P>Ninn-Hansen (KF) Sterup (KF) Helge Adam Møller (KF) Bjørn Elmquist (V)  \r\n\r\n Traberg Smidt (V) Hugo Holm (FP) Kirsten Lee (RV) Sonja Albrink (CD) Inger  \r\n\r\n Stilling Pedersen (KRF) Erling Christensen (S) Ole Espersen (S) Søren Hansen  \r\n\r\n (S) Torben Lund (S) Lissa Mathiasen (S) Carsten Andersen (SF) Leif Hermann  \r\n\r\n (SF) Ebba Strange (SF) nfmd. </P>  \r\n\r\n<P>Bilag </P>  \r\n\r\n<P>Et af udvalgets spørgsmål til justitsministeren og dennes besvarelse heraf  \r\n\r\n</P>  \r\n\r\n<P>Spørgsmål: </P>  \r\n\r\n<P>Vil ministeren indhente en udtalelse over lovforslaget fra Dansk  \r\n\r\n Politiforbund? </P>  \r\n\r\n<P>Svar: </P>  \r\n\r\n<P>Som følge af den korte tid, der har været til rådighed for besvarelsen,  \r\n\r\n har Justitsministeriet telefonisk indhentet en udtalelse fra Dansk  \r\n\r\n Politiforbund. </P>  \r\n\r\n<P>For så vidt angår §§ 1 og 3 (gebyr for visse ansøgninger om tilladelse  \r\n\r\n efter politivedtægterne) har politiforbundet udtalt, at man ikke finder, at  \r\n\r\n der er tale om et område, der er velegnet til at belægge med gebyrer.  \r\n\r\n Forbundet har herved henvist til disse tilladelsers uensartede karakter og  \r\n\r\n til, at provenuet af gebyrerne må antages at blive relativt beskedent. </P>  \r\n\r\n<P>Forbundet har oplyst, at man i givet fald vil kunne finde andre og bedre  \r\n\r\n egnede områder for gebyrer, f.eks. øgede gebyrer for prøvenummerplader og  \r\n\r\n gebyrer i forbindelse med ejerskifte af motorkøretøjer. </P>  \r\n\r\n<P>Dansk Politiforbund kan tilslutte sig forslagene om gebyrer for  \r\n\r\n tilladelser efter våbenloven, færdselsloven og lov om hotel- og  \r\n\r\n restaurationsvirksomhed. </P>  \r\n\r\n<P>Tilføjelse til betænkning </P>  \r\n\r\n<P>Efter at 2. behandling af lovforslaget blev afbrudt og det henvistes </P>  \r\n\r\n<P>til fornyet udvalgsbehandling, har udvalget afholdt yderligere nogle </P>  \r\n\r\n<P>møder. Udvalget har herunder stillet spørgsmål til </P>  \r\n\r\n<P>justitsministeren, som denne har besvaret dels skriftligt, dels </P>  \r\n\r\n<P>mundtligt. </P>  \r\n\r\n<P>Udvalget har herunder modtaget mundtlig og/eller skriftlig henvendelse  \r\n\r\n fra: </P>  \r\n\r\n<P>Danmarks Tivoli Forening, </P>  \r\n\r\n<P>Dansk Automobil Sports Union, </P>  \r\n\r\n<P>Dansk Cykel Union, </P>  \r\n\r\n<P>Dansk Idræts-Forbund, </P>  \r\n\r\n<P>Handicappedes Idrætsforening for Horsens og Omegn, De, </P>  \r\n\r\n<P>Jagtorganisationernes Fællesudvalg og </P>  \r\n\r\n<P>Sammenslutningen af By- og Markedsfester i Danmark. </P>  \r\n\r\n<P>Ændringsforslag nr. 1 og 3 i betænkningen ønskes taget tilbage af  \r\n\r\n forslagsstillerne. Ændringsforslag nr. 5-7 i tilføjelsen til betænkningen er  \r\n\r\n alle nye og stillet af justitsministeren. </P>  \r\n\r\n<P>Herefter indstiller et <I>mindretal</I> (Det Konservative Folkepartis,  \r\n\r\n Venstres, Fremskridtspartiets, Det Radikale Venstres og Kristeligt  \r\n\r\n Folkepartis medlemmer af udvalget) lovforslaget til vedtagelse med de af  \r\n\r\n justitsministeren som nr. 4 i betænkningen og nr. 5-7 i tilføjelsen til  \r\n\r\n betænkningen stillede ændringsforslag. </P>  \r\n\r\n<P>Mindretallet fremhæver i den forbindelse, at gebyrerne, således som  \r\n\r\n lovforslaget nu er udformet, vil vedrøre områder, hvor der er en  \r\n\r\n administrativ belastning i forbindelse med tilladelsesordningerne. </P>  \r\n\r\n<P>Mindretallet har noteret, at justitsministeren har givet tilsagn om, at  \r\n\r\n den nærmere gennemførelse af gebyrordningen vil ske på en måde, der er klar  \r\n\r\n for borgerne, men som alligevel giver mulighed for en fleksibel  \r\n\r\n administration, hvor dette er nødvendigt. </P>  \r\n\r\n<P>Således vil der med hensyn til transporttilladelserne i forbindelse med  \r\n\r\n den foreslåede lovs ikrafttræden blive åbnet mulighed for 1-årige  \r\n\r\n dispensationer efter færdselslovens §§ 84-86. I den forbindelse har  \r\n\r\n ministeren givet tilsagn om, at omrejsende tivolier vil kunne nøjes med een  \r\n\r\n årlig tilladelse, der ikke kun er begrænset til een politikreds. </P>  \r\n\r\n<P>Mindretallet henviser i denne forbindelse til, at lovforslaget især skal  \r\n\r\n ses som en udmøntning af forliget vedrørende finansloven for 1990. </P>  \r\n\r\n<P>Et <I>andet mindretal</I> (Socialdemokratiets og Socialistisk Folkepartis  \r\n\r\n medlemmer af udvalget) kan stemme for det af mindretallet i betænkningen som  \r\n\r\n nr. 2 stillede ændringsforslag og de af justitsministeren som nr. 4 i  \r\n\r\n betænkningen og nr. 5 og 6 i tilføjelsen til betænkningen stillede  \r\n\r\n ændringsforslag, men bemærker, at mindretallets medlemmer af udvalget efter  \r\n\r\n afbrydelsen af 2. behandling af lovforslaget på ny har forsøgt at få klarhed  \r\n\r\n over lovforslagets konsekvenser, især med hensyn til den  \r\n\r\n færdselssikkerhedsmæssige side. </P>  \r\n\r\n<P>Mindretallet må imidlertid med beklagelse konstatere, at hverken samråd  \r\n\r\n eller skriftlige besvarelser udgør et blot nogenlunde rimeligt grundlag for  \r\n\r\n en sådan vurdering. Hertil kommer en meget stor uklarhed om den fremtidige  \r\n\r\n administration af den foreslåede lovgivning. Ministeren har imidlertid  \r\n\r\n afslået at fremlægge udkast eller give en nærmere orientering om indholdet af  \r\n\r\n den påtænkte administrative regulering. </P>  \r\n\r\n<P>Mindretallet vil mellem 2. og 3. behandling af lovforslaget på ny søge  \r\n\r\n disse spørgsmål yderligere belyst og vurdere forslag fremsat af deputationer.  \r\n\r\n</P>  \r\n\r\n<P>Et <I>tredje mindretal</I> (Centrum-Demokraternes medlem af udvalget) kan  \r\n\r\n stemme for de af justitsministeren som nr. 4 i betænkningen og nr. 5 og 6 i  \r\n\r\n tilføjelsen til betænkningen stillede ændringsforslag, men vil i øvrigt  \r\n\r\n redegøre for sin stilling til lovforslaget og de stillede ændringsforslag ved  \r\n\r\n den fortsatte 2. behandling. </P>  \r\n\r\n<P>Ændringsforslag </P>  \r\n\r\n<P>Af <I>justitsministeren,</I> tiltrådt af <I>udvalget: </I></P>  \r\n\r\n<P>Til § 1 </P>  \r\n\r\n<P>5) Paragraffen udgår. </P>  \r\n\r\n<P>Til § 3 </P>  \r\n\r\n<P>6) Paragraffen udgår. </P>  \r\n\r\n<P>Af <I>justitsministeren,</I> tiltrådt af et <I>mindretal</I> (KF, V, FP,  \r\n\r\n RV og KRF): </P>  \r\n\r\n<P>Til § 4 </P>  \r\n\r\n<P>7) I det foreslåede <I>§ 6 b, stk. 1,</I> ændres &#187;750 kr.&#171; til:  \r\n\r\n &#187;840 kr.&#171;. </P>  \r\n\r\n<P>Bemærkninger </P>  \r\n\r\n<P>Til nr. 5-7 </P>  \r\n\r\n<P>Det foreslås, at bestemmelserne om gebyr for indgivelse af ansøgning om  \r\n\r\n tilladelse efter politivedtægten udgår, og at afgiften for våbentilladelser  \r\n\r\n fastsættes til 840 kr. </P>  \r\n\r\n<P>Grethe Fenger Møller (KF) fmd. <I>Sterup (KF) Helge Adam Møller (KF) Bjørn  \r\n\r\n Elmquist (V) Traberg Smidt (V) Hugo Holm (FP) Kirsten Lee (RV) Søren Bastholm  \r\n\r\n (CD) Inger Stilling Pedersen (KRF) Erling Christensen (S) Ole Espersen (S)  \r\n\r\n Søren Hansen (S) Torben Lund (S) Lissa Mathiasen (S) Carsten Andersen (SF)  \r\n\r\n Leif Hermann (SF) Ebba Strange (SF)</I> nfmd. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder stillet spørgsmål til justitsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Udvalget har endvidere modtaget skriftlig henvendelse fra Dansk  \r\n\r\n Bøssemager- og Vaabenhandlerforening og Jagtorganisationernes Fællesudvalg.  \r\n\r\n</P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis og Centrum-Demokraternes medlemmer af udvalget) lovforslaget til  \r\n\r\n<I>forkastelse. </I></P>  \r\n\r\n<P>Et flertal inden for flertallet (Socialdemokratiets og Socialistisk  \r\n\r\n Folkepartis medlemmer af udvalget) fastholder sit hidtidige standpunkt, at  \r\n\r\n lovforslagets virkninger er helt utilstrækkeligt belyst, og finder afgivelse  \r\n\r\n af tillægsbetænkning på indeværende tidspunkt ganske uforsvarlig. </P>  \r\n\r\n<P>På tidspunktet for afgivelsen af tillægsbetænkningen er der stadig  \r\n\r\n ubesvarede spørgsmål, og der er anmeldte deputationer, der ikke har haft  \r\n\r\n mulighed for at møde op i Retsudvalget, selv om de kunne have bidraget til  \r\n\r\n belysning af lovforslagets konsekvenser. </P>  \r\n\r\n<P>S' og SF's medlemmer af udvalget finder det på denne baggrund kritisabelt,  \r\n\r\n at udvalgets flertal majoriserer en betænkningsafgivelse igennem. </P>  \r\n\r\n<P>Et mindretal (Det Konservative Folkepartis, Venstres, Fremskridtspartiets,  \r\n\r\n Det Radikale Venstres og Kristeligt Folkepartis medlemmer af udvalget)  \r\n\r\n indstiller lovforslaget til <I>vedtagelse</I> i den affattelse, hvori det  \r\n\r\n foreligger efter 2. behandling. </P>  \r\n\r\n<P>Grethe Fenger Møller (KF) fmd. <I>Sterup (KF) Helge Adam Møller (KF) Bjørn  \r\n\r\n Elmquist (V) Traberg Smidt (V) Knud Lind (FP) Kirsten Lee (RV) Søren Bastholm  \r\n\r\n (CD) Inger Stilling Pedersen (KRF) Erling Christensen (S) Ole Espersen (S)  \r\n\r\n Søren Hansen (S) Torben Lund (S) Lissa Mathiasen (S) Carsten Andersen (SF)  \r\n\r\n Leif Hermann (SF) Ebba Strange (SF)</I> nfmd. <I> </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/02/1990"
        },
        {
            "displayName": "Accession",
            "displayValue": "198914K00098"
        },
        {
            "displayName": "Entydig dokumentidentifikation",
            "displayValue": "CL003462"
        },
        {
            "displayName": "Dato for førstegangsindlæggelse",
            "displayValue": "05/02/1990"
        },
        {
            "displayName": "Dato for indlæggelse",
            "displayValue": "05/02/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "98"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}