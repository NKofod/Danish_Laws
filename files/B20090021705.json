{
    "id": 123547,
    "title": "Bekendtgørelse om forsøgsordninger efter lov om social service",
    "documentTypeId": "60",
    "isSagsforlobPeriodValid": true,
    "shortName": "BEK nr 217 af 23/03/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om forsøgsordninger efter lov om social service</p>\r\n      <p class=\"Indledning2\">I medfør af § 184 i lov om social service, jf. lovbekendtgørelse nr. 979 af 1. oktober 2008, fastsættes:</p>\r\n      <p class=\"ParagrafGruppeOverskrift\"><span id=\"Kap0_X1\">Behandlingstilbud til mænd, som har volds- eller aggressionsproblemer i forhold til deres samlivspartner</span></p>\r\n      <p class=\"ParagrafGruppeOverskrift\"><span id=\"Kap0_X1\">(Roskilde kommune)</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Den daværende socialminister har godkendt en forsøgsordning i Roskilde Kommune, hvorefter kommunalbestyrelsen etablerer et behandlingstilbud til mænd over 18 år, som har volds- eller aggressionsproblemer i forhold til deres samlivspartner.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Personer med bopæl i Region Sjælland kan benytte behandlingstilbuddet.</p>\r\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Benyttelse af behandlingstilbuddet kan ske anonymt ved egen henvendelse eller ved henvisning fra offentlige myndigheder.</p>\r\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Velfærdsministeriet afholder udgiften til etablering og drift af behandlingstilbuddet.</p>\r\n      <p class=\"Stk2\"><span class=\"StkNr\" id=\"Par1_Stk5\">Stk. 5.</span> Forsøgsgodkendelsen gælder for Roskilde Kommune fra 1. januar 2007 til 31. december 2010.</p>\r\n      <p class=\"ParagrafGruppeOverskrift\"><span id=\"Kap0_X2\">Boform for kvinder med etnisk minoritetsbaggrund</span></p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Velfærdsministeren har godkendt en forsøgsordning i en kommune i hovedstadsområdet, hvorefter kommunalbestyrelsen etablerer en boform for kvinder med etnisk minoritetsbaggrund, der modsætter sig tvangsægteskab, og som i den forbindelse har behov for hjælp.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Optagelse i boformen kan ske anonymt ved egen henvendelse eller ved henvisning fra offentlige myndigheder. Lederen træffer afgørelse om optagelse.</p>\r\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Forsøgsgodkendelsen indebærer, at § 163, stk. 2, i lov om social service om betaling for ophold i boformer efter §§ 107 – 110 ikke finder anvendelse.</p>\r\n      <p class=\"Stk2\"><span class=\"StkNr\" id=\"Par2_Stk4\">Stk. 4.</span> Ministeriet for Flygtninge, Indvandrere og Integration afholder udgifterne til etablering og drift af botilbuddet.</p>\r\n      <p class=\"Stk2\"><span class=\"StkNr\" id=\"Par2_Stk5\">Stk. 5.</span> Forsøgsgodkendelsen gælder fra 1. januar 2008 til 31. december 2009.</p>\r\n      <p class=\"ParagrafGruppeOverskrift\"><span id=\"Kap0_X3\">Fravigelse af bestemmelserne om forældrebestyrelser i særlige dagtilbud</span></p>\r\n      <p class=\"ParagrafGruppeOverskrift\"><span id=\"Kap0_X3\">(Svendborg Kommune)</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Velfærdsministeren har godkendt en forsøgsordning, hvorefter Svendborg Kommune har mulighed for i en forsøgsperiode at gennemføre et projekt med samdrift af fire institutioner, beliggende på en fælles matrikel i kommunen, med henblik på udvikling af et sammenhængende helhedstilbud til børn og unge med en fælles ledelse og en fælles bestyrelses- og rådssammensætning.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> De fire institutioner nævnt i stk. 1 er:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par3_Stk2_Num1\">1)</span> Byhaveskolen, der er en folkeskole med vidtgående specialundervisning, jf. § 20, stk. 3, i lov om folkeskolen,</p>\r\n          <p class=\"Liste1\"><span class=\"Liste1Nr\" id=\"Par3_Stk2_Num2\">2)</span> Kolibrien, der er en specialfritidsordning for børn og unge indskrevet ved Byhaveskolen, jf. § 32 i lov om social service,</p>\r\n          <p class=\"Liste1\"><span class=\"Liste1Nr\" id=\"Par3_Stk2_Num3\">3)</span> Lunden, der er et aflastningstilbud til børn og unge med handicap, jf. § 67, stk. 2, i lov om social service, og</p>\r\n          <p class=\"Liste1\"><span class=\"Liste1Nr\" id=\"Par3_Stk2_Num4\">4)</span> Børnehusene, der er et døgntilbud for børn og unge med handicap, jf. § 67, stk. 2, i lov om social service.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Forsøgsgodkendelsen indebærer, at kommunalbestyrelsen kan fravige bestemmelserne i bekendtgørelse nr. 1033 af 20. august 2007 om forældrebestyrelser i særlig dagtilbud, jf. § 32, stk. 2, i lov om social service.</p>\r\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Forsøgsgodkendelsen gælder for Svendborg Kommune fra 1. august 2008 til 31. juli 2013.</p>\r\n      <p class=\"ParagrafGruppeOverskrift\"><span id=\"Kap0_X4\">Personlige budgetter i form af kontant beløb eller klippekort i stedet for naturaliehjælp til personlig og praktisk hjælp mv.</span></p>\r\n      <p class=\"ParagrafGruppeOverskrift\"><span id=\"Kap0_X4\">(Greve og Horsens Kommuner)</span></p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Den daværende socialminister har godkendt en række forskellige forsøgsordninger for kommunerne nævnt i stk. 3, hvorefter personer, der er berettiget til at modtage personlig og praktisk hjælp mv. efter serviceloven, afhængig af ordningens nærmere udformning i den enkelte kommune, gives en generel mulighed for at vælge, at få et personligt budget i form af at få udbetalt et kontant beløb eller få et klippekort i stedet for at få den nødvendige hjælp leveret som naturaliehjælp. Kommunalbestyrelsen har fortsat det overordnede ansvar for, at modtagerne af hjælpen får den nødvendige hjælp.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Forsøgsgodkendelserne indebærer, at kommunalbestyrelsen, afhængig af godkendelsens nærmere indhold i den enkelte kommune, jf. § 8, stk. 1, kan fravige en eller flere af følgende bestemmelser i lov om social service:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par4_Stk2_Num1\">1)</span> § 79 om generelle tilbud med aktiverende og forebyggende sigte,</p>\r\n          <p class=\"Liste1\"><span class=\"Liste1Nr\" id=\"Par4_Stk2_Num2\">2)</span> § 87 om døgnberedskab i forbindelse med personlig og praktisk hjælp mv.</p>\r\n          <p class=\"Liste1\"><span class=\"Liste1Nr\" id=\"Par4_Stk2_Num3\">3)</span> §§ 88 – 91 om afgørelser m.v. om personlig og praktisk hjælp samt tilrettelæggelse og levering af hjælpen,</p>\r\n          <p class=\"Liste1\"><span class=\"Liste1Nr\" id=\"Par4_Stk2_Num4\">4)</span> § 166, stk. 2 om behandling af klager over afgørelser om personlig og praktisk hjælp i klagerådet,</p>\r\n          <p class=\"Liste1\"><span class=\"Liste1Nr\" id=\"Par4_Stk2_Num5\">5)</span> § 94 om ret til at vælge en helt eller delvis anden hjælp end den, der er truffet afgørelse om,</p>\r\n          <p class=\"Liste1\"><span class=\"Liste1Nr\" id=\"Par4_Stk2_Num6\">6)</span> § 112 om hjælpemidler,</p>\r\n          <p class=\"Liste1\"><span class=\"Liste1Nr\" id=\"Par4_Stk2_Num7\">7)</span> § 148, stk. 2 om løbende opfølgning på de enkelte sager.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Forsøgsgodkendelserne gælder for Greve og Horsens Kommuner og har virkning fra 1. januar 2007 til 31. december 2009.</p>\r\n      <p class=\"ParagrafGruppeOverskrift\"><span id=\"Kap0_X5\">Betaling for fritidstilbud</span></p>\r\n      <p class=\"ParagrafGruppeOverskrift\"><span id=\"Kap0_X5\">(Jammerbugt, Århus og Albertslund Kommuner)</span></p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Den daværende socialminister og velfærdsministeren har godkendt en forsøgsordning for kommunerne nævnt i stk. 4, hvorefter kommunerne betaler for fritidstilbud til børn og unge under 18 år, hvis forældre har en årlig indtægt på under 161.984 kr. (i 2009-priser). Er der mere end ét barn i hjemmet, forhøjes indtægtsgrænsen med 7.000 kr. for hvert barn ud over det første.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Kommunens betaling kan højest udgøre 1.000 kr. årligt til hvert enkelt barn.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Velfærdsministeriet afholder udgiften til forsøgsordningen.</p>\r\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> Forsøgsgodkendelsen gælder for:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par5_Stk4_Num1\">1)</span> Jammerbugt og Århus Kommuner fra 1. januar 2007 til 30. juni 2009.</p>\r\n          <p class=\"Liste1\"><span class=\"Liste1Nr\" id=\"Par5_Stk4_Num2\">2)</span> Albertslund Kommune fra 1. august 2008 til 30. juni 2009.</p>\r\n        </div>\r\n      </p>\r\n      <p class=\"ParagrafGruppeOverskrift\"><span id=\"Kap0_X6\">Fritidsvejledere og betaling for fritidstilbud til visse børn</span></p>\r\n      <p class=\"ParagrafGruppeOverskrift\"><span id=\"Kap0_X6\">(Horsens, Køge, Langeland og Odense Kommuner)</span></p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Den daværende socialminister har godkendt en forsøgsordning for kommunerne nævnt i stk. 4, hvorefter kommunen ansætter fritidsvejledere og hvorefter kommunen kan betale for fritidstilbud til børn og unge under 18 år, hvis</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par6_Stk1_Num1\">1)</span> fritidstilbud fremmer integration af barnet eller den unge under 18 år med anden etnisk baggrund end dansk,</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num2\">2)</span> hvis fritidstilbuddet fremmer barnets eller den unges sociale integration, eller</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num3\">3)</span> hvis fritidstilbuddet er gavnligt for at forhindre, at barnet eller den unge begår kriminalitet.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Kommunens betaling kan højest udgøre 1.000 kr. årligt til hvert enkelt barn.</p>\r\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Velfærdsministeriet afholder udgiften til forsøgsordningen.</p>\r\n      <p class=\"Stk2\"><span class=\"StkNr\" id=\"Par6_Stk4\">Stk. 4.</span> Forsøgsgodkendelsen gælder for Horsens, Køge, Langeland og Odense Kommuner fra 1. januar 2007 til 30. juni 2009.</p>\r\n      <p class=\"ParagrafGruppeOverskrift\"><span id=\"Kap0_X7\">Efterværn til alle og udvikling af nye metoder til efterværn</span></p>\r\n      <p class=\"ParagrafGruppeOverskrift\"><span id=\"Kap0_X7\">(Bornholm, Ballerup, Lyngby-Tårbæk, Næstved, Sønderborg, Randers, Holbæk, Thisted, Haderslev og Århus Kommuner)</span></p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Velfærdsministeren har godkendt en forsøgsordning i kommunerne nævnt i stk. 4, hvorefter kommunalbestyrelserne gennemfører forsøgsprojekter med enten</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par7_Stk1_Num1\">1)</span> at tilbyde efterværn til alle 18-årige i kommunen, der ophører med en anbringelse,</p>\r\n          <p class=\"Liste1\"><span class=\"Liste1Nr\" id=\"Par7_Stk1_Num2\">2)</span> at udvikle og afprøve nye metoder til efterværn, eller</p>\r\n          <p class=\"Liste1\"><span class=\"Liste1Nr\" id=\"Par7_Stk1_Num3\">3)</span> både at tilbyde efterværn til alle 18–årige i kommunen, der ophører med en anbringelse og udvikle og afprøve nye metoder til efterværn.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Forsøgsgodkendelsen indebærer, at kommunalbestyrelserne kan fravige bestemmelserne i § 76 stk. 3, i lov om social service om tilbud til unge, der er eller var anbragt uden for hjemmet i et anbringelsessted efter reglerne i kapitel 11 i lov om social service umiddelbart inden det fyldte 18. år.</p>\r\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Velfærdsministeriet afholder udgiften til forsøgsordningen.</p>\r\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> Forsøgsgodkendelsen gælder for Bornholm, Ballerup, Lyngby-Tårbæk, Næstved, Sønderborg, Randers, Holbæk, Thisted, Haderslev og Århus Kommuner fra 1. januar 2009 til 31. december 2012.</p>\r\n      <p class=\"ParagrafGruppeOverskrift\"><span id=\"Kap0_X8\">Fælles bestemmelser</span></p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Det nærmere indhold af hver enkelt godkendelse fremgår af en skrivelse til pågældende kommunalbestyrelse. Skrivelsen kan rekvireres i Velfærdsministeriet, Holmens Kanal 22, 1060 København K, tlf. 33 92 93 00, e-post vfm@vfm.dk. For mere information om forsøgsordningen efter § 2 bedes henvendelsen ske til Ministeriet for Flygtninge, Indvandrere og Integration, Holbergsgade 6, 1057 København K, e-post inm@inm.dk.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Kommunalbestyrelsen sørger for, at forsøgsordningerne efter §§ 1 -3 evalueres. Velfærdsministeriet sørger for, at der foretages en samlet evaluering af forsøgsordningerne efter §§ 5 og 6.</p>\r\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Kommunalbestyrelsen informerer borgerne om tilladelsen og om en eventuel forpligtelse til at deltage i en undersøgelse eller en evaluering af forsøgsordningen.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Bekendtgørelsen træder i kraft den 26. marts 2009.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Bekendtgørelse nr. 97 af 20. februar 2008 om forsøgsordninger efter lov om social service ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Velfærdsministeriet, den 23. marts 2009</I></P><P CLASS=SIGN1 ALIGN=\"CENTER\">Karen Jespersen</P><P CLASS=SIGN2 ALIGN=\"RIGHT\">/ Eva Pedersen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/03/2009"
        },
        {
            "displayName": "Accession",
            "displayValue": "B20090021705"
        },
        {
            "displayName": "Entydig dokumentidentifikation",
            "displayValue": "BI000480"
        },
        {
            "displayName": "Dato for førstegangsindlæggelse",
            "displayValue": "25/03/2009"
        },
        {
            "displayName": "Dato for indlæggelse",
            "displayValue": "25/03/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "217"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "23/03/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Velfærdsmin., j.nr. 2006-3364"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}