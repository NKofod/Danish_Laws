{
    "id": 57235,
    "title": "Personaleadministrativ vejledning Kap. 13 Stillingsvurdering ",
    "documentTypeId": "180",
    "isSagsforlobPeriodValid": false,
    "shortName": "VEJ nr 6814 af 30/10/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Personaleadministrativ vejledning Kap. 13  \r\n\r\n Stillingsvurdering </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Stillingsvurdering som begreb er ikke nogen ny  \r\n\r\n foreteelse. Spørgsmålet om en passende betaling for et bestemt arbejde har  \r\n\r\n altid givet anledning til overvejelser om sammenhængen mellem arbejdets krav  \r\n\r\n og betalingens størrelse. </P>  \r\n\r\n<P>Det, der er det forholdsvis nye i forbindelse med stillingsvurdering, er  \r\n\r\n systematiseringen af det grundlag, lønfastsættelsen foregår på, idet  \r\n\r\n forskelligartet arbejde nu kan vurderes og sammenlignes ved hjælp af et  \r\n\r\n fælles måleværktøj - et stillingsvurderingssystem. Det vil sige, at der opnås  \r\n\r\n en <B>mere objektiv</B> og <B>sikker</B> vurdering af arbejdsopgaver og krav  \r\n\r\n i statens stillinger end tidligere. </P>  \r\n\r\n<P>Spørgsmålet om systematisk stillingsvurdering inden for statsforvaltningen  \r\n\r\n opstod som en udløber af arbejdet i tjenestemandskommissionen af 1965. Her  \r\n\r\n afdækkedes et betydeligt behov for en systematisering af det grundlag,  \r\n\r\n<B>klassificeringen</B> sker på. Et udvalg under kommissionen undersøgte  \r\n\r\n derfor mulighederne for systematisk udarbejdelse af  \r\n\r\n<B>stillingsbeskrivelser</B> og udbygning heraf til egentlig  \r\n\r\n stillingsvurdering inden for statens, folkeskolens og folkekirkens  \r\n\r\n tjenesteområder. Udvalget konkluderede, at de nævnte hjælpemidler &#187;er  \r\n\r\n nyttige ved lønfastsættelse og ved andre personaleadministrative  \r\n\r\n dispositioner, når de indgår som led i en dynamisk og fremsynet  \r\n\r\n personalepolitik.&#171; </P>  \r\n\r\n<P CLASS=PUNKT> <B>2.</B> Der blev i november 1969 oprettet et permanent  \r\n\r\n<B>Stillingsvurderingsråd,</B> ligeligt sammensat af organisations- og  \r\n\r\n styrelsesrepræsentanter. Formandskabet blev permanent overdraget til  \r\n\r\n repræsentanten for Lønnings- og Pensionsdepartementet i det nuværende  \r\n\r\n Finansministerium. </P>  \r\n\r\n<P>Der blev knyttet et <B>sekretariat</B> til rådet med en medarbejderstab,  \r\n\r\n der blev alsidigt sammensat for at bibringe arbejdet det bredest mulige  \r\n\r\n erfaringsgrundlag. </P>  \r\n\r\n<P CLASS=PUNKT> <B>3.</B> Ifølge rådets kommissorium var arbejdsopgaven at  \r\n\r\n<B>igangsætte</B> og  <B>koordinere</B> anvendelsen af stillingsbeskrivelser  \r\n\r\n samt systematisk stillingsvurdering og personalebedømmelse inden for staten,  \r\n\r\n folkeskolen og folkekirken. </P>  \r\n\r\n<P>Rådet forudsattes at yde interesserede ministerier <B>bistand</B> ved  \r\n\r\n gennemførelsen af konkrete undersøgelser og selv at tage initiativet til  \r\n\r\n iværksættelsen af sådanne undersøgelser, som rådet måtte finde  \r\n\r\n formålstjenlige til belysning af udvalgte stillingskategoriers forhold. </P>  \r\n\r\n<P>Sagt med andre ord var hovedsigtet med rådets arbejde at tilvejebringe et  \r\n\r\n neutralt og objektivt grundlag for lønforhandlinger og at skabe en bedre  \r\n\r\n overensstemmelse mellem stillingskrav og lønydelsen herfor. </P>  \r\n\r\n<P CLASS=PUNKT> <B>4.</B> Rådets første opgave var derfor at udvikle og  \r\n\r\n afprøve et <B>fælles grundlag</B> for anvendelse af de omtalte hjælpemidler.  \r\n\r\n</P>  \r\n\r\n<P>Det forudsattes, at der kun skulle være <B> et system,</B> fælles for alle  \r\n\r\n statsstillinger, uanset niveau og ansættelsesform og på tværs af alle  \r\n\r\n faggrænser og styrelsesområder. Endvidere skulle systemet være enkelt og  \r\n\r\n rimeligt let at anvende og dertil tilpas smidigt i forhold til såvel  \r\n\r\n udviklingen i den enkelte stilling som samfundsudviklingen. </P>  \r\n\r\n<P>Ud over disse næsten modstridende krav til systemets udformning var det  \r\n\r\n tillige forudsat, at systemet skulle være i stand til at afspejle det  \r\n\r\n<B>generelle lønmønster,</B> det vil sige honorere de stillingskrav, der  \r\n\r\n hidtil havde været bestemmende for lønfastsættelsen. I samme forbindelse  \r\n\r\n skulle systemet naturligvis kunne påvise, hvis stillingers aflønning ikke var  \r\n\r\n i samklang med det generelle aflønningsmønster. </P>  \r\n\r\n<P>Statens stillingsvurderingssystem af 1976 (revideret 1986) </P>  \r\n\r\n<P CLASS=PUNKT> <B>5.</B> Det udviklede stillingsvurderingssystem blev  \r\n\r\n godkendt af rådet i januar 1976. Der kunne samtidig konstateres almindelig og  \r\n\r\n principiel enighed i rådet om, at systemet kun anvendes, når der er  \r\n\r\n<B>enighed</B> om det, at systemets anvendelse på nye stillingsområder beror  \r\n\r\n på en forudgående <B>afprøvning</B> af systemets anvendelighed på de  \r\n\r\n omhandlede områder, og at systemet ikke må lægge hindringer i vejen for en  \r\n\r\n selvstændig personalepolitik i styrelser og institutioner. </P>  \r\n\r\n<P>Systemet viste siden dets godkendelse og til et stykke ind i 80'erne, at  \r\n\r\n det kunne leve op til de krav, som rådet stillede til det, med hensyn til  \r\n\r\n spændvidde og differentieringsevne. Ca. 10.000 stillinger blev vurderet efter  \r\n\r\n statens stillingsvurderingssystem af 1976, og vurderingsresultaterne for dem  \r\n\r\n indgik med betydelig vægt ved de efterfølgende klassificerings- og  \r\n\r\n lønforhandlinger på såvel tjenestemands- som på overenskomstområdet. </P>  \r\n\r\n<P>Det må i øvrigt i den forbindelse nævnes, at det af alle parter har været  \r\n\r\n anerkendt som forudsætning for anvendelsen af stillingsvurderingssystemet, at  \r\n\r\n systemet er et <B>hjælpemiddel,</B> og vurderingsresultaterne er et blandt  \r\n\r\n flere momenter, der kan lægges vægt på under en forhandling om stillingers  \r\n\r\n lønmæssige placering. </P>  \r\n\r\n<P>Det skal tilføjes, at visse stillingsgrupper hidtil ikke har været  \r\n\r\n inddraget i stillingsvurderingsundersøgelser. </P>  \r\n\r\n<P>En oversigt over de undersøgelser, der hidtil er gennemført, er medtaget  \r\n\r\n som bilag. </P>  \r\n\r\n<P CLASS=PUNKT> <B>6.</B> Efter at systemet havde været anvendt en lille halv  \r\n\r\n snes år, måtte rådet konstatere et tiltagende behov for <B>justering</B> af  \r\n\r\n nogle enkeltheder inden for stillingsvurderingssystemet. Den væsentligste  \r\n\r\n årsag hertil var, at udviklingen siden 1976 efterhånden havde bragt  \r\n\r\n stillingsvurderingssystemet ud af takt med nogle af de forudsætninger, der  \r\n\r\n var opstillet ved godkendelsen af systemet i 1976. Dette gjaldt især kravet  \r\n\r\n om systemets afspejlingsevne i forhold til det generelle lønmønster. </P>  \r\n\r\n<P>Stillingsvurderingsrådet fastslog imidlertid ved indledningen af  \r\n\r\n justeringsarbejdet, at samtlige de oprindelige  <B>forudsætninger</B> også  \r\n\r\n skulle danne grundlag for revisionen. Samtidig ønskede man en <B>sproglig  \r\n\r\n tydeliggørelse</B> af systemets ordlyd samt en vis <B>indarbejdelse</B> af  \r\n\r\n den  <B>praksis,</B> der var udviklet gennem anvendelsen af systemet. </P>  \r\n\r\n<P>Justeringsarbejdet blev afsluttet i november 1986, da  \r\n\r\n Stillingsvurderingsrådet godkendte det justerede stillingsvurderingssystem.  \r\n\r\n</P>  \r\n\r\n<P CLASS=PUNKT> <B>7.</B> Statens stillingsvurderingssystem bygger på en  \r\n\r\n<B>opsplitning</B> og  <B>analyse</B> af de krav, som forskellige  \r\n\r\n undersøgelser har vist, at de enkelte stillinger stiller til deres  \r\n\r\n indehavere. De stillingskrav, som har vist sig at være toneangivende for den  \r\n\r\n generelle lønfastsættelse, er herefter udformet som 6 vurderingskriterier, i  \r\n\r\n systemet benævnt som faktorer. </P>  \r\n\r\n<P>De 6 <B>faktorer,</B> der tilsammen udgør selve  \r\n\r\n stillingsvurderingssystemet, er hver for sig delt op i et antal  \r\n\r\n<B>grader</B> alt efter, hvordan det har været logisk og praktisk  \r\n\r\n administrerbart at inddele den enkelte faktor. Graderne udtrykker således  \r\n\r\n stigende niveauer for det arbejdskrav, som faktoren måler. </P>  \r\n\r\n<P>Systemets væsentligste faktorer er de, der måler stillingsindehaverens  \r\n\r\n kompetence, det vil sige niveauet for de  <B>afgørelser,</B> som  \r\n\r\n stillingsindehaveren selv kan træffe, samt endvidere niveauet for og omfanget  \r\n\r\n af en eventuel  <B>arbejdsledelse</B> i stillingen og den <B>uddannelse</B>  \r\n\r\n og <B>erfaring,</B> der er nødvendig for at kunne løse stillingens  \r\n\r\n arbejdsopgaver. </P>  \r\n\r\n<P>Med de sidste to faktorer vurderer man dels stillingens  \r\n\r\n<B>sammensætning</B> af arbejdsledende og ikke-arbejdsledende opgaver, dels  \r\n\r\n det tidsmæssige <B>omfang</B> af de mest kvalificerede/krævende  \r\n\r\n arbejdsopgaver i stillingen. </P>  \r\n\r\n<P>Et vist samspil mellem faktorerne giver mulighed for en differentiering og  \r\n\r\n variation af stillingers vurderingsresultater, som man måske ikke på forhånd  \r\n\r\n ville tro kunne opnås med et vurderingssystem, sammensat af så få og så  \r\n\r\n generelle vurderingskriterier. </P>  \r\n\r\n<P CLASS=PUNKT> <B>8.</B> Stillingsvurderingssystemet er af den såkaldte  \r\n\r\n<B>pointtype.</B> Der er således knyttet pointværdier til faktorernes  \r\n\r\n forskellige grader. Ved hjælp af et særligt pointskema omsættes de valgte  \r\n\r\n grader til points. </P>  \r\n\r\n<P>Vurderingsresultatet for en stilling fremtræder herefter som et samlet  \r\n\r\n pointtal, opnået ved sammenlægning af de points, der er opnået under hver af  \r\n\r\n faktorerne. </P>  \r\n\r\n<P>Dette pointtal indgår som et af elementerne i forhandlingerne om lønmæssig  \r\n\r\n placering af de pågældende stillinger. </P>  \r\n\r\n<P>Stillingsvurderingsundersøgelser </P>  \r\n\r\n<P CLASS=PUNKT> <B>9.</B> I forbindelse med de lønforhandlende parters  \r\n\r\n generelle aftale- og overenskomstforhandlinger afsættes som regel  \r\n\r\n beløbsrammer til individuelle og gruppevise <B>lønjusteringer</B>  \r\n\r\n (omklassificeringer). </P>  \r\n\r\n<P>Efter aftale mellem finansministeriet og de berørte central- eller  \r\n\r\n (hoved)organisationer gennemføres en del af omklassificeringerne med støtte i  \r\n\r\n en <B>forudgående vurdering</B> af de omhandlede stillinger. </P>  \r\n\r\n<P>Det er på denne måde i praksis de lønforhandlende parter - ofte efter  \r\n\r\n forslag fra styrelser og underorganisationer - der tager initiativ til  \r\n\r\n iværksættelse af konkrete stillingsvurderingsundersøgelser. </P>  \r\n\r\n<P CLASS=PUNKT> <B>10.</B> Den nøjere fastlæggelse af, hvilke konkrete  \r\n\r\n stillinger der skal indgå i en stillingsvurderingsundersøgelse, foregår  \r\n\r\n ligeledes ved et <B>samarbejde</B> mellem Finansministeriet og vedkommende  \r\n\r\n central- eller (hoved)organisation. </P>  \r\n\r\n<P>Af undersøgelsestekniske grunde finder de lønforhandlende parter det  \r\n\r\n undertiden hensigtsmæssigt at medtage stillinger i en undersøgelse ud over  \r\n\r\n dem, der oprindeligt påregnedes vurderet. Dette tjener f.eks. til yderligere  \r\n\r\n at belyse og tydeliggøre arbejdssammenhænge eller samarbejdsrelationer. </P>  \r\n\r\n<P CLASS=PUNKT> <B>11.</B> Med det formål at opnå størst mulig  \r\n\r\n<B>ensartethed, sikkerhed</B> og  <B>objektivitet</B> i arbejdet med at  \r\n\r\n beskrive og vurdere stillinger fastlagde Stillingsvurderingsrådet samtidig  \r\n\r\n med systemets godkendelse i 1976 en undersøgelsesprocedure, der blev anvendt  \r\n\r\n generelt for alle stillingsvurderingsundersøgelser. </P>  \r\n\r\n<P>Denne procedure byggede på de <B>erfaringer</B> om fremgangsmåder, der var  \r\n\r\n indvundet under de <B>prøveundersøgelser,</B> der havde dannet grundlag for  \r\n\r\n udviklingen af stillingsvurderingssystemet. Proceduren indeholdt fire  \r\n\r\n hovedfaser: </P>  \r\n\r\n<P>- indsamling af spørgeskemaoplysninger for hver stilling, der indgik i  \r\n\r\n undersøgelsen </P>  \r\n\r\n<P>- interviews med påfølgende udarbejdelse af beskrivelse af et antal  \r\n\r\n karakteristiske stillinger (niveaustillinger) </P>  \r\n\r\n<P>- vurdering af niveaustillingerne i et styrelsespanel og i rådets centrale  \r\n\r\n vurderingspanel, efterfulgt af vurdering af de øvrige stillinger i  \r\n\r\n styrelsespanelet med appelmulighed til centralpanelet, samt </P>  \r\n\r\n<P>- udarbejdelse af afsluttende rapport. </P>  \r\n\r\n<P>Udformningen af denne undersøgelsesprocedure var begrundet i den vægt, man  \r\n\r\n i Stillingsvurderingsrådet lagde på sikkerheden i arbejdet med at opnå  \r\n\r\n<B>korrekte</B> og  <B>sammenlignelige</B> vurderingsresultater. Rådets  \r\n\r\n sekretariat var centralt placeret som den instans, der forestod  \r\n\r\n gennemførelsen af samtlige stillingsvurderingsundersøgelser i et samarbejde  \r\n\r\n med de berørte styrelser og personaleorganisationer. </P>  \r\n\r\n<P CLASS=PUNKT> <B>12.</B> I forbindelse med arbejdet med justeringen af  \r\n\r\n stillingsvurderingssystemet overvejede Stillingsvurderingsrådet også  \r\n\r\n mulighederne og behovet for <B>hensigtsmæssige ændringer</B> af  \r\n\r\n<B>undersøgelsesproceduren.</B> Overvejelserne byggede på indhøstede  \r\n\r\n erfaringer, ønsket om en <B>afkortning af tidsforløbet</B> for en  \r\n\r\n stillingsvurderingsundersøgelse samt et ønske om <B>delegering</B> af ansvar  \r\n\r\n og arbejdsopgaver til de styrelser, der indgår i en  \r\n\r\n stillingsvurderingsundersøgelse. </P>  \r\n\r\n<P>Overvejelserne mundede ud i, at Stillingsvurderingsrådet samtidig med  \r\n\r\n godkendelsen af det reviderede stillingsvurderingssystem i november 1986  \r\n\r\n fastlagde nedenstående procedureregler for gennemførelsen af  \r\n\r\n stillingsvurderingsundersøgelser. </P>  \r\n\r\n<P CLASS=PUNKT> <B>13.</B> Aftale om gennemførelse af en  \r\n\r\n stillingsvurderingsundersøgelse indgås fortsat mellem  \r\n\r\n<B>Finansministeriet</B> og vedkommende  <B>forhandlingsberettigede  \r\n\r\n organisation.</B> Finansministeriet tilskriver den styrelse, hvori  \r\n\r\n stillingerne findes, med henblik på igangsætning af undersøgelsen og  \r\n\r\n underretter Stillingsvurderingsrådets sekretariat. </P>  \r\n\r\n<P>Styrelsen rekvirerer det nødvendige antal af et særligt  \r\n\r\n<B>spørgeskema</B> i Stillingsvurderingsrådets sekretariat. Sekretariatet  \r\n\r\n forsyner spørgeskemaerne med et løbenummer, der er specielt for hver enkelt  \r\n\r\n stilling. </P>  \r\n\r\n<P>Styrelsen udsender herefter spørgeskemaerne og drager omsorg for, at disse  \r\n\r\n udfyldes af stillingsindehaverne. Stillingsindehaverne skal således selv  \r\n\r\n belyse indholdet af deres stillinger ved at beskrive samtlige stillingens  \r\n\r\n arbejdsopgaver. Spørgeskemabesvarelserne skal  <B>godkendes</B> af  \r\n\r\n stillingsindehavernes nærmeste foresatte og en repræsentant for styrelsen.  \r\n\r\n Endvidere er det styrelsens ansvar, at spørgeskemabesvarelserne er  \r\n\r\n<B>vurderingsegnede.</B>  </P>  \r\n\r\n<P CLASS=PUNKT> <B>14.</B> Vurderingen af stillingerne foregår i første  \r\n\r\n instans i et  <B>vurderingspanel</B> for hver enkelt styrelse. </P>  \r\n\r\n<P>Dette panel sammensættes af repræsentanter for styrelsen og den berørte  \r\n\r\n personaleorganisation samt for Stillingsvurderingsrådets sekretariat.  \r\n\r\n Medlemmer af vurderingspaneler uddannes i brugen af  \r\n\r\n stillingsvurderingssystemet ved rådssekretariatets foranstaltning. Det er af  \r\n\r\n undersøgelsestekniske årsager hensigtsmæssigt, at sammensætningen af  \r\n\r\n vurderingspanelet og uddannelsen af panelmedlemmerne foregår så tidligt som  \r\n\r\n muligt efter starten af en stillingsvurderingsundersøgelse. </P>  \r\n\r\n<P>Som <B>koordinator</B>  <B>for vurderingsarbejdet i styrelsespanelerne har  \r\n\r\n rådet nedsat et</B>  <B>centralt vurderingspanel.</B> I dette indgår  \r\n\r\n repræsentanter for Finansministeriet og hovedorganisationerne samt  \r\n\r\n rådssekretariatets ledelse. Centralpanelets opgave er - efter de nedenfor  \r\n\r\n anførte retningslinier - at foretage en endelig vurdering af samtlige de  \r\n\r\n stillinger, hvis vurdering der ikke har været enighed om i de enkelte  \r\n\r\n styrelsespaneler. </P>  \r\n\r\n<P CLASS=PUNKT> <B>15.</B> Den ovenfor beskrevne indledende fase af en  \r\n\r\n stillingsvurderingsundersøgelse gælder for <B>alle</B> undersøgelser. Derimod  \r\n\r\n er der for den følgende fase, nemlig selve  <B>vurderingsarbejdet,</B> to  \r\n\r\n forskellige forløb: et, der  <B>generelt</B> gælder for  \r\n\r\n stillingsvurderingsundersøgelser, og et andet, der som en forsøgsordning  \r\n\r\n gælder ved vurderingen af <B>visse etatsstillinger.</B>  </P>  \r\n\r\n<P CLASS=PUNKT> <B>16.</B> På grundlag af et oplæg fra styrelsen udtager  \r\n\r\n repræsentanter for denne, for den berørte personaleorganisation samt for  \r\n\r\n rådssekretariatet et antal  <B>niveaustillinger.</B> Niveaustillingerne skal  \r\n\r\n være karakteristiske og repræsentative for samtlige de stillinger, der indgår  \r\n\r\n i undersøgelsen. </P>  \r\n\r\n<P>Disse niveaustillinger vurderes i styrelsespanelet, og såfremt der  \r\n\r\n herunder opnås <B>enighed,</B> er vurderingen af niveaustillingerne  \r\n\r\n afsluttet. I tilfælde af <B>uenighed</B> i panelet forelægges stillingen for  \r\n\r\n det centrale vurderingspanel, der så træffer den endelige afgørelse. </P>  \r\n\r\n<P>Efter vurderingen af niveaustillingerne vurderes de øvrige stillinger i  \r\n\r\n styrelsespanelet. Ved denne vurdering medvirker imidlertid  <B>alene</B>  \r\n\r\n styrelsens og organisationens repræsentanter. I tilfælde af  <B>uenighed</B>  \r\n\r\n forelægges stillingen for det centrale vurderingspanel. </P>  \r\n\r\n<P>Når stillingsvurderingsarbejdet er afsluttet, underretter  \r\n\r\n<B>styrelsen</B> de forhandlingsberettigede parter samt rådssekretariatet om  \r\n\r\n de opnåede vurderingsresultater. </P>  \r\n\r\n<P CLASS=PUNKT> <B>17.</B> Ordningen omfatter stillinger inden for DSB's,  \r\n\r\n Forsvarsministeriets, Justitsministeriets, Post- og Telegrafvæsenets samt  \r\n\r\n Toldvæsenets områder. Det gælder dog kun stillinger, der er <B>specielle</B>  \r\n\r\n for den pågældende etat, for eksempel stillinger som officer i forsvaret.  \r\n\r\n Ordningen vil således for eksempel ikke gælde for værkmesterstillinger inden  \r\n\r\n for DSB eller kontorstillinger inden for Rigspolitiet. </P>  \r\n\r\n<P>Specielle stillingsgrupper inden for <B>andre styrelser kan blive omfattet  \r\n\r\n af forsøgsordningen, såfremt Finansministeriet og den forhandlingsberettigede  \r\n\r\n organisation bliver enige herom.</B>  </P>  \r\n\r\n<P>Samtlige stillinger under forsøgsordningen vurderes i styrelsespanelet  \r\n\r\n under medvirken af repræsentanter for styrelsen, personaleorganisationen samt  \r\n\r\n rådssekretariatet. Der udtages altså ingen niveaustillinger. Såfremt der er  \r\n\r\n<B>enighed</B> om vurderingen af stillingerne, er vurderingsarbejdet  \r\n\r\n afsluttet. I tilfælde af  <B>uenighed</B> kan repræsentanterne for styrelsen  \r\n\r\n eller personaleorganisationen forlange stillingen forelagt for det centrale  \r\n\r\n vurderingspanel. Rådssekretariatets repræsentanter har alene adgang til at få  \r\n\r\n stillingerne påført eventuelle afvigende vurderingsresultater og  \r\n\r\n bemærkninger. </P>  \r\n\r\n<P>Når stillingsvurderingsarbejdet er afsluttet, underretter  \r\n\r\n<B>styrelsen</B> de forhandlingsberettigede parter samt rådssekretariatet om  \r\n\r\n de opnåede resultater. </P>  \r\n\r\n<P CLASS=PUNKT> <B>18.</B> De ændrede procedureregler indebærer som noget  \r\n\r\n nyt, at rådssekretariatet også etablerer kurser for de medarbejdere i de  \r\n\r\n forskellige styrelser, der skal forestå gennemførelsen af  \r\n\r\n stillingsvurderingsundersøgelser. Herudover gør den foretagne  \r\n\r\n decentralisering af arbejdet det hensigtsmæssigt, at de enkelte styrelser og  \r\n\r\n rådssekretariatet på et så tidligt tidspunkt som muligt tager kontakt med  \r\n\r\n hinanden med henblik på <B>planlægning</B> og  <B>koordinering</B> af  \r\n\r\n stillingsvurderingsundersøgelsens enkelte faser, fremskaffelse af relevante  \r\n\r\n oplysninger om organisationsplaner, uddannelser, baggrundmateriale m.v. </P>  \r\n\r\n<P>Det er ved rådets vedtagelse af de nye procedureregler forudsat, at  \r\n\r\n styrelsespanelerne følger <B>systemets ordlyd</B> og de  <B>fortolkninger</B>  \r\n\r\n heraf, som kan udledes af det centrale vurderingspanels praksis.  \r\n\r\n Rådssekretariatet skal gennem sin kursusvirksomhed og deltagelsen i  \r\n\r\n vurderingsarbejdet medvirke hertil. </P>  \r\n\r\n<P>Justeringen af selve stillingsvurderingssystemet samt ændringerne af  \r\n\r\n undersøgelsesproceduren har haft som formål, at der gennem  \r\n\r\n stillingsvurderingsundersøgelser fremdeles kan tilvejebringes et  \r\n\r\n<B>neutralt</B> og <B>sikkert</B> grundlag for de efterfølgende  \r\n\r\n lønforhandlinger. </P>  \r\n\r\n<P>Bilags- og henvisningsoversigt </P>  \r\n\r\n<P>Bilag til kap. 13 </P>  \r\n\r\n<P>Bilag 13.1 Oversigt over Stillingsvurderingsrådets undersøgelser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19870681460"
        },
        {
            "displayName": "Entydig dokumentidentifikation",
            "displayValue": "CM016162"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/01/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6814"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "30/10/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 1 kontor"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}