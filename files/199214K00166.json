{
    "id": 109170,
    "title": "1992 BTL 166   BETÆNKNING OVER FORSLAG TIL LOV OM ÆNDRING AF LOV OM OFFENTLIGE VEJE OG   LOV OM PRIVATE FÆLLESVEJE    NR L 166 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 166",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 166 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om offentlige veje og  \r\n\r\n lov om private fællesveje <BR>  \r\n\r\n Nr L 166 1992-93, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19930429 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til trafikministeren, som denne har besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Danske Elværkers Forening, </P>  \r\n\r\n<P>Dansk Naturgas A/S, </P>  \r\n\r\n<P>Kommunernes Landsforening og </P>  \r\n\r\n<P>Naturgas Midt-Nord I/S. </P>  \r\n\r\n<P>Der er af trafikministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de af trafikministeren stillede ændringsforslag. </P>  \r\n\r\n<P>Ændringsforslag Af <I>trafikministeren</I> , tiltrådt af <I>udvalget</I> :  \r\n\r\n</P>  \r\n\r\n<P>Til § 1 <B>1)</B>  <I>Nr. 5</I> affattes således: </P>  \r\n\r\n<P> <B>&#187;5.</B>  <I>§ 106, stk. 3,</I> affattes således: </P>  \r\n\r\n<P>&#187; <I>Stk. 3.</I> Arbejder på ledninger i eller over offentlige veje  \r\n\r\n udføres af vedkommende ledningsejer, medmindre andet særligt er bestemt.  \r\n\r\n Vejbestyrelsen kan dog kræve selv at udføre vejarbejder i forbindelse med  \r\n\r\n ledningsarbejder, </P>  \r\n\r\n<P>1) hvor der er behov for at koordinere ledningsarbejdet med andre arbejder  \r\n\r\n på vejarealet, </P>  \r\n\r\n<P>2) når ledningsejeren ikke overholder vilkår stillet i forbindelse med en  \r\n\r\n tilladelse efter stk. 4, eller </P>  \r\n\r\n<P>3) når hensyn af tilsvarende vægt gør sig gældende.&#171;&#187; </P>  \r\n\r\n<P>Til § 2 <B>2)</B>  <I>Nr. 5</I> affattes således: </P>  \r\n\r\n<P> <B>&#187;5.</B> I <I>§ 52</I> indsættes efter stk. 1 som nyt stykke: </P>  \r\n\r\n<P>&#187; <I>Stk. 2.</I> Arbejder på ledninger i eller over private  \r\n\r\n fællesveje udføres af vedkommende ledningsejer, medmindre andet særligt er  \r\n\r\n bestemt. Vejmyndigheden kan dog kræve selv at udføre vejarbejder i  \r\n\r\n forbindelse med ledningsarbejder, </P>  \r\n\r\n<P>1) hvor der er behov for at koordinere ledningsarbejdet med andre arbejder  \r\n\r\n på vejarealet, </P>  \r\n\r\n<P>2) hvor ledningsejeren ikke overholder vilkår stillet i medfør af § 51,  \r\n\r\n eller </P>  \r\n\r\n<P>3) hvor hensyn af tilsvarende vægt gør sig gældende.&#171; </P>  \r\n\r\n<P>Stk. 2 bliver herefter stk. 3.' </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Trafikministeriet har på opfordring af Kommunernes  \r\n\r\n Landsforening nedsat en arbejdsgruppe, der har udarbejdet forslag til et nyt  \r\n\r\n standardregulativ for opgravning i veje. Baggrunden herfor er, at  \r\n\r\n forsyningsselskaberne i en række klagesager har rejst spørgsmålet om det  \r\n\r\n rimelige i enkelte vejbestyrelsers krav om selv at udføre  \r\n\r\n retableringsarbejdet i forbindelse med ledningsarbejder i veje.  \r\n\r\n Forsyningsselskaberne er af den opfattelse, at disse krav unødigt fordyrer  \r\n\r\n ledningsarbejderne. Det er efter forsyningsselskabernes opfattelse billigere  \r\n\r\n at lade den entreprenør, der udfører ledningsarbejderne, i samme arbejdsgang  \r\n\r\n retablere vejene. Det er forsyningsselskabernes opfattelse, at disse  \r\n\r\n entreprenører har den fornødne ekspertise på området. </P>  \r\n\r\n<P>Et mindre antal vejbestyrelser ønsker fortsat selv at udføre retablering  \r\n\r\n af vejene efter gravearbejder. Dette sker med henvisning til, at der herved  \r\n\r\n skabes sikkerhed for, at vejene bliver forsvarligt retablerede. </P>  \r\n\r\n<P>Ved det nye regulativudkast er disse problemer søgt løst. </P>  \r\n\r\n<P>Det er erkendt også fra ledningsejerside, at der har været problemer med  \r\n\r\n tilfredsstillende retablering af vejene efter ledningsarbejder. Af samme  \r\n\r\n grund er emnet taget op af Statens Vejlaboratorium i et notat af 1984 og  \r\n\r\n senere i laboratorierapport 61 af 1986: &#187;Retablering af kommuneveje  \r\n\r\n efter ledningsarbejder&#171;. Dette materiale, der præciserer fremgangsmåden  \r\n\r\n ved korrekt retablering, påregnes udsendt i foråret 1993 i form af  \r\n\r\n udbudsbetingelser for ledningsanlæg i jord. </P>  \r\n\r\n<P>Udbudsbetingelserne vil blive udsendt samtidig med normer for etablering  \r\n\r\n af ledningsanlæg i jord, udarbejdet af Dansk Ingeniørforening. Sidstnævnte  \r\n\r\n materiale er udarbejdet i samarbejde med de kommunale organisationer samt  \r\n\r\n Fællesudvalget vedrørende ledningssamarbejde (FULS). Også det nye  \r\n\r\n standardregulativ for opgravning af veje vil kunne udsendes på dette  \r\n\r\n tidspunkt. Endelig er der i et samarbejde mellem Kommunernes Landsforening,  \r\n\r\n Statens Vejlaboratorium, FULS og Trafikministeriet udarbejdet en pjece, der  \r\n\r\n fremstiller retableringsteknikken i populær form til brug for det mandskab,  \r\n\r\n der udfører det praktiske retableringsarbejde. </P>  \r\n\r\n<P>Da der således tilvejebringes klare forskrifter, der kan sikre forsvarlig  \r\n\r\n retablering af vejarealer efter gravearbejder, forekommer det ikke  \r\n\r\n hensigtsmæssigt, at vejbestyrelserne fortsat har en ubetinget ret til at  \r\n\r\n udføre retableringsarbejder af den nævnte art. </P>  \r\n\r\n<P>Konsekvensen af en sådan ret er forsinkelser og fordyrelser og øgede  \r\n\r\n problemer for trafikanter og grundejere ved vejen som følge af, at der er  \r\n\r\n flere arbejdshold på samme opgave. </P>  \r\n\r\n<P>Det er væsentligt, at vejbestyrelsen fortsat har mulighed for at varetage  \r\n\r\n den styrende og koordinerende funktion på området i sager af denne art.  \r\n\r\n Derfor er bestemmelsen foreslået udformet på en sådan måde, at denne funktion  \r\n\r\n fortsat kan varetages. Udgangspunktet for vejbestyrelsens beføjelser på  \r\n\r\n området er naturligvis vejbestyrelsens hjemmel til at meddele tilladelse til  \r\n\r\n ledningsejernes dispositioner over vejarealet, jf. lov om offentlige veje §  \r\n\r\n 106, stk. 4, og lov om private fællesveje § 51, stk. 1. Disse regler  \r\n\r\n suppleres af den foreslåede bestemmelse om, at vejbestyrelsen har ret til at  \r\n\r\n foretage retableringsarbejdet, hvor der er behov for at koordinere det  \r\n\r\n aktuelle ledningsarbejde med andre arbejder i vejarealet, såvel vejarbejder  \r\n\r\n som andre ledningsarbejder. Tilsvarende gælder, hvor ledningsejeren ikke  \r\n\r\n overholder de vilkår, som vejbestyrelsen har stillet i forbindelse med en  \r\n\r\n gravetilladelse m.v. Det præciseres i den foreslåede bestemmelse, at  \r\n\r\n vejbestyrelsen også har ret til at udføre retableringsarbejdet, når der  \r\n\r\n foreligger andre tungtvejende grunde herfor. Dette kan f.eks. være tilfældet,  \r\n\r\n hvis vejbestyrelsen har dårlige erfaringer med den entreprenør,  \r\n\r\n ledningsejeren agter at overlade retableringsarbejdet til. </P>  \r\n\r\n<P>Tove Lindbo Larsen (S) Søren Hansen (S) J. K. Hansen (S) fmd. <I>Bakholt  \r\n\r\n (S) Hans Erenbjerg (S) Jimmy Stahr (S) Tommy Dinesen (SF) Sonja Albrink (CD)  \r\n\r\n Ikast (KF) Agnete Laustsen (KF) Svend Erik Hovmand (V) Svend Heiselberg (V)  \r\n\r\n Helge Sander (V) Ernst B. Schmidt (FP)</I> nfmd. <I>Ole Donner (FP)  \r\n\r\n Bilgrav-Nielsen (RV) Inger Stilling Pedersen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/05/1993"
        },
        {
            "displayName": "Accession",
            "displayValue": "199214K00166"
        },
        {
            "displayName": "Entydig dokumentidentifikation",
            "displayValue": "CL006698"
        },
        {
            "displayName": "Dato for førstegangsindlæggelse",
            "displayValue": "13/05/1993"
        },
        {
            "displayName": "Dato for indlæggelse",
            "displayValue": "13/05/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "166"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}