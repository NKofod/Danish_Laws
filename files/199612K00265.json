{
    "id": 112293,
    "title": "1996 LSF 265   FORSLAG TIL LOV OM ÆNDRING AF LOV OM OFFENTLIG MOBILKOMMUNIKATION(ÆNDRING   SOM FØLGE AF LOV OM RADIOKOMMUNIKATION OG TILDELING AF RADIOFREKVENSER) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 265",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 265 </P>  \r\n\r\n<P></P>  \r\n\r\n<P>Forslag til Lov om ændring af lov om offentlig mobilkommunikation(Ændring  \r\n\r\n som følge af lov om radiokommunikation og tildeling af radiofrekvenser) </P>  \r\n\r\n<P></P>  \r\n\r\n<P>Fremsat af forskningsministeren (Jytte Hilden) </P>  \r\n\r\n<P></P>  \r\n\r\n<P>den 7. maj 1997 </P>  \r\n\r\n<P></P>  \r\n\r\n<P>Vedtaget ved tredjebehandling den 29. maj 1997 </P>  \r\n\r\n<P></P>  \r\n\r\n<P><a href=\"document.aspx?accn=A19970039630\"> Lov nr. 396 af 10/06/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 468 af 12. juni 1996 om offentlig mobilkommunikation foretages  \r\n\r\n følgende ændringer: </P>  \r\n\r\n<P> <B>1.</B>  <I>§ 6, stk. 2,</I> affattes således: </P>  \r\n\r\n<P> <I>&#187;Stk. 2.</I> Telestyrelsen skal tilbagekalde en tilladelse, der  \r\n\r\n er meddelt i medfør af §§ 3 eller 4, hvis alle tilladelser til at benytte de  \r\n\r\n for nettet nødvendige radiofrekvenser er tilbagekaldt i medfør af lov om  \r\n\r\n radiokommunikation og tildeling af radiofrekvenser.&#171; </P>  \r\n\r\n<P> <B>2.</B>  <I>§ 11, stk. 1, nr. 4,</I> ophæves. </P>  \r\n\r\n<P>Nr. 5-7 bliver herefter nr. 4-6. </P>  \r\n\r\n<P> <B>3.</B>  <I>§ 11, stk. 3</I> og <I>4,</I> ophæves. </P>  \r\n\r\n<P> <B>4.</B> I <I>§ 14, stk. 1,</I> ændres &#187;samt overholdelse af §§ 7,  \r\n\r\n 12 og 13&#171; til: &#187;, overholdelse af §§ 7, 12 og 13 samt overholdelse  \r\n\r\n af vilkår, abonnementsvilkår, priser m.v. som reguleret i medfør af § 20,  \r\n\r\n stk. 6&#171;. </P>  \r\n\r\n<P> <B>5.</B>  <I>§ 14, stk. 3,</I> affattes således: </P>  \r\n\r\n<P> <I>&#187;Stk. 3.</I> Forskningsministeren kan ikke, ud over hvad der  \r\n\r\n følger af bestemmelserne i lov om Telestyrelsen, give Telestyrelsen  \r\n\r\n tjenestebefaling om styrelsens varetagelse af myndighedsopgaver vedrørende  \r\n\r\n konkrete sager, om behandling og afgørelse af enkeltsager, om Telestyrelsens  \r\n\r\n udstedelse af administrative forskrifter på områder, hvor styrelsen er  \r\n\r\n bemyndiget hertil, eller om Telestyrelsens øvrige tilsynsaktiviteter med  \r\n\r\n henblik på at sikre overholdelsen af denne lov og administrative forskrifter  \r\n\r\n udstedt i medfør heraf.&#171; </P>  \r\n\r\n<P> <B>6.</B> I <I>§ 14</I> indsættes efter stk. 5 som nyt stykke: </P>  \r\n\r\n<P> <I>&#187;Stk. 6.</I> Telestyrelsen kan bestemme, at klager indgivet til  \r\n\r\n Telestyrelsen har opsættende virkning.&#171; </P>  \r\n\r\n<P> <B>7.</B> Efter § 14 indsættes i <I>kapitel 5:</I>  </P>  \r\n\r\n<P> <B>&#187;§ 14 a.</B> Forskningsministeren kan ikke dispensere fra  \r\n\r\n administrative forskrifter udstedt af ministeren i medfør af denne lov.&#171;  \r\n\r\n</P>  \r\n\r\n<P> <B>8.</B>  <I>§ 15, stk. 1, nr. 2,</I> affattes således: </P>  \r\n\r\n<P>&#187;2) Overholdelse af vilkår, abonnementsvilkår, priser m.v. som  \r\n\r\n reguleret i medfør af § 20, stk. 6.&#171; </P>  \r\n\r\n<P> <B>9.</B>  <I>§ 18, stk. 1,</I> affattes således: </P>  \r\n\r\n<P>&#187;Telestyrelsen opkræver hos tilladelsesindehaverne en  \r\n\r\n omkostningsdækkende ydelse til dækning af de udgifter, der er forbundet med  \r\n\r\n Telestyrelsens gennemførelse af udbudsforretning efter denne lov, udvælgelse  \r\n\r\n af tilladelsesindehavere m.v.&#171; </P>  \r\n\r\n<P> <B>10.</B>  <I>§ 19, stk. 2,</I> affattes således: </P>  \r\n\r\n<P> <I>&#187;Stk. 2.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1997, § 1, nr. 9 dog først den 1. januar  \r\n\r\n 1998. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 468 af 12. juni 1996 om offentlig mobilkommunikation foretages  \r\n\r\n følgende ændringer: </P>  \r\n\r\n<P> <B>1.</B>  <I>§ 6, stk. 2,</I> affattes således: </P>  \r\n\r\n<P> <I>&#187;Stk. 2.</I> Telestyrelsen skal tilbagekalde en tilladelse, der  \r\n\r\n er meddelt i medfør af §§ 3-4, hvis alle tilladelser til at benytte de for  \r\n\r\n nettet nødvendige radiofrekvenser er tilbagekaldt i medfør af lov om  \r\n\r\n radiokommunikation og tildeling af radiofrekvenser&#171;. </P>  \r\n\r\n<P> <B>2.</B>  <I>§ 11, stk. 1, nr. 4,</I> ophæves. </P>  \r\n\r\n<P>Nr. 5-7 bliver herefter nr. 4-6. </P>  \r\n\r\n<P> <B>3.</B>  <I>§ 11, stk. 3-4,</I> ophæves. </P>  \r\n\r\n<P> <B>4.</B>  <I>§ 14, stk. 3,</I> affattes således: </P>  \r\n\r\n<P> <I>&#187;Stk. 3.</I> Forskningsministeren kan ikke, ud over hvad der  \r\n\r\n følger af bestemmelserne i lov om Telestyrelsen, give Telestyrelsen  \r\n\r\n tjenestebefalinger om styrelsens varetagelse af myndighedsopgaver vedrørende  \r\n\r\n konkrete sager, om behandling og afgørelse af enkeltsager, om Telestyrelsens  \r\n\r\n udstedelse af administrative forskrifter på områder, hvor styrelsen er  \r\n\r\n bemyndiget hertil, eller om Telestyrelsens øvrige tilsynsaktiviteter med  \r\n\r\n henblik på at sikre overholdelsen af denne lov og administrative forskrifter  \r\n\r\n udstedt i medfør heraf&#171;. </P>  \r\n\r\n<P> <B>5.</B> Efter § 14 indsættes i kapitel 5: </P>  \r\n\r\n<P> <B>&#187;§ 14 a.</B> Forskningsministeren kan ikke dispensere fra  \r\n\r\n administrative forskrifter udstedt af ministeren i medfør af denne lov&#171;.  \r\n\r\n</P>  \r\n\r\n<P> <B>6.</B>  <I>§ 18, stk. 1,</I> affattes således: </P>  \r\n\r\n<P>&#187;Telestyrelsen opkræver hos tilladelsesindehaverne en  \r\n\r\n omkostningsdækkende ydelse til dækning af de udgifter, der er forbundet med  \r\n\r\n Telestyrelsens gennemførelse af udbudsforretning efter denne lov, udvælgelse  \r\n\r\n af tilladelsesindehavere m.v.&#171; </P>  \r\n\r\n<P> <B>7.</B>  <I>§ 19, stk. 2,</I> affattes således: </P>  \r\n\r\n<P> <I>&#187;Stk. 2.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1997, § 1, nr. 6 dog først den 1. januar  \r\n\r\n 1998. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Den 6. december 1995 indgik Socialdemokratiet, Venstre, Det Konservative  \r\n\r\n Folkeparti, Socialistisk Folkeparti, Det Radikale Venstre og  \r\n\r\n Centrum-Demokraterne en principaftale, som lægger rammerne for den  \r\n\r\n fuldstændige liberalisering af telesektoren i Danmark. </P>  \r\n\r\n<P>Principaftalen indeholder de overordnede rammer for en trinvis  \r\n\r\n gennemførelse af liberaliseringen. Første trin (trin 2a) blev gennemført i  \r\n\r\n foråret 1996, mens dette lovforslag er en følge af henholdsvis forslag til  \r\n\r\n lov om radiokommunikation og tildeling af radiofrekvenser og forslag til lov  \r\n\r\n om tildeling og anvendelse af nummerressourcer m.v., der er dele af  \r\n\r\n udmøntningen af trin 2b. </P>  \r\n\r\n<P> <I>A. De gældende regler</I>  </P>  \r\n\r\n<P>Nærværende lovforslag indeholder forslag om ophævelse og ændring af visse  \r\n\r\n bestemmelser i lov nr. 468 af 12. juni 1996 om offentlig mobilkommunikation.  \r\n\r\n</P>  \r\n\r\n<P> <I>B. Baggrunden for og indholdet af lovforslaget</I>  </P>  \r\n\r\n<P>Lovforslaget ændrer eller ophæver en række bestemmelser i lov om offentlig  \r\n\r\n mobikommunikation, idet de af bestemmelserne omfattede forhold fremover vil  \r\n\r\n være reguleret i forslag til lov om radiokommunikation og tildeling af  \r\n\r\n radiofrekvenser, der fremsættes parallelt med dette lovforslag. </P>  \r\n\r\n<P>Endvidere foreslås § 18, stk. 1, i lov om offentlig mobilkommunikation  \r\n\r\n ændret som følge af det ligeledes parallelt fremsatte forslag til lov om  \r\n\r\n tildeling og anvendelse af nummerressourcer m.v. </P>  \r\n\r\n<P>Endeligt foreslås § 14, stk. 3, ændret samt en ny bestemmelse, § 14 a,  \r\n\r\n indsat, som følge af det ligeledes parallelt fremsatte lovforslag om  \r\n\r\n Telestyrelsen. </P>  \r\n\r\n<P> <I>C. Lovens administrative og økonomiske konsekvenser m.v.</I>  </P>  \r\n\r\n<P>Nærværende lovforslag indebærer ikke konsekvenser for administrationen af  \r\n\r\n lov om offentlig mobilkommunikation. </P>  \r\n\r\n<P>Med lovforslaget begrænses det beløb, der i medfør af lov om offentlig  \r\n\r\n mobilkommunikation kan opkræves hos tilladelsesindehaverne. Dette sker på  \r\n\r\n baggrund af, at tilladelsesindehavere i medfør af denne lov tillige vil være  \r\n\r\n omfattet af det parallelt fremsatte lovforslag om tildeling og anvendelse af  \r\n\r\n nummerressourcer. I sidstnævnte lovforslag er der således hjemmel til at  \r\n\r\n opkræve en omkostningsdækkende ydelse hos udbydere af offentlige telenet og  \r\n\r\n teletjenester som har fået eller vil få tildelt numre, nummerserier eller  \r\n\r\n adresser. </P>  \r\n\r\n<P>Lovforslaget har ingen EU-retlige aspekter. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Baggrunden for ændringen af bestemmelsen i § 6, stk. 2, i lov om offentlig  \r\n\r\n mobilkommunikation om tilbagekaldelse af en tilladelse givet i medfør af  \r\n\r\n denne lov er, at der i forslag til lov om radiokommunikation og tildeling af  \r\n\r\n radiofrekvenser, indføres bestemmelser, der udfra de samme kriterier som  \r\n\r\n angivet i den hidtidige § 6, stk. 2, giver mulighed for tilbagekaldelse af  \r\n\r\n individuelle tilladelser til anvendelse af frekvenser. </P>  \r\n\r\n<P>I henhold til den gældende § 6, stk. 2, har Telestyrelsen hjemmel til, med  \r\n\r\n 1 års varsel, at tilbagekalde en tilladelse, der ikke udnyttes tilstrækkelig  \r\n\r\n effektivt, med det formål at overdrage de derved frigivne frekvensressourcer  \r\n\r\n til andre mobiloperatører. </P>  \r\n\r\n<P>Denne bestemmelse foreslås med nærværende lovforslag ophævet og erstattet  \r\n\r\n af en henvisning til bestemmelserne i lov om radiokommunikation og tildeling  \r\n\r\n af radiofrekvenser, idet der i § 7 i dette lovforslag foreslås indført en  \r\n\r\n generel hjemmel til bl.a. i tilfælde som nævnt at inddrage gyldige  \r\n\r\n frekvenstilladelser. Der er ikke herved tilsigtet nogen substans-ændring af  \r\n\r\n retstilstanden for så vidt angår tilladelser til offentlige  \r\n\r\n mobilkommunikationsnet. </P>  \r\n\r\n<P>§ 7 i forslaget til lov om radiokommunikation og tildeling af  \r\n\r\n radiofrekvenser, der omhandler administrativ omfordeling af  \r\n\r\n frekvensressourcer, hjemler inddragelse af individuelle tilladelser inden  \r\n\r\n disses udløb, når den samlede efterspørgsel på radiofrekvenser til den  \r\n\r\n pågældende tjeneste eller det pågældende system ikke kan, eller forventes  \r\n\r\n inden for et kortere tidsrum ikke at ville kunne, imødekommes. En sådan  \r\n\r\n inddragelse skal ske med det sigte at overdrage de inddragne  \r\n\r\n frekvensressourcer til andre, der har eller ønsker at etablere tilsvarende  \r\n\r\n tjenester eller systemer. Kompetencen tilkommer efter denne bestemmelse  \r\n\r\n forskningsministeren. Varsel for inddragelse skal i henhold til § 7, stk. 3,  \r\n\r\n nr. 3, minimum være 1 år, dog har forskningsministeren i henhold til § 7,  \r\n\r\n stk. 4, hjemmel til undtagelsesvis at fastsætte et kortere varsel, når der  \r\n\r\n foreligger en presserende frekvensknaphed, der på væsentlige områder hindrer  \r\n\r\n udbud af teletjenester, som der er en klar efterspørgsel efter, eller på  \r\n\r\n væsentlige områder begrænser eller forvrider konkurrencen inden for dele af  \r\n\r\n telesektoren. </P>  \r\n\r\n<P>Bemærkningerne til § 6, stk. 2, i Lov om offentlig mobilkommunikation  \r\n\r\n fastslår, at der, inden beslutning om tilbagekaldelse af en tilladelse  \r\n\r\n træffes, skal føres forhandlinger med den berørte operatør. I henhold til § 7  \r\n\r\n i forslag til Lov om radiokommunikation og tildeling af  \r\n\r\n radiofrekvensressourcer skal der forinden beslutning om metodens anvendelse  \r\n\r\n træffes ske en høring af branchen og relevante organisationer. </P>  \r\n\r\n<P>Det er hensigten med den foreslåede ændring klart at præcisere, at  \r\n\r\n hensynet til en effektiv udnyttelse af radiofrekvensspektret, herunder  \r\n\r\n fastsættelse af kriterier for vurderinger af et givet mobilkommunikationsnets  \r\n\r\n frekvensøkonomi sammenholdt med eventuelle alternative anvendelsesmuligheder  \r\n\r\n for de pågældende radiofrekvenser, varetages via bestemmelserne i det  \r\n\r\n parallelt fremsatte forslag til en ny lov om radiokommunikation og tildeling  \r\n\r\n af radiofrekvenser. </P>  \r\n\r\n<P>I henhold til det således ændrede § 6, stk. 2, skal Telestyrelsen  \r\n\r\n umiddelbart tilbagekalde en tilladelse, der er meddelt i medfør af §§ 3-4,  \r\n\r\n hvis alle tilladelser til at benytte de for nettet nødvendige radiofrekvenser  \r\n\r\n er tilbagekaldt i medfør af § 7 i lov om radiokommunikation og tildeling af  \r\n\r\n radiofrekvenser. </P>  \r\n\r\n<P>Til nr. 2-3 </P>  \r\n\r\n<P>Baggrunden for forslaget om ophævelse af § 11, stk. 1, nr. 4, og § 11,  \r\n\r\n stk. 3-4, der indeholder regler for fastsættelse af vilkår for  \r\n\r\n tilladelsesindehaveres virksomhed vedrørende effektiv udnyttelse af  \r\n\r\n radiofrekvensspektret, og om Telestyrelsens fastsættelse af nærmere regler om  \r\n\r\n metoder til beregning og indbyrdes sammenligning af grænseværdier for  \r\n\r\n vurdering af frekvensudnyttelse, samt fastsættelse af grænseværdier på  \r\n\r\n grundlag heraf, er at hensynet til en effektiv udnyttelse af de samlede  \r\n\r\n radiofrekvensressourcer fremover foreslås varetaget via de i forslag til Lov  \r\n\r\n om radiokommunikation og tildeling af frekvenser foreslåede bestemmelser.  \r\n\r\n</P>  \r\n\r\n<P>Effektiv udnyttelse af radiofrekvensspektret varetages således generelt  \r\n\r\n ved den 2-årige planlægning, hvor der fastlægges rammer for anvendelse og  \r\n\r\n prioritering af de samlede radiofrekvensressourcer, jf. § 2, stk. 1.  \r\n\r\n Endvidere er der i lovforslagets kapitel 2 om de frekvensadministrative  \r\n\r\n metoder givet hjemmel til omfordeling af allerede tildelte  \r\n\r\n frekvensressourcer, svarende til de hidtidige bestemmelser i mobillovens §  \r\n\r\n 11, stk. 2-4, sammenholdt med § 11, stk. 1, nr. 4, og til inddragelse af  \r\n\r\n gyldige tilladelser såfremt hensynet til den samlede mest effektive  \r\n\r\n frekvensudnyttelse tilsiger dette, jf. §§ 7 og 10. Ligeledes kan der i  \r\n\r\n henhold til kapitel 2 stilles krav om overgang til mere frekvenseffektive  \r\n\r\n udnyttelsesmetoder eller teknologier, jf. § 8. </P>  \r\n\r\n<P>Hensynet til en effektiv udnyttelse af de samlede radiofrekvensressourcer  \r\n\r\n ligger ligeledes til grund for Telestyrelsens fastlæggelse af omfanget af den  \r\n\r\n tildeling af frekvensressourcer, der sker ved meddelelse af individuelle  \r\n\r\n tilladelser, jf. § 14, stk. 5. Blokvis tildeling af radiofrekvenser er  \r\n\r\n hjemlet i § 14, stk. 4. </P>  \r\n\r\n<P>Regler for Telestyrelsens fastsættelse af metode til indbyrdes  \r\n\r\n sammenligning af frekvensudnyttelsen, herunder grænseværdier for, hvornår en  \r\n\r\n given frekvensudnyttelsesgrad vil kunne udløse omfordeling af allerede  \r\n\r\n tildelte frekvenser, fastsættes af forskningsministeren i henhold til  \r\n\r\n lovforslagets § 7, stk. 5, nr. 1. </P>  \r\n\r\n<P>Til nr. 4 </P>  \r\n\r\n<P>Det er hensigten med bl.a. den foreslåede bestemmelse, og de parallelt  \r\n\r\n foreslåede ændrede eller nye bestemmelser i de øvrige trin 2b lovforslag, at  \r\n\r\n præcisere, at den i øvrigt gennemførte afskæring af forskningsministerens  \r\n\r\n instruksadgang overfor Telestyrelsen omfatter den samlede tilsynsfunktion,  \r\n\r\n herunder også de aktiviteter, der ikke umiddelbart knytter sig til en enkelt  \r\n\r\n konkret afgørelse, som f.eks. Telestyrelsens iværksættelse af udrednings- og  \r\n\r\n analyse-opgaver i tilknytning til tilsynsaktiviteterne, indhentning af  \r\n\r\n ekstern juridisk, økonomisk eller telefaglig bistand hertil, Telestyrelsens  \r\n\r\n interne tværgående overvejelser om planlægning og udøvelse af tilsynet,  \r\n\r\n udvalgte fokus-områder m.v., jf. dog de i lovforslag om Telestyrelsen  \r\n\r\n indeholdte styringsinstrumenter m.h.t. budgetfastlæggelse og kontraktstyring  \r\n\r\n m.v., der også finder anvendelse i forhold til tilsynsaktiviteterne. </P>  \r\n\r\n<P>Det foreslås yderligere præciseret, at afskæringen af  \r\n\r\n forskningsministerens instruksadgang også omfatter Telestyrelsens  \r\n\r\n fastsættelse af administrative forskrifter på de områder, hvor bemyndigelsen  \r\n\r\n hertil er henlagt til Telestyrelsen. </P>  \r\n\r\n<P>Til nr. 5 </P>  \r\n\r\n<P>Uanset den i bemærkningerne til nr. 4 beskrevne afskæring af  \r\n\r\n forskningsministerens adgang til at give Telestyrelsen instruks i forbindelse  \r\n\r\n med styrelsens tilsynsaktiviteter, vil den til enhver tid værende minister  \r\n\r\n for området, medmindre der fastsættes særlige regler der afskærer ministeren  \r\n\r\n herfra, fortsat kunne risikere at komme under pres for at involvere sig i  \r\n\r\n enkeltsager på tilsynsområdet, på grundlag af ministerens generelle adgang  \r\n\r\n til i forbindelse med konkrete sager at dispensere fra de af ministeren  \r\n\r\n administrativt fastsatte regler. Herved vil den foreslåede klare  \r\n\r\n arbejdsdeling mellem minister og styrelse undermineres. </P>  \r\n\r\n<P>For yderligere at styrke Telestyrelsens uafhængighed på tilsynsområdet og  \r\n\r\n afskære ministerens involvering i enkeltsager, der det derfor hensigten med  \r\n\r\n nærværende bestemmelse, at afskære ministeren fra at kunne dispensere fra  \r\n\r\n bekendtgørelse udstedt af ministeren i medfør af denne lov. </P>  \r\n\r\n<P>Ministeren vil herefter være henvist til, såfremt der konstateres  \r\n\r\n uhensigtsmæssigheder i de gældende bekendtgørelser m.v., generelt at ændre  \r\n\r\n disse. </P>  \r\n\r\n<P>Til nr. 6 </P>  \r\n\r\n<P>I henhold til § 18, stk. 1 i den gældende lov opkræver Telestyrelsen hos  \r\n\r\n tilladelsesindehaverne en omkostningsdækkende ydelse til dækning af alle de  \r\n\r\n udgifter, der er forbundet med Telestyrelsens administration af denne lov.  \r\n\r\n</P>  \r\n\r\n<P>I det parallelt fremsatte lovforslag om tildeling og anvendelse af  \r\n\r\n nummerressourcer m.v. gives der i § 4 Telestyrelsen hjemmel til at opkræve en  \r\n\r\n nummerafgift hos udbydere af offentlige telenet og teletjenester, som  \r\n\r\n Telestyrelsen har tildelt eller tildeler numre, nummerserier eller adresser.  \r\n\r\n Udbydere af offentlige mobilkommunikationsnet og -tjenester er også omfattet  \r\n\r\n af denne lovgivning. </P>  \r\n\r\n<P>Som konsekvens heraf foreslås § 18, stk. 1, affattet således, at  \r\n\r\n Telestyrelsen med hjemmel heri hos tilladelsesindehaveren kun kan opkræve en  \r\n\r\n omkostningsdækkende ydelse til dækning af de udgifter, der er forbundet med  \r\n\r\n Telestyrelsens gennemførelse af udbudsforretningen, udvælgelse af  \r\n\r\n tilladelsesindehavere m.v. </P>  \r\n\r\n<P>Til nr. 7 </P>  \r\n\r\n<P>Ved lov nr. 474 af 12. juni 1996 om ændring af straffeloven blev der  \r\n\r\n fastsat regler om strafansvar for juridiske personer. Bestemmelsens ordlyd  \r\n\r\n foreslås ændret i overensstemmelse hermed. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at ikrafttræden sker samtidigt med ikrafttræden af de  \r\n\r\n parallelt fremsatte forslag til lov om radiokommunikation og tildeling af  \r\n\r\n radiofrekvenser og forslag til lov om tildeling og anvendelse af  \r\n\r\n nummerressourcer m.v., idet nærværende lovforslag indeholder ændringer som  \r\n\r\n følge af disse lovforslag. </P>  \r\n\r\n<P>Skriftlig fremsættelse </P>  \r\n\r\n<P> <B>Forskningsministeren</B> (Jytte Hilden): </P>  \r\n\r\n<P>Herved tillader jeg mig for Folketinget at fremsætte: </P>  \r\n\r\n<P> <I>Forslag til lov om ændring af lov om offentlig mobilkommunikation.  \r\n\r\n (Ændring som følge af lov om radiokommunikation og tildeling af  \r\n\r\n radiofrekvenser).</I>  </P>  \r\n\r\n<P>(Lovforslag nr. L 265), </P>  \r\n\r\n<P>De ovenfor nævnte lovforslag udgør en samlet lovpakke. Lovpakken  \r\n\r\n gennemfører anden del af den politiske principaftale af 6. december 1995 om  \r\n\r\n totalliberalisering af telesektoren medio 1996 (trin 2b). </P>  \r\n\r\n<P>Det overordnede sigte med lovpakken er at fremme, at danske brugere af  \r\n\r\n telekommunikation - private brugere såvel som erhvervsvirksomheder - sikres  \r\n\r\n adgang til et bredt udbud af stadig bedre og billigere teleydelser af høj  \r\n\r\n kvalitet og baseret på den nyeste teknologi. Midlet hertil er  \r\n\r\n totalliberalisering af den danske telesektor og fastsættelse af en række  \r\n\r\n regulatoriske rammer, der aktivt fremmer reel konkurrence. </P>  \r\n\r\n<P>Lovpakken har følgende indhold: </P>  \r\n\r\n<P>1. Lovforslaget om ændring af den gældende lov om konkurrenceforhold og  \r\n\r\n samtrafik i telesektoren er den endelige udmøntning på samtrafikområdet af  \r\n\r\n den politiske af tale om totalliberalisering af telesektoren fra 6. december  \r\n\r\n 1995. Det væsentligste punkt i lovforslaget vedrører fastsættelse af metoder  \r\n\r\n til beregning af samtrafikpriserne. Desuden indeholder lovforslaget en række  \r\n\r\n ændringer af den gældende samtrafiklov, som vil bringe denne i  \r\n\r\n overensstemmelse med direktivet om lejede kredsløb og det kommende direktiv  \r\n\r\n om samtrafik, der ventes vedtaget i foråret 1997. </P>  \r\n\r\n<P>2. Lovforslaget om graveadgang og ekspropriation sikrer, at alle udbydere  \r\n\r\n af offentlige telenet får lige muligheder for nedgravning af telekabler.  \r\n\r\n Lovforslaget sikrer desuden, at adgangen til at etablere telekabler  \r\n\r\n undergives en regulering, der indebærer, at Telestyrelsen i hvert tilfælde,  \r\n\r\n forud for evt. iværksættelse af ekspropriation via Trafikministeriet, ud fra  \r\n\r\n generelle telepolitiske hensyn vurderer, om det i det konkrete tilfælde er  \r\n\r\n berettiget af fremsætte anmodning om ekspropriation overfor  \r\n\r\n Ekspropriationskommissionen (via Trafikministeriet). </P>  \r\n\r\n<P>3. De væsentligste punkter i lovforslaget om tildeling og anvendelse af  \r\n\r\n nummerressourcer m.v. er sikring af frit operatørvalg og nummerportabilitet  \r\n\r\n (muligheden for at medtage sit telefonnummer ved skift af selskab). Det vil  \r\n\r\n sige at det sikres, at slutbrugerne kan skifte teleselskab eller købe  \r\n\r\n teleydelser hos flere selskaber uden at skulle skifte deres telefonnummer ud,  \r\n\r\n idet de enten kan medtage nummeret ved skift af selskab eller beholde dette,  \r\n\r\n samtidig med at de indgår del-aftaler med andre teleselskaber om, at dele af  \r\n\r\n deres udgående samtaler går visse disse selskaber. </P>  \r\n\r\n<P>4. Lovforslaget om radiokommunikation og tildeling af radiofrekvenser  \r\n\r\n sikrer, at tildeling og administration af de knappe ressourcer kan ske på  \r\n\r\n grundlag af klare, objektive og ikke-diskriminerende regler. Lovforslaget  \r\n\r\n indeholder en række frekvensadministrative metoder, der tager sigte på dels  \r\n\r\n løsning af frekvensknaphed dels administration af de til rådighed værende  \r\n\r\n frekvenser på områder med forskellige grader af frekvensknaphed. </P>  \r\n\r\n<P>5. Lovforslaget om Telestyrelsen fastlægger de samlede rammer for  \r\n\r\n Telestyrelsens virksomhed som uafhængig og sektorfinansieret  \r\n\r\n tilsynsmyndighed, herunder præciserer lovforslaget rammerne for  \r\n\r\n opgavefordeling og samspil mellem Forskningsministeriet og Telestyrelsen.  \r\n\r\n</P>  \r\n\r\n<P>6. De øvrige lovforslag i lovpakken indeholder en række mindre ændringer  \r\n\r\n af den gældende telelovgivning, i sammenhæng med de ovenfor nævnte  \r\n\r\n lovforslag. </P>  \r\n\r\n<P>Idet jeg i øvrigt henviser til lovforslagene med bemærkninger, tillader  \r\n\r\n jeg mig at anbefale lovforslagene til velvillig behandling i det høje Ting.  \r\n\r\n</P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser, </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov nr. 468 af 12. juni 1996 om offentlig mobilkommunikation foretages  \r\n\r\n følgende ændringer: </P>  \r\n\r\n<P> <B>1.</B>  <I>§ 6, stk. 2,</I> affattes således: </P>  \r\n\r\n<P> <I>&#187;Stk. 2.</I> Telestyrelsen skal tilbagekalde en tilladelse, der  \r\n\r\n er meddelt i medfør af §§ 3-4, hvis alle tilladelser til at benytte de for  \r\n\r\n nettet nødvendige radiofrekvenser er tilbagekaldt i medfør af lov om  \r\n\r\n radiokommunikation og tildeling af radiofrekvenser&#171;. </P>  \r\n\r\n<P> <B>§ 6.</B> Telestyrelsen kan tilbagekalde en tilladelse, der er meddelt  \r\n\r\n i medfør af §§ 3 eller 4, hvis tilladelsesindehaveren træder i  \r\n\r\n betalingsstandsning eller i likvidation eller kommer under konkurs. </P>  \r\n\r\n<P> <I>Stk. 2.</I> Telestyrelsen kan med 1 års varsel tilbagekalde en  \r\n\r\n tilladelse, hvis det ud fra en samlet vurdering af det pågældende nets  \r\n\r\n frekvensøkonomi sammenholdt med antallet af tilsluttede brugere og eventuelle  \r\n\r\n alternative anvendelsesmuligheder for de pågældende radiofrekvenser skønnes  \r\n\r\n hensigtsmæssigt. </P>  \r\n\r\n<P> <B>2.</B>  <I>§ 11, stk. 1, nr. 4,</I> ophæves. </P>  \r\n\r\n<P>Nr. 5-7 bliver herefter nr. 4-6. </P>  \r\n\r\n<P> <B>3.</B>  <I>§ 11, stk. 3-4,</I> ophæves. </P>  \r\n\r\n<P> <B>§ 11.</B> Telestyrelsen fastsætter de nærmere vilkår for tilladelser  \r\n\r\n efter §§ 3 og 4. I vilkårene kan indgå: </P>  \r\n\r\n<P>1) Overholdelse af EU-regler og EU-henstillinger på området. </P>  \r\n\r\n<P>2) Overholdelse af relevante vedtagelser truffet i det internationale  \r\n\r\n samarbejde på telekommunikationsområdet. </P>  \r\n\r\n<P>3) Vederlagsfri medvirken fra netudbyderens side i internationale  \r\n\r\n samarbejdsorganisationer samt specifikationsarbejder for  \r\n\r\n mobilkommunikationsnet og -tjenester </P>  \r\n\r\n<P>4) Effektiv udnyttelse af radiofrekvensspektret, herunder at tildeling  \r\n\r\n eller ibrugtagning af yderligere frekvenser eller inddragelse af tidligere  \r\n\r\n tildelte frekvenser skal ske på baggrund af en vurdering af den aktuelle  \r\n\r\n udnyttelsesgrad set i forhold til grænseværdier herfor fastsat i medfør af  \r\n\r\n stk. 4 og 5, at relevante tekniske bestemmelser i forbindelse med udstedelse  \r\n\r\n af tilladelser i henhold til lov om radiokommunikation skal overholdes, samt  \r\n\r\n at frekvenser tildeles eller ibrugtages blokvis. </P>  \r\n\r\n<P>5) Forstyrrelsesmæssige forhold, herunder at kunne pålægge operatørerne  \r\n\r\n pligt til at søge forstyrrelser afhjulpet samt pligt til at medvirke til  \r\n\r\n dækning af de herved forbundne udgifter. </P>  \r\n\r\n<P>6) Oplysningspligt om økonomiske, statistiske og øvrige forhold af  \r\n\r\n betydning for tilsynsmyndighedens arbejde. </P>  \r\n\r\n<P>7) Overholdelse af tekniske kvalitetskrav og udbud af net og tilhørende  \r\n\r\n basale tjenester, herunder dækningsforhold. </P>  \r\n\r\n<P> <I>Stk. 2.</I> I en tilladelse i henhold til § 3 kan der endvidere  \r\n\r\n fastsættes vilkår på grundlag af de afgivne tilbud , jf. kapitel 3, eller  \r\n\r\n tilkendegivelser i forbindelse med udvælgelsen af tilladelsesindehavere på  \r\n\r\n grundlag af det offentlige udbud. Vilkår vedrørende det tilbudte udbud af  \r\n\r\n tjenester til slutbrugerne, herunder kvaliteten af tjenesterne, priser m.v.,  \r\n\r\n vil maksimalt kunne udstrækkes til at gælde i 1 år efter, at  \r\n\r\n tilladelsesindehaveren har nået den i tilladelsen fastsatte geografiske og  \r\n\r\n befolkningsmæssige udbygningsgrad, dog således at disse vilkår som minimum er  \r\n\r\n gældende i 2 år efter udstedelsen af tilladelsen. </P>  \r\n\r\n<P> <I>Stk. 3.</I> Telestyrelsen fastsætter nærmere regler om en metode til  \r\n\r\n beregning af grænseværdier for vurdering af frekvensudnyttelse. </P>  \r\n\r\n<P> <I>Stk. 4.</I> Telestyrelsen fastsætter for hver mobilteknologi  \r\n\r\n grænseværdier for, hvornår en given frekvensudnyttelsesgrad vil kunne udløse  \r\n\r\n tildeling eller ibrugtagning af yderligere frekvenser eller inddragelse af  \r\n\r\n tidligere tildelte frekvenser. </P>  \r\n\r\n<P> <B>4.</B>  <I>§ 14, stk. 3,</I> affattes således: </P>  \r\n\r\n<P> <I>&#187;Stk. 3.</I> Forskningsministeren kan ikke, ud over hvad der  \r\n\r\n følger af bestemmelserne i lov om Telestyrelsen, give Telestyrelsen  \r\n\r\n tjenestebefalinger om styrelsens varetagelse af myndighedsopgaver vedrørende  \r\n\r\n konkrete sager, om behandling og afgørelse af enkeltsager, om Telestyrelsens  \r\n\r\n udstedelse af administrative forskrifter på områder, hvor styrelsen er  \r\n\r\n bemyndiget hertil, eller om Telestyrelsens øvrige tilsynsaktiviteter med  \r\n\r\n henblik på at sikre overholdelsen af denne lov og administrative forskrifter  \r\n\r\n udstedt i medfør heraf&#171;. </P>  \r\n\r\n<P> <B>§ 14.</B> Telestyrelsen fører tilsyn med overholdelse af vilkår for  \r\n\r\n tilladelser udstedt i medfør af denne lov samt overholdelse af §§ 7, 12, og  \r\n\r\n 13. </P>  \r\n\r\n<P> <I>Stk. 2.</I> Telestyrelsen træffer afgørelse vedrørende manglende  \r\n\r\n overholdelse af de i stk. 1 nævnte bestemmelser og vilkår og kan i den  \r\n\r\n forbindelse meddele påbud til tilladelsesindehaverene. </P>  \r\n\r\n<P> <I>Stk. 3.</I> Forskningsministeren kan ikke give Telestyrelsen  \r\n\r\n tjenestebefaling om varetagelsen af myndighedsopgaven vedrørende konkrete  \r\n\r\n sager om offentlige mobilkommunikationsnet og -tjenester eller om behandling  \r\n\r\n og afgørelse af enkeltsager efter denne lov eller regler udstedt med hjemmel  \r\n\r\n heri, herunder gennemførelse af konkrete udbudsforretninger eller udstedelse  \r\n\r\n af konkrete tilladelser. </P>  \r\n\r\n<P> <I>Stk. 4.</I> Telestyrelsen kan pålægge en tilladelsesindehaver dagbøder  \r\n\r\n med henblik på at gennemtvinge opfyldelsen af påbud som nævnt i stk. 2. Der  \r\n\r\n er udpantningsret for beløbene. </P>  \r\n\r\n<P> <I>Stk. 5.</I> Telestyrelsen kan tilbagekalde en tilladelse, </P>  \r\n\r\n<P>1) hvis en tilladelsesindehaver ikke opfylder påbud som nævnt i stk. 2,  \r\n\r\n</P>  \r\n\r\n<P>2) hvis en tilladelsesindehaver ikke betaler dagbøder pålagt i medfør af  \r\n\r\n stk. 4. </P>  \r\n\r\n<P> <B>5.</B> Som § 14 a indsættes i kapitel 5: </P>  \r\n\r\n<P> <B>&#187;§ 14 a.</B> Forskningsministeren kan ikke dispensere fra  \r\n\r\n administrative forskrifter udstedt af ministeren i medfør af denne lov&#171;.  \r\n\r\n</P>  \r\n\r\n<P> <B>6.</B>  <I>§ 18, stk. 1,</I> affattes således: </P>  \r\n\r\n<P> <B>&#187;§ 18.</B> Telestyrelsen opkræver hos tilladelsesindehaverne en  \r\n\r\n omkostningsdækkende ydelse til dækning af de udgifter, der er forbundet med  \r\n\r\n Telestyrelsens gennemførelse af udbudsforretning efter denne lov, udvælgelse  \r\n\r\n af tilladelsesindehavere m.v.&#171; </P>  \r\n\r\n<P> <B>§ 18.</B> Telestyrelsen opkræver hos tilladelsesindehaverne en  \r\n\r\n omkostningsdækkende ydelse til dækning af de udgifter, som er forbundet med  \r\n\r\n Telestyrelsen administration m.v. af denne lov, administrative regler udstedt  \r\n\r\n i medfør heraf og administrative regler om disponering og tildeling af numre  \r\n\r\n m.v. udstedt i medfør af lov om visse forhold på telekommunikationsområdet.  \r\n\r\n</P>  \r\n\r\n<P> <I>Stk. 2.</I> Hvis en tilbudsgiver, efter at udpegning som  \r\n\r\n tilladelsesindehaver har fundet sted, vælger at trække sit tilbud tilbage,  \r\n\r\n inden Telestyrelsen har meddelt den endelige tilladelse, kan tilbudsgiveren  \r\n\r\n pålægges at medvirke til betaling af udgifter, som Telestyrelsen har haft i  \r\n\r\n forbindelse med udbudet og udarbejdelsen af tilladelsen. </P>  \r\n\r\n<P>Efter 2. behandling den 27. maj 1997 </P>  \r\n\r\n<P> <B>§ 1</B>  </P>  \r\n\r\n<P>I lov nr. 468 af 12. juni 1996 om offentlig mobilkommunikation foretages  \r\n\r\n følgende ændringer: </P>  \r\n\r\n<P> <B>1.</B>  <I>§ 6, stk. 2,</I> affattes således: </P>  \r\n\r\n<P> <I>&#187;Stk. 2.</I> Telestyrelsen skal tilbagekalde en tilladelse, der  \r\n\r\n er meddelt i medfør af §§ 3 eller 4, hvis alle tilladelser til at benytte de  \r\n\r\n for nettet nødvendige radiofrekvenser er tilbagekaldt i medfør af lov om  \r\n\r\n radiokommunikation og tildeling af radiofrekvenser.&#171; </P>  \r\n\r\n<P> <B>2.</B>  <I>§ 11, stk. 1, nr. 4,</I> ophæves. </P>  \r\n\r\n<P>Nr. 5-7 bliver herefter nr. 4-6. </P>  \r\n\r\n<P> <B>3.</B>  <I>§ 11, stk. 3</I> og <I>4,</I> ophæves. </P>  \r\n\r\n<P> <B>4.</B> I <I>§ 14, stk. 1,</I> ændres &#187;samt overholdelse af §§ 7,  \r\n\r\n 12 og 13&#171; til: &#187;, overholdelse af §§ 7, 12 og 13 samt overholdelse  \r\n\r\n af vilkår, abonnementsvilkår, priser m.v. som reguleret i medfør af § 20,  \r\n\r\n stk. 6&#171;. </P>  \r\n\r\n<P> <B>5.</B>  <I>§ 14, stk. 3,</I> affattes således: </P>  \r\n\r\n<P> <I>&#187;Stk. 3.</I> Forskningsministeren kan ikke, ud over hvad der  \r\n\r\n følger af bestemmelserne i lov om Telestyrelsen, give Telestyrelsen  \r\n\r\n tjenestebefaling om styrelsens varetagelse af myndighedsopgaver vedrørende  \r\n\r\n konkrete sager, om behandling og afgørelse af enkeltsager, om Telestyrelsens  \r\n\r\n udstedelse af administrative forskrifter på områder, hvor styrelsen er  \r\n\r\n bemyndiget hertil, eller om Telestyrelsens øvrige tilsynsaktiviteter med  \r\n\r\n henblik på at sikre overholdelsen af denne lov og administrative forskrifter  \r\n\r\n udstedt i medfør heraf.&#171; </P>  \r\n\r\n<P> <B>6.</B> I <I>§ 14</I> indsættes efter stk. 5 som nyt stykke: </P>  \r\n\r\n<P> <I>&#187;Stk. 6.</I> Telestyrelsen kan bestemme, at klager indgivet til  \r\n\r\n Telestyrelsen har opsættende virkning.&#171; </P>  \r\n\r\n<P> <B>7.</B> Efter § 14 indsættes i <I>kapitel 5:</I>  </P>  \r\n\r\n<P> <B>&#187;§ 14 a.</B> Forskningsministeren kan ikke dispensere fra  \r\n\r\n administrative forskrifter udstedt af ministeren i medfør af denne lov.&#171;  \r\n\r\n</P>  \r\n\r\n<P> <B>8.</B>  <I>§ 15, stk. 1, nr. 2,</I> affattes således: </P>  \r\n\r\n<P>&#187;2) Overholdelse af vilkår, abonnementsvilkår, priser m.v. som  \r\n\r\n reguleret i medfør af § 20, stk. 6.&#171; </P>  \r\n\r\n<P> <B>9.</B>  <I>§ 18, stk. 1,</I> affattes således: </P>  \r\n\r\n<P>&#187;Telestyrelsen opkræver hos tilladelsesindehaverne en  \r\n\r\n omkostningsdækkende ydelse til dækning af de udgifter, der er forbundet med  \r\n\r\n Telestyrelsens gennemførelse af udbudsforretning efter denne lov, udvælgelse  \r\n\r\n af tilladelsesindehavere m.v.&#171; </P>  \r\n\r\n<P> <B>10.</B>  <I>§ 19, stk. 2,</I> affattes således: </P>  \r\n\r\n<P> <I>&#187;Stk. 2.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1997, § 1, nr. 9 dog først den 1. januar  \r\n\r\n 1998. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/06/1997"
        },
        {
            "displayName": "Accession",
            "displayValue": "199612K00265"
        },
        {
            "displayName": "Entydig dokumentidentifikation",
            "displayValue": "CL007759"
        },
        {
            "displayName": "Dato for førstegangsindlæggelse",
            "displayValue": "13/06/1997"
        },
        {
            "displayName": "Dato for indlæggelse",
            "displayValue": "13/06/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "265"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}