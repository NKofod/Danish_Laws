{
    "id": 163221,
    "title": "SU – EU-statsborger – sammenhæng med tidligere beskæftigelse – forholdene på arbejdsmarkedet",
    "documentTypeId": "240",
    "isSagsforlobPeriodValid": true,
    "shortName": "KEN nr 9295 af 01/04/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU – EU-statsborger – sammenhæng med tidligere beskæftigelse – forholdene på arbejdsmarkedet</p>\r\n<div class=\"Resume\">\r\n   <p class=\"TekstGenerel\">En studerende, som var EU-statsborger, og søgte SU på baggrund af tidligere udøvet erhvervsmæssig beskæftigelse, kunne ikke opnå ret til SU på baggrund af det tidligere erhvervsarbejde, da arbejdet ikke havde været udført forud for påbegyndelsen af uddannelsen.</p>\r\n   <p class=\"TekstGenerel\">Ret til SU på baggrund af ufrivillig arbejdsløshed som følge af forholdene på arbejdsmarkedet forudsatte, at den studerendes tidligere erhverv indebar en faglig skoling eller særlig specialisering, som var blevet overflødiggjort eller på lignende vis begrænset ved en ændring af forholdene på arbejdsmarkedet.</p>\r\n   <p class=\"TekstGenerel\">En del af sagen blev hjemvist, da oplysninger om lønarbejde ikke var indgået i førsteinstansens vurdering.</p>\r\n</div>\r\n<p>\r\n   <span class=\"Bold\">Din klage vedrørende afslag på ret til SU</span>\r\n</p>\r\n<p>I brev af 7. november 2012 har du klaget over Styrelsen for Videregående Uddannelsers (herefter: styrelsen) afgørelse af 15. oktober 2012 om, at du ikke har ret til SU fra og med september 2012.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 15. oktober 2012 om, at du ikke har ret til SU fra de måneder, der følger efter september 2012.</p>\r\n<p>Ankenævnet hjemviser den del af styrelsens afgørelse, der vedrører den enkelte måned september 2012, til fornyet behandling i styrelsen.</p>\r\n<p>\r\n   <span class=\"Underline\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 2 a.</span> Uddannelsessøgende kan få uddannelsesstøtte, når de er danske statsborgere.</p>\r\n<p>\r\n   <span class=\"Italic\">Stk. 2.</span> Uddannelsessøgende, der er EU-statsborgere eller EØS-statsborgere, og deres familiemedlemmer kan få uddannelsesstøtte til uddannelse i Danmark og i udlandet efter de betingelser, der følger af EU-retten og EØS-aftalen. EU-statsborgere og EØS-statsborgere, der ikke er arbejdstagere eller selvstændige erhvervsdrivende i Danmark, og deres familiemedlemmer har først ret til uddannelsesstøtte efter 5 års sammenhængende ophold i Danmark, jf. dog stk. 3.</p>\r\n<p>\r\n   <span class=\"Italic\">(…)</span>\r\n</p>\r\n<p>SU-bekendtgørelsen (dagældende bekendtgørelse nr. 455 af 08. juni 2009, nu bekendtgørelse nr. 1269 af 17. december 2012) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 67.</span> En EU-statsborger, der er arbejdstager eller selvstændig erhvervsdrivende i Danmark efter EU-rettens regler, kan få støtte til en uddannelse i Danmark eller i udlandet på samme betingelser som en dansk statsborger. Som arbejdstager eller selvstændig erhvervsdrivende efter EU-rettens regler anses også en EU-statsborger, der tidligere har været arbejdstager eller selvstændig erhvervsdrivende i Danmark, når der er indholdsmæssig og tidsmæssig sammenhæng mellem uddannelsen og det tidligere arbejde i Danmark, samt en ufrivilligt arbejdsløs, der som følge af helbredsmæssige forhold eller strukturelle forhold på arbejdsmarkedet har behov for omskoling med henblik på beskæftigelse i et fag uden indholdsmæssig og tidsmæssig sammenhæng med det tidligere arbejde i Danmark.</p>\r\n<p>(…<span class=\"Bold\">)</span></p>\r\n<p>\r\n   <span class=\"Underline\">Begrundelse</span>\r\n</p>\r\n<p>\r\n   <span class=\"Italic\">Arbejdstager i september 2012</span>\r\n</p>\r\n<p>Ankenævnet lægger til grund, at du har haft ansættelse i et transportfirma i perioden fra 1. august 2010.</p>\r\n<p>Det fremgår af eIndkomst, at ansættelsen midlertidigt stoppede i perioden fra januar 2012 til juni 2012, hvor du samtidig havde arbejde i et medicinalfirma, og at ansættelsen efter at have været genoptaget fra juli 2012 ophørte ved udgangen af september 2012, og at du i september 2012 arbejdede 64 løntimer i firmaet.</p>\r\n<p>Det fremgår endvidere af eIndkomst, at du i september 2012 arbejdede 10 løntimer på [arbejdsplads udeladt].</p>\r\n<p>Styrelsen har lagt til grund, at du i september 2012 alene arbejdede 10 timer (På [arbejdsplads udeladt]) og har derfor fundet, at du ikke var arbejdstager i den måned.</p>\r\n<p>Ankenævnet finder herefter, at der er behov for yderligere afklaring af, om du i september 2012 havde erhvervsarbejde i et omfang, som kunne medføre, at du havde status som arbejdstager i den måned, og hjemviser derfor den del af sagen til fornyet behandling i styrelsen. Styrelsen kan således ikke uden yderligere afklaring af forholdet lægge til grund, at du alene arbejdede 10 timer (på [arbejdsplads udeladt]) i september 2012, når det samtidig fremgår af eIndkomst, at du i den måned også havde 64 løntimer i det omtalte transportfirma.</p>\r\n<p>Såfremt styrelsen igen giver dig afslag på at anerkende dig som arbejdstager i september 2012, kan du indbringe afslaget for ankenævnet.</p>\r\n<p>\r\n   <span class=\"Italic\">Tidsmæssig og indholdsmæssig sammenhæng</span>\r\n</p>\r\n<p>Ankenævnet har endvidere opfattet din klage således, at du mener at opfylde kravene om at have været arbejdstager i Danmark med indholdsmæssig og tidsmæssig sammenhæng mellem din nuværende uddannelse og dit tidligere arbejde i Danmark, og at du mener at opfylde betingelsen om at være blevet ufrivilligt arbejdsløs og som følge af strukturelle forhold have behov for omskoling.</p>\r\n<p>\r\n   <span class=\"Italic\">Indholdsmæssig og tidsmæssig sammenhæng, vedr.</span> <span class=\"Italic\">erhvervet i medicinalfirma</span></p>\r\n<p>Ankenævnet lægger til grund, at du har været under uddannelse i Danmark siden september 2010, og at din ansættelse i [firmanavn udeladt] forløb fra januar 2012 til juni 2012.</p>\r\n<p>Du har således arbejdet i medicinalfirmaet mens du studerede, og forud for, at du søgte SU.</p>\r\n<p>For at medføre ret til SU, skal der være indholdsmæssig og tidsmæssig sammenhæng mellem det tidligere erhvervsarbejde og den uddannelse, der søges SU til, jf. SU-bekendtgørelsens § 67, stk. 1, 2. pkt. 1. led.</p>\r\n<p>Af ordlyden i SU-bekendtgørelsens § 67, stk. 1, 2. pkt. 1. led, fremgår ikke direkte krav om, at det erhvervsarbejde, som kan medføre ret til SU, skal have været indledt før uddannelsens påbegyndelse. Bestemmelsens ordlyd omhandler således alene en ansøger, som \"tidligere har været arbejdstager\".</p>\r\n<p>Ankenævnet finder imidlertid, at det er korrekt som henvist til af styrelsen, at en ansøger alene har ret til SU ifølge SU-bekendtgørelsens § 67, stk. 1, 2. pkt., 1. led, hvis det universitetsstudium, som der søges SU til, er påbegyndt efter tidspunktet for indledelsen af erhvervsarbejdet.</p>\r\n<p>I en situation som den foreliggende, hvor du ikke indledte dit universitetsstudium efter at have udøvet erhvervsmæssig beskæftigelse, har du derfor ikke ret til SU på baggrund af dit tidligere erhvervsarbejde i medicinalfirmaet [firmanavn udeladt], jf. SU-bekendtgørelsens § 67, stk. 1, 2. pkt., 1. led.</p>\r\n<p>\r\n   <span class=\"Italic\">Strukturelle forhold på arbejdsmarkedet, vedr.</span> <span class=\"Italic\">erhvervet i transportfirma</span></p>\r\n<p>Hvis en vandrende arbejdstager ufrivilligt er blevet arbejdsløs og på grund af forholdende på arbejdsmarkedet er nødt til at omskole sig med henblik på beskæftigelse i et andet fag, kan vedkommende have ret til SU, jf. SU-bekendtgørelsens § 67, stk. 1, 2. pkt., 2. led.</p>\r\n<p>Ankenævnet lægger ifølge styrelsens gengivelse af sagen til grund, at du har været arbejdstager i Danmark i det omtalte transportfirma fra 1. august 2010, og at du efter september 2012 afsluttede dette erhvervsarbejde. Ankenævnet lægger endvidere til grund, at du ikke frivilligt afsluttede denne beskæftigelse, jf. dit brev af 7. november 2012. Ankenævnet finder det imidlertid udelukket, at den ufrivillige arbejdsløshed efter afslutningen af din beskæftigelse som cruiseassistent / studiemedarbejder i et transportfirma skyldes strukturelle forhold på arbejdsmarkedet, jf. SU-bekendtgørelsens § 67, stk. 1, 2. pkt., 2. led.</p>\r\n<p>Ankenævnet fortolker bestemmelsens henvisning til forholdene på arbejdsmarkedet således, at bestemmelsen giver ret til SU for en ansøger, hvis faglige skoling eller særlige specialisering overflødiggøres eller på lignende vis begrænses ved en ændring af forholdene på arbejdsmarkedet. Vanskeligheder med at finde job i almindelighed kan ikke medføre ret til SU til omskoling til et andet fag, jf. SU-bekendtgørelsens § 67, stk. 1, 2. pkt., 2. led.</p>\r\n<p>Ophøret af din ansættelse i transportfirmaet kan derfor ikke medføre ret til SU efter september 2012.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>Det fremgår af eIndkomst, at du i perioden fra 1. august 2010 har arbejdet i firmaet ” [firmanavn udeladt]”, SE-nr. [udeladt]. Ansættelsen ophørte efter september 2012. I september 2012 arbejdede du ifølge eIndkomst 64 løntimer i firmaet.</p>\r\n<p>Det fremgår af eIndkomst, at du fra januar 2012 til juni 2012 har arbejdet i firmaet ” [firmanavn udeladt]”.</p>\r\n<p>Det fremgår af eIndkomst, at du i september 2012 arbejdede 10 løntimer på [arbejdsplads udeladt].</p>\r\n<p>Det fremgår af oplysningerne fra SKAT på sagen, at du efter september 2012 ikke havde erhvervsarbejde.</p>\r\n<p>Det fremgår af ansøgning om SU modtaget 3. september 2012 på Københavns Universitet, at du søger SU fra september 2012 til kandidatuddannelsen på lægemiddelvidenskab.</p>\r\n<p>Det fremgår af oplysningsskema til udenlandske statsborgere dateret 19. september 2012, at du har opholdt dig i Danmark siden 23. juli 2010. Du har oplyst, at du fra 1. august 2010 til 15. september 2012 har arbejdet 12 timer om ugen i Danmark som cruiseassistent / studiemedarbejder, at du på ansøgningstidspunktet har erhvervsarbejde, og at du ikke bevarer arbejde ved siden af studierne. Du har endvidere oplyst at være barn af en EU-statsborger, og at dine forældre ikke er arbejdstagere i Danmark. Du har oplyst at have været under uddannelse i Danmark siden september 2010.</p>\r\n<p>Styrelsen har ved brev af 15. oktober 2012 meddelt dig afslag på tildeling af SU.</p>\r\n<p>Du har i brev af 7. november 2012 klaget til Ankenævnet for Statens Uddannelsesstøtteordninger og bl.a. anført, at du har arbejdet hos en dansk lægemiddelvirksomhed ([firmanavn udeladt]), og at du aktuelt (på tidspunktet for din klage) er i gang med at skrive speciale hos [firmanavn udeladt]. Du har oplyst, at årsagen til, at du stoppede med at arbejde var, at firmaet ikke længere havde ledige stillinger til studenter. Du har oplyst, at arbejdet hos et transportfirma ([firmanavn udeladt]), hvor du arbejdede med krydstogter, standsede, da firmaet ikke længere havde brug for studentermedhjælpere. Du har oplyst, at du kom til Danmark for at arbejde, og at du efterfølgende valgte at studere. Du beskriver, at du har brug for at kunne fokusere på dit studium, således at du vil kunne søge job i Danmark, når du har afsluttet uddannelsen. Du har henvist til de betingelser, som fremgår af styrelsens afgørelse af 15. oktober 2012 som det andet og tredje krav.</p>\r\n<p>Styrelsen har i brev af 18. december 2012 uddybet sin begrundelse for afslaget og henvist til, at din hovedaktivitet i Danmark er at være studerende. Styrelsen vejleder dig om muligheden for genoptagelse, hvis Statsforvaltningen ændrer dit registreringsbevis til arbejdstager.</p>\r\n<p>Styrelsen har i e-mail af 8. april 2013 henvendt sig til en person, om hvem ankenævnet kun er bekendt med, at det er din onkel, og meddelt, at din sag ville blive genoptaget.</p>\r\n<p>Styrelsen har i brev af 3. juni 2013 videresendt sagen sammen med en udtalelse til ankenævnet. Styrelsen har henvist til, at du har oplyst ikke at bevare arbejde ved siden af studierne, at du påbegyndte dit studium i september 2012, og at du i september 2012 havde arbejde af et omfang på 10 timer, med en indtægt på kr. 2.015,- til følge. Styrelsen finder, at dit arbejde i september 2012 har udgjort et marginalt supplement. Efter september 2012 har du ikke haft arbejde. Styrelsen har endvidere henvist til, at du begyndte at arbejde i en transportvirksomhed den 1. august 2010, og at du begyndte at arbejde i [firmanavn udeladt] den 1. januar 2012. Du begyndte at læse i Danmark den 1. september 2010. Hvis der skal være sammenhæng mellem arbejdet og uddannelsen, skal arbejdet have været udført før uddannelsen var påbegyndt. Styrelsen har endvidere henvist til, at der ikke er strukturelle ændringer på arbejdsmarkedet inden for erhvervene som cruiseassistenter og studentermedhjælpere, som kan medføre et behov for omskoling.</p>\r\n<p>Ankenævnet har ved brev af 3. juni 2013 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/05/2014"
        },
        {
            "displayName": "Accession",
            "displayValue": "W20140929525"
        },
        {
            "displayName": "Entydig dokumentidentifikation",
            "displayValue": "CE000056"
        },
        {
            "displayName": "Dato for indlæggelse",
            "displayValue": "16/05/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9295"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "01/04/2014"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "13/011252"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}