{
    "id": 25530,
    "title": "Bekendtgørelse om den erhvervsøkonomiske diplomuddannelse HD",
    "documentTypeId": "60",
    "isSagsforlobPeriodValid": true,
    "shortName": "BEK nr 1098 af 19/09/2007",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Formål og struktur m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Adgang</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Indhold m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Prøver, eksamen og bedømmelse m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Studieordninger</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Andre regler</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Ikrafttrædelses- og overgangsregler</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om den erhvervsøkonomiske diplomuddannelse HD</p>\r\n<p class=\"Indledning2\">I medfør af § 11, stk. 2, § 13, stk. 4, § 15, § 16, § 19, nr. 1, litra a og b, § 20, § 22, § 30, stk. 2, og § 32, nr. 1, i lov om erhvervsrettet grunduddannelse og videregående uddannelse (videreuddannelsessystemet) for voksne, jf. lovbekendtgørelse nr. 1051 af 29. august 2007, samt § 2, stk. 2 og 9, og § 18, stk. 2, i lov om åben uddannelse (erhvervsrettet voksenuddannelse) m.v., jf. lovbekendtgørelse nr. 956 af 28. november 2003, som ændret ved § 5 i lov nr. 556 af 6. juni 2007, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Formål og struktur m.v.</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Den erhvervsøkonomiske diplomuddannelse (HD) består af et særligt indgangsforløb (HD 1. del) og en afsluttende erhvervsøkonomisk diplomuddannelse (HD 2. del).</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Formålet med HD 1. del er at kvalificere den studerende til videre uddannelse. Den studerende skal opnå viden om og forståelse af det erhvervsøkonomiske fagområdes praksis, teori og metode på et niveau, der kvalificerer til optagelse på HD 2. del.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Formålet med HD 2. del er at give den uddannede viden om og forståelse af det erhvervsøkonomiske fagområdes praksis, teori og metode på et niveau, der kvalificerer den uddannede til selvstændigt at kunne identificere, reflektere over, analysere og vurdere erhvervsøkonomiske problemstillinger, løse praksisnære og komplekse opgaver samt kunne varetage specialistfunktioner inden for det erhvervsøkonomiske område.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> HD udbydes som åben uddannelse.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> HD 1. del og HD 2. del er hver normeret til 1 studenterårsværk. 1 studenterårsværk er en heltidsstuderendes arbejde i 1 år og svarer til 60 point i European Credit Transfer System (ECTS-point).</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> HD 1. del udgør et selvstændigt afrundet indgangsforløb.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> HD 2. del udgør et selvstændigt afrundet uddannelsesforløb, der sammen med mindst 2 års relevant erhvervserfaring, jf. § 6, stk. 3, svarer til bachelorniveau.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> HD tilrettelægges som fagligt afgrænsede moduler, jf. § 7 og § 8.</p>\r\n<p class=\"Stk2\">\r\n   <span class=\"StkNr\" id=\"Par3_Stk6\">Stk. 6.</span> Institutionen skal tilrettelægge undervisningen, så HD kan afsluttes inden for 4 år.</p>\r\n<p class=\"Stk2\">\r\n   <span class=\"StkNr\" id=\"Par3_Stk7\">Stk. 7.</span> Institutionen kan i studieordningerne fastsætte regler om deltagelsespligt, herunder mødepligt.</p>\r\n<p class=\"Stk2\">\r\n   <span class=\"StkNr\" id=\"Par3_Stk8\">Stk. 8.</span> Undervisningsministeriet godkender, hvilke institutioner der kan udbyde HD 1. del, og hvilke institutioner der kan udbyde HD 2. del.</p>\r\n<p class=\"Stk2\">\r\n   <span class=\"StkNr\" id=\"Par3_Stk9\">Stk. 9.</span> De udbydende institutioner nedsætter som led i samarbejdet et fællesudvalg, der koordinerer uddannelsernes fælles indhold og tilrettelæggelse, herunder studieordninger, jf. §11, censorkorps, jf. § 10, og merit, jf. § 14.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Den, der har gennemført indgangsforløbet, har ret til at anvende betegnelsen HD 1. del. Betegnelsen på engelsk er Graduate Certificate in Business Administration.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Den, der har gennemført HD 2. del, har ret til at anvende betegnelsen HD efterfulgt af specialiseringen. Betegnelsen på engelsk er Graduate Diploma in Business Administration. Specialiseringen angives i parentes efter betegnelsen.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Adgang</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Følgende uddannelser giver adgang til HD 1. del:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num1\">1)</span> Gymnasial uddannelse.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num2\">2)</span> Relevant uddannelse på mindst samme niveau som nr. 1.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Institutionen kan optage ansøgere, der ikke opfylder adgangskravet i stk. 1, men som ud fra en konkret vurdering har uddannelsesmæssige forudsætninger, der kan sidestilles hermed.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Følgende forløb/uddannelser giver adgang til HD 2. del:</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> HD 1. del.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> Relevant erhvervsakademiuddannelse (KVU).</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num3\">3)</span> Relevant videregående voksenuddannelse (VVU).</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num4\">4)</span> Relevant uddannelse på mindst samme niveau som nr. 1-3.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Institutionen kan optage ansøgere, der ikke opfylder adgangskravene i stk. 1, men som ud fra en konkret vurdering har uddannelsesmæssige forudsætninger, der kan sidestilles hermed.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Ud over at opfylde kravet i stk. 1 eller 2 skal ansøgere have mindst 2 års relevant erhvervserfaring efter gennemført adgangsgivende forløb/uddannelse, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Relevant erhvervserfaring, der er opnået sideløbende med adgangsgivende forløb/uddannelser, medregnes ved optagelse i HD 2. del.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Indhold m.v.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> HD 1. del på 60 ECTS-point omfatter:</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> Et antal fagmoduler, hver på mindst 5 ECTS-point, i alt svarende til 50 ECTS-point.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> Projekt, svarende til 10 ECTS-point, der afslutter HD 1. del. Projektet har til formål at dokumentere den studerendes viden og færdigheder i forbindelse med løsning af erhvervsøkonomiske problemstillinger. Projektet skal tage udgangspunkt i en erhvervsøkonomisk problemstilling og inddrage relevant teori og metode inden for det erhvervsøkonomiske fagområde. Projektet formuleres af den studerende og skal godkendes af institutionen.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Institutionerne fastsætter i studieordningen regler om, hvilke fagmoduler der er obligatoriske.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Fagmoduler og disses mål og indhold skal godkendes af Undervisningsministeriet.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> HD 2. del på 60 ECTS-point omfatter:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num1\">1)</span> Obligatoriske fagmoduler, svarende til mindst 15 ECTS-point. De obligatoriske moduler konstituerer uddannelsens specialisering og kompetenceområde.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num2\">2)</span> Valgfri fagmoduler svarende til mindst 10 ECTS-point inden for uddannelsens kompetenceområde.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num3\">3)</span> Afgangsprojekt, svarende til 15 ECTS-point, der afslutter HD 2. del. Projektet skal have hovedvægt inden for specialiseringen og har til formål at dokumentere den studerendes viden og færdigheder i forbindelse med at identificere, reflektere over, analysere og vurdere løsningsforslag til en praksisnær, kompleks erhvervsøkonomisk problemstilling ved anvendelse af fagområdets teori og metode. Afgangsprojektet formuleres af den studerende og skal godkendes af institutionen.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Formål for, sammensætning af og eventuelle forudsætninger i de enkelte specialiseringer skal fremgå af studieordningen.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Institutionen kan godkende, at HD 2. del kan omfatte 1 valgfrit fagmodul uden for bekendtgørelsens faglige område, når det overordnede formål er opfyldt.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Et fagmodul, jf. stk. 1, nr. 1 og 2, og stk. 3, skal udgøre mindst 5 ECTS-point.</p>\r\n<p class=\"Stk2\">\r\n   <span class=\"StkNr\" id=\"Par8_Stk5\">Stk. 5.</span> Fagmoduler og disses mål og indhold skal godkendes af Undervisningsministeriet.</p>\r\n<p class=\"Stk2\">\r\n   <span class=\"StkNr\" id=\"Par8_Stk6\">Stk. 6.</span> Specialiseringerne, disses mål og indhold, samt den betegnelse, der knytter sig til den enkelte specialisering, skal godkendes af Undervisningsministeriet.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Prøver, eksamen og bedømmelse m.v.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> For prøver, eksamen og bedømmelse m.v. gælder reglerne i bekendtgørelse om prøver og eksamen i erhvervsrettede uddannelser (eksamensbekendtgørelsen) og bekendtgørelse om karakterskala og anden bedømmelse (karakterskalabekendtgørelsen).</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Hvert af modulerne i HD 1. del afsluttes med en prøve.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Mindst 2 fagmoduler og projektet i HD 1. del skal dokumenteres ved eksterne prøver.</p>\r\n<p class=\"Stk2\">\r\n   <span class=\"StkNr\" id=\"Par9_Stk4\">Stk. 4.</span> Prøven i projektet i HD 1. del består af et projekt og en mundtlig del. Der gives en samlet karakter.</p>\r\n<p class=\"Stk2\">\r\n   <span class=\"StkNr\" id=\"Par9_Stk5\">Stk. 5.</span> Hvert modul i HD 2. del afsluttes med en prøve. De obligatoriske fagmoduler samt afgangsprojektet skal dokumenteres ved eksterne prøver.</p>\r\n<p class=\"Stk2\">\r\n   <span class=\"StkNr\" id=\"Par9_Stk6\">Stk. 6.</span> Prøven i afgangsprojektet i HD 2. del afsluttes med en mundtlig del.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Der oprettes et landsdækkende censorkorps for HD med en fælles censorformand og en næstformand for hver af uddannelsens specialiseringer samt en næstformand for HD 1. del.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Det hidtidige censorformandskab afholder valget.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Studieordninger</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> De institutioner, der udbyder HD 1. del, koordinerer udarbejdelse af studieordninger, jf. § 3, stk. 9, og de institutioner, der udbyder HD 2. del, koordinerer udarbejdelse af studieordninger, jf. § 3, stk. 9.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Studieordningerne skal indeholde de regler, som institutionen inden for bekendtgørelsens rammer fastsætter om:</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num1\">1)</span> Adgangsgivende forløb/uddannelser jf. § 5 og § 6.</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num2\">2)</span> De enkelte moduler, jf. § 7 og § 8:</p>\r\n<p class=\"Liste2\">\r\n   <span class=\"Liste2Nr\" id=\"Par11_Stk2_Num2_Lita\">a)</span> Mål.</p>\r\n<p class=\"Liste2\">\r\n   <span class=\"Liste2Nr\" id=\"Par11_Stk2_Num2_Litb\">b)</span> Indhold.</p>\r\n<p class=\"Liste2\">\r\n   <span class=\"Liste2Nr\" id=\"Par11_Stk2_Num2_Litc\">c)</span> Omfang, angivet i ECTS-point.</p>\r\n<p class=\"Liste2\">\r\n   <span class=\"Liste2Nr\" id=\"Par11_Stk2_Num2_Litd\">d)</span> Undervisnings- og arbejdsformer.</p>\r\n<p class=\"Liste2\">\r\n   <span class=\"Liste2Nr\" id=\"Par11_Stk2_Num2_Lite\">e)</span> Angivelse af hvilke moduler der er obligatoriske, jf. § 7, stk. 2, og § 8, stk. 1, nr. 1.</p>\r\n<p class=\"Liste2\">\r\n   <span class=\"Liste2Nr\" id=\"Par11_Stk2_Num2_Litf\">f)</span> Formål for, sammensætning af og forudsætninger i de enkelte specialiseringer, jf. § 8, stk. 2.</p>\r\n<p class=\"Liste2\">\r\n   <span class=\"Liste2Nr\" id=\"Par11_Stk2_Num2_Litg\">g)</span> Betegnelse på dansk og engelsk for HD 1. del, jf. § 4, stk. 1.</p>\r\n<p class=\"Liste2\">\r\n   <span class=\"Liste2Nr\" id=\"Par11_Stk2_Num2_Lith\">h)</span> Betegnelser på dansk og engelsk for HD 2. del og specialiseringen, jf. § 4, stk. 2.</p>\r\n<p class=\"Liste2\">\r\n   <span class=\"Liste2Nr\" id=\"Par11_Stk2_Num2_Liti\">i)</span> Eventuelle regler om deltagelsespligt, herunder mødepligt, jf. § 3, stk. 7.</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num3\">3)</span> Udarbejdelse af projekt, jf. § 7, stk. 1, nr. 2.</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num4\">4)</span> Udarbejdelse af afgangsprojekt, jf. § 8, stk. 1, nr. 3.</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num5\">5)</span> Merit, jf. § 14.</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num6\">6)</span> Eventuelle overgangsregler, jf. § 17, stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Ud over regler fastsat i henhold til denne bekendtgørelse skal studieordningerne indeholde regler fastsat i henhold til eksamensbekendtgørelsen.</p>\r\n<p class=\"Stk2\">\r\n   <span class=\"StkNr\" id=\"Par11_Stk4\">Stk. 4.</span> Det skal af studieordningerne fremgå, at institutionen, når det er begrundet i usædvanlige forhold, kan dispensere fra de regler, der alene er fastsat af institutionen.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Ved udarbejdelse af studieordninger og væsentlige ændringer heraf tager institutionen kontakt til aftagere og indhenter en udtalelse fra censorformandskabet, jf. eksamensbekendtgørelsen.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Studieordningerne og væsentlige ændringer heraf træder i kraft ved et studieårs begyndelse og skal indeholde de fornødne overgangsordninger.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Gældende studieordninger skal være tilgængelige på institutionens hjemmeside senest ved et studieårs begyndelse. Institutionen orienterer studerende om studieordningen.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Andre regler</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Institutionen informerer og vejleder de uddannelsessøgende om HD 1. del og HD 2. del.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Beståede uddannelseselementer fra en anden dansk eller udenlandsk uddannelse kan efter institutionens afgørelse i det enkelte tilfælde eller efter regler fastsat af institutionen i studieordningen, jf. § 3, stk. 9, træde i stedet for uddannelseselementer, der er omfattet af denne bekendtgørelse (merit). Afgørelsen træffes på grundlag af en faglig vurdering af ækvivalensen mellem de berørte uddannelseselementer.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Institutionens afgørelser i henhold til denne bekendtgørelse kan indbringes for Undervisningsministeriet, når klagen vedrører retlige spørgsmål. Klagen indgives til institutionen, der afgiver en udtalelse, som klageren skal have lejlighed til at kommentere inden for en frist af mindst 1 uge. Institutionen sender klagen til ministeriet vedlagt udtalelsen og klagerens eventuelle kommentarer hertil.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Fristen for at indgive klage efter stk. 1 er 2 uger fra den dag, afgørelsen er meddelt klageren.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Ikrafttrædelses- og overgangsregler</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Bekendtgørelsen træder i kraft den 1. september 2008.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Samtidig ophæves bekendtgørelse nr. 674 af 19. august 1999 om den erhvervsøkonomiske diplomuddannelse ophæves, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Studerende i den i stk. 1 nævnte uddannelse, der har påbegyndt uddannelsen efter de hidtidige regler, kan afslutte uddannelsen efter disse regler. Uddannelsen skal dog være afsluttet senest den 1. august 2012.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> Institutionen fastsætter i studieordningerne, jf. § 3, stk. 9, eventuelle overgangsregler for studerende, der har påbegyndt uddannelsen efter de hidtidige regler.</p><div class=\"Givet\" id=\"Givet\"><p class=\"Givet\" align=\"center\">Undervisningsministeriet, den 19. september 2007</p><p class=\"Sign1\" align=\"center\">P.M.V.<br />Jens Strunge Bonde<br />Afdelingschef</p><p class=\"Sign2\" align=\"right\">/ Jens Nielsen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "popularTitle": "HD (Handelsvidenskabelig Diplomprøve)",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/09/2007"
        },
        {
            "displayName": "Accession",
            "displayValue": "B20070109805"
        },
        {
            "displayName": "Entydig dokumentidentifikation",
            "displayValue": "AT003097"
        },
        {
            "displayName": "Dato for førstegangsindlæggelse",
            "displayValue": "28/09/2007"
        },
        {
            "displayName": "Dato for indlæggelse",
            "displayValue": "25/02/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1098"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "19/09/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Undervisningsministeriet"
        },
        {
            "displayName": "Ressortministeriets journalnummer",
            "displayValue": "Undervisningsministeriet,<br />Afdelingen for videregående uddannelser, j. nr. 123.664.021"
        },
        {
            "displayName": "Stikord",
            "displayValue": "Diplomuddannelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}