{
    "id": 173241,
    "title": "At-meddelelse 2.02.5 om tovlåse til ståltove",
    "documentTypeId": "180",
    "isSagsforlobPeriodValid": true,
    "shortName": "VEJ nr 9740 af 01/11/1995",
    "documentHtml": "<div class=\"bjelke\">Den fulde tekst</div><p class=\"Titel2\">At-meddelelse 2.02.5 om tovlåse til ståltove</p>\r\n<p>\r\n   <span class=\"Bold\">November 1995 - Erstatter: Marts 1985</span>\r\n</p>\r\n<p>\r\n</p>\r\n<p class=\"BilagtekstListe\">\r\n   <span class=\"Bold\">Baggrund</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> Bekendtgørelse om indretning af tekniske hjælpemidler.</p>\r\n<p class=\"Liste1\">\r\n   <span class=\"Liste1Nr\">–</span> Bekendtgørelse om hejseredskaber og spil.</p>\r\n<p class=\"Liste1\">\r\n   <span class=\"Liste1Nr\">–</span> Bekendtgørelse om elevatorer, hejseværker, rulletrapper, rullefortove og lignende.</p>\r\n<p>\r\n</p>\r\n<p>Tovlåse bruges på ståltove til at danne et øje i enden af tovet, til at gøre en tovende fast med og til at samle to tovstykker i forlængelse af hinanden.</p>\r\n<p>\r\n</p>\r\n<p>Tovlåse skal være konstrueret og anvendes i overensstemmelse med arbejdsmiljølovgivningens bestemmelser for tekniske hjælpemidlers indretning og anvendelse. Ud fra disse bestemmelser stilles efter Arbejdstilsynets praksis følgende krav:</p>\r\n<p>\r\n</p>\r\n<p>\r\n   <span class=\"Bold\">Valg af tovlåse</span>\r\n</p>\r\n<p>Der skal vælges tovlåse, der er velegnede til formålet, så de kan anvendes forsvarligt og i overensstemmelse med leverandørens forskrifter, der skal indeholde de for valget nødvendige oplysninger.</p>\r\n<p>\r\n</p>\r\n<p>Tovlåse, der anvendes i forbindelse med løft, skal være konstrueret, så den korrekt monterede samling (øje, fastgøringsmiddel eller tovsamling) har en styrke på <span class=\"Bold\">mindst 80 %</span> af ståltovets mindste garanterede brudstyrke.</p>\r\n<p>\r\n</p>\r\n<p>Tovlåse skal passe til tovets tykkelse og fyldningsgrad. (Et ståltovs fyldningsgrad er forholdet mellem summen af alle enkelte tovtrådes tværsnitsareal og hele tovets tværsnitsareal).</p>\r\n<p>\r\n</p>\r\n<p>\r\n   <span class=\"Bold\">Spændte tovlåse</span>\r\n</p>\r\n<p>Tovklemmer (bøjletypen, 'hårnål' eller 'Union')</p>\r\n<p>\r\n</p>\r\n<p>\r\n   <img alt=\"Fig. 1\" border=\"no\" name=\"fdfeb6f7-47e8-4f81-bd07-e3f80fd79caf\" src=\"/image.aspx?id=173241&img=BE6376_1_0.gif\" style=\"margin: 0cm 0cm 0cm 0cm\" />\r\n</p>\r\n<p>Fig. 1</p>\r\n<p>\r\n</p>\r\n<p>Samlinger med denne type tovlås kan i praksis, selv med flere låse, give en svækkelse af tovet på 30 - 50%.</p>\r\n<p>\r\n</p>\r\n<p>Låsen må kun bruges til samling af ståltove ved 'stående gods', barduner m.v. på betingelse af, at låsen anbringes korrekt, så bøjlen ligger om den ubelastede tovpart (se fig. 2), at sammenspændingen er sikret med kontramøtrikker, og at der i øvrigt tages hensyn til den forringede styrke.</p>\r\n<p>\r\n</p>\r\n<p>\r\n   <img alt=\"Fig. 2\" border=\"no\" name=\"bfdbfcc3-b64e-4654-a911-1e4b771c6714\" src=\"/image.aspx?id=173241&img=BE6376_1_1.gif\" style=\"margin: 0cm 0cm 0cm 0cm\" />\r\n</p>\r\n<p>Fig. 2</p>\r\n<p>\r\n</p>\r\n<p>Den må således ikke anvendes til hejse- og løfteredskaber, anhugningsgrej og lignende.</p>\r\n<p>\r\n</p>\r\n<p>\r\n   <span class=\"Bold\">Iron-Grip-typen</span>\r\n</p>\r\n<p>'Iron-Grip Wirelås', se fig. 3, består af to halvparter, der sammenspændes med to stålbolte. Boltene er udført i en særlig kvalitet stål (BUFO 80) og må ikke udskiftes med anden type.</p>\r\n<p>\r\n</p>\r\n<p>\r\n   <img alt=\"Fig. 3\" border=\"no\" name=\"6730da05-3070-4d13-a4c0-bbde4a3d5bef\" src=\"/image.aspx?id=173241&img=BE6376_1_2.gif\" style=\"margin: 0cm 0cm 0cm 0cm\" />\r\n</p>\r\n<p>Fig. 3</p>\r\n<p>\r\n</p>\r\n<p>'Iron-Grip Wirelås' må bruges på ståltove på elevatorer, kraner o.l. på betingelse af, at begge dens bolte er sikret med kontramøtrikker, og at der anvendes det antal tovlåse, der er foreskrevet for samlingens styrke, dog altid mindst to tovlåse til hver samling.</p>\r\n<p>\r\n</p>\r\n<p>Boltene skal jævnligt efterspændes med det moment, som er angivet af leverandøren.</p>\r\n<p>\r\n</p>\r\n<p>Tilsvarende gælder for andre tovlåse af lignende type som \"Iron-Grip\"- låsen.</p>\r\n<p>\r\n</p>\r\n<p>\r\n   <img alt=\"Fig. 4 og 5\" border=\"no\" name=\"e4556beb-f379-4d2f-bbe3-99ebb9d9d82b\" src=\"/image.aspx?id=173241&img=BE6376_1_3.gif\" style=\"margin: 0cm 0cm 0cm 0cm\" />\r\n</p>\r\n<p>Fig. 4 og 5</p>\r\n<p>\r\n</p>\r\n<p>\"Iron-Grip Klemmekovs\" og \"Iron-Grip Pladelås\", se fig. 4 og 5, må ikke anvendes til løfteformål. Dog kan \"Iron-Grip Klemmekovs\" anvendes til anhugningsgrej, når samlingen sikres med en ekstra \"Iron-Grip Wirelås\", se fig. 6.</p>\r\n<p>\r\n</p>\r\n<p>\r\n   <img alt=\"Fig. 6\" border=\"no\" name=\"60975763-c7ed-4daf-9a32-ebb6d8464393\" src=\"/image.aspx?id=173241&img=BE6376_1_4.gif\" style=\"margin: 0cm 0cm 0cm 0cm\" />\r\n</p>\r\n<p>Fig. 6</p>\r\n<p>\r\n</p>\r\n<p>\r\n   <span class=\"Bold\">Eureka-låsen</span>\r\n</p>\r\n<p>Eureka-låsen, se fig. 7, består af to halvparter, der spændes sammen om tovet med to eller fire specialskruer. Låsens halvdele er indvendigt udformet sådan, at tovet bugter sig så meget, at det ikke kan rives ud.</p>\r\n<p>\r\n</p>\r\n<p>\r\n   <img alt=\"Fig. 7\" border=\"no\" name=\"45d67b26-150d-4624-9e63-c7318588f6d2\" src=\"/image.aspx?id=173241&img=BE6376_1_5.gif\" style=\"margin: 0cm 0cm 0cm 0cm\" />\r\n</p>\r\n<p>Fig. 7</p>\r\n<p>\r\n</p>\r\n<p>Eureka- låsen med fire specialskruer (fx Unbraco) må bruges på ståltove for elevator kraner o.l. med kun én tovlås.</p>\r\n<p>\r\n</p>\r\n<p>Ved anvendelse af Eureka-tovlåse med kun to skruer kræves mindst to tovlåse</p>\r\n<p>\r\n</p>\r\n<p>Skruerne skal jævnligt efterspændes med det moment, som er angivet af leverandøren.</p>\r\n<p>\r\n</p>\r\n<p>Eureka-tovlåsen er dog ikke egnet til samling af to tove i forlængelse af hinanden.</p>\r\n<p>\r\n</p>\r\n<p>\r\n   <span class=\"Bold\">Kilelåse</span>\r\n</p>\r\n<p>En kilelås, se fig. 8, kan fastgøre en tovende på en meget sikker måde.</p>\r\n<p>\r\n</p>\r\n<p>\r\n   <img alt=\"Fig. 8\" border=\"no\" name=\"b93f3f22-ce27-4d26-bdfb-d76c45c13f51\" src=\"/image.aspx?id=173241&img=BE6376_1_6.gif\" style=\"margin: 0cm 0cm 0cm 0cm\" />\r\n</p>\r\n<p>Fig. 8</p>\r\n<p>\r\n</p>\r\n<p>Den består af et stålhus med et kileformet hulrum, hvori der er plads til en tovløkke med en kile, se fig. 9. Ved træk i tovet klemmer kilen sig selv og tovet fast. Den løse tovende uden for kilehuset skal sikres med en tovlås som vist på figuren eller, såfremt tovet ikke er for kraftigt, med en forsvarlig besnøring om begge tove anbragt tæt ved kilelåsen, ellers kan tovet ved tovslæk arbejde sig ud af låsen (eller kilen kan falde ud).</p>\r\n<p>\r\n</p>\r\n<p>\r\n   <img alt=\"Fig. 9\" border=\"no\" name=\"99d70ce5-72ed-4daf-ad6f-3a44b3363973\" src=\"/image.aspx?id=173241&img=BE6376_1_7.gif\" style=\"margin: 0cm 0cm 0cm 0cm\" />\r\n</p>\r\n<p>Fig. 9</p>\r\n<p>\r\n</p>\r\n<p>Ved indsætning af kilelåse ( af den viste type) skal den tovpart, der trækkes i, gå langs den lige side af låsen.</p>\r\n<p>\r\n</p>\r\n<p>Kilelåsen er velegnet til kraner, gravemaskiner, elevatorer og andre hejseredskaber.</p>\r\n<p>\r\n</p>\r\n<p>\r\n   <span class=\"Bold\">Pressede tovlåse</span>\r\n</p>\r\n<p>Pressede tovlåse må kun monteres med det af leverandøren foreskrevne værktøj.</p>\r\n<p>\r\n</p>\r\n<p>Låsen består af et rør af en særlig metallegering, der er så blød, at den kan formes ved tryk.  De to tovparter, der skal samles, anbringes i røret. Dernæst klemmes det i et specielværktøj så hårdt sammen, at tovlåsens materiale presses helt ind i tovene.</p>\r\n<p>\r\n</p>\r\n<p>Cylindriske preslåse, se fig. 10, må bruges på ståltove for kraner o.l. med kun én tovl.</p>\r\n<p>\r\n</p>\r\n<p>\r\n   <img alt=\"Fig. 10\" border=\"no\" name=\"caef3cbd-9f4a-4750-821b-4f912392273f\" src=\"/image.aspx?id=173241&img=BE6376_1_8.gif\" style=\"margin: 0cm 0cm 0cm 0cm\" />\r\n</p>\r\n<p>Fig. 10</p>\r\n<p>\r\n</p>\r\n<p>Koniske preslåse, se fig. 11, må bruges til anhugningsgrej, dog ikke ved personløft.</p>\r\n<p>\r\n</p>\r\n<p>\r\n   <img alt=\"Fig. 11\" border=\"no\" name=\"16c7ecef-7814-4d6e-9208-6e535d0ed959\" src=\"/image.aspx?id=173241&img=BE6376_1_9.gif\" style=\"margin: 0cm 0cm 0cm 0cm\" />\r\n</p>\r\n<p>Fig. 11</p>\r\n<p>\r\n</p>\r\n<p>\r\n   <span class=\"Bold\">\"Super-Loop\"</span> må anvendes til løfteopgaver og kan kun anvendes til at danne et øje i enden af et tov.</p>\r\n<p>\r\n</p>\r\n<p>\r\n   <img alt=\"Fig. 12\" border=\"no\" name=\"e1146ca1-b43f-4817-aa06-4cf3c9c610a9\" src=\"/image.aspx?id=173241&img=BE6376_1_10.gif\" style=\"margin: 0cm 0cm 0cm 0cm\" />\r\n</p>\r\n<p>Fig. 12</p>\r\n<p>\r\n</p>\r\n<p>Enden af tovet splittes op i to parter og snos sammen modsat, så de danner et øje. De to ender af parterne, som ligger ved overgangen mellem tov og øje, stikkes ind i \"Super-Loop\"-bøsningen, der består af en særlig stållegering. Bøsningen klemmes derefter sammen i en specielpresse.</p>\r\n<p>\r\n</p>\r\n<p>\r\n   <span class=\"Bold\">Andre låse</span>\r\n</p>\r\n<p>Ud over de omtalte låse findes støbte låse, wiresko, se fig. 13, og wirepærer, se fig. 14, der anvendes til fastgøring af tovender. Støbte låse består af et metalhylster, åbent i begge ender, hvor tovet efter affedtning indføres i den ene ende. Tovet splittes derefter op i en `kost´, der trækkes med i den kegleformede hulhed, hvorefter denne udstøbes med flydende metal, se fig. 15.</p>\r\n<p>\r\n</p>\r\n<p>\r\n   <img alt=\"Fig. 13\" border=\"no\" name=\"c340a81b-6bff-4704-b44c-5e9930ca5282\" src=\"/image.aspx?id=173241&img=BE6376_1_11.GIF\" style=\"margin: 0cm 0cm 0cm 0cm\" />\r\n</p>\r\n<p>Fig. 13</p>\r\n<p>\r\n   <img alt=\"Fig. 14\" border=\"no\" name=\"8279e7b5-8a94-4e39-8e88-6f53d60554c5\" src=\"/image.aspx?id=173241&img=BE6376_1_12.gif\" style=\"margin: 0cm 0cm 0cm 0cm\" />\r\n</p>\r\n<p>Fig. 14</p>\r\n<p>\r\n   <img alt=\"Fig. 15\" border=\"no\" name=\"c4a7f605-1d19-411c-af02-365298f96b51\" src=\"/image.aspx?id=173241&img=BE6376_1_13.gif\" style=\"margin: 0cm 0cm 0cm 0cm\" />\r\n</p>\r\n<p>Fig. 15</p>\r\n<p>\r\n</p>\r\n<p>Støbte tovlåse skal monteres af sagkyndige.</p>\r\n<p>\r\n</p>\r\n<p>\r\n   <span class=\"Bold\">Splejsning</span>\r\n</p>\r\n<p>Splejsning af ståltove må kun udføres af fagfolk.</p>\r\n<p>\r\n</p>\r\n<p>Ved splejsning af et øje skal splejsningen bestå af mindst 4 indstik svarende til ca. 5-6 gange tovdiameteren.</p>\r\n<p>\r\n</p>\r\n<p>Splejsning af to ståltovstykker til ét tov skal udføres som langsplejsning, som skal have en længde på mindst 100 gange tovdiameteren.</p>\r\n<p>\r\n</p>\r\n<p>\r\n   <span class=\"Bold\">Kassation af tovlåse</span>\r\n</p>\r\n<p class=\"BilagtekstListe\">Tovlåse skal kasseres</p>\r\n<p class=\"Liste1\">\r\n   <span class=\"Liste1Nr\">–</span> hvis der er rusttæring på bolte/ skruesamlingers gevind</p>\r\n<p class=\"Liste1\">\r\n   <span class=\"Liste1Nr\">–</span> hvis gevindet på bolte/ skruesamlinger er beskadigede</p>\r\n<p class=\"Liste1\">\r\n   <span class=\"Liste1Nr\">–</span> hvis der konstateres revner i tovlåsen (kan forekomme ved store belastninger og stød).</p>\r\n<p>\r\n</p>\r\n<p class=\"BilagtekstListe\">\r\n   <span class=\"Bold\">Bemærk:</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> Efterspænding af bolte/ skruesamlinger må kun foretages efter smøring af gevind.</p>\r\n<p class=\"Liste1\">\r\n   <span class=\"Liste1Nr\">–</span> Der må kun anvendes originale bolte i tovlåse efter leverandørens forskrifter.</p><div class=\"Givet\" id=\"Givet\"><p class=\"Givet\" align=\"center\">Arbejdstilsynet, den 1. november 1995</p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/07/2015"
        },
        {
            "displayName": "Accession",
            "displayValue": "C20150974060"
        },
        {
            "displayName": "Entydig dokumentidentifikation",
            "displayValue": "BE006376"
        },
        {
            "displayName": "Dato for førstegangsindlæggelse",
            "displayValue": "08/07/2015"
        },
        {
            "displayName": "Dato for indlæggelse",
            "displayValue": "08/07/2015"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9740"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "01/11/1995"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "jr.nr"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}