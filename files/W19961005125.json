{
    "id": 40999,
    "title": "Ansøgning om patent på fremgangsmåde til fremstilling af 1,6-dichlor-1,6-didoxy-beta-D-fructofuranosyl-4-chlor- 4-deoxy-alpha-galactopyranosid. ",
    "documentTypeId": "240",
    "isSagsforlobPeriodValid": false,
    "shortName": "KEN nr 10051 af 29/03/1996",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Patentankenævnet stadfæstede Patentdirektoratets afgørelse. </I> </P>  \r\n\r\n<P> <I>Direktoratet havde ikke fundet, at der med opfindelsen opnås en  \r\n\r\n overraskende teknisk virkning. Ankenævnet udtalte bl.a., at selv om  \r\n\r\n fremgangsmåden ikke er identisk med det på ansøgningstidspunktet kendte, er  \r\n\r\n der tale om en nærliggende optimering af kendt teknik. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ansøgning om patent på fremgangsmåde til  \r\n\r\n fremstilling af 1,6-dichlor-1,6-didoxy-beta-D-fructofuranosyl-4-chlor-  \r\n\r\n 4-deoxy-alpha-galactopyranosid. </H1>  \r\n\r\n<P></P>  \r\n\r\n<BR>  \r\n\r\n<P>År 1996, den 29. marts afsagde Patentankenævnet </P>  \r\n\r\n<P>(Grønning-Nielsen, Hans Chr. Thomsen, Herborg, Lindberg Møller, Ansgar  \r\n\r\n Sørensen) </P>  \r\n\r\n<P>følgende </P>  \r\n\r\n<PRE>  \r\n\r\n                                     KENDELSE  \r\n\r\n i sagen j.nr. P 22/92:              Klage fra  \r\n\r\n                                     McNeilab, Inc.,  \r\n\r\n                                     USA,  \r\n\r\n                                     v/Th. Ostenfeld Patentbureau A/S  \r\n\r\n                                          over  \r\n\r\n                                     Patentdirektoratets afgørelse  \r\n\r\n                                     af 19. maj 1992 af patent-  \r\n\r\n                                     ansøgning nr. 5032 1986.  \r\n\r\n</PRE>  \r\n\r\n<P>Den 20. oktober 1986 indleverede klageren en ansøgning om patent på  \r\n\r\n fremgangsmåde til fremstilling af  \r\n\r\n 1,6-dichlor-1,6-didoxy-Beta-D-fructofuranosyl  \r\n\r\n -4-chlor-4-deoxy-Alpha-galactopyranosid. </P>  \r\n\r\n<P>Ansøgningens patentkrav, der blev fremsendt i dansk oversættelse den 4.  \r\n\r\n februar 1987, lød således: </P>  \r\n\r\n<P>&#187;1. Fremgangsmåde til fremstilling af 2,3,6,3&#171;,4'-penta-O-  \r\n\r\n acetylsaccharose <B>kendetegnet ved</B> , at man isomeriserer  \r\n\r\n 2,3,4,3',4'-penta-O-acetylsaccaharose i et ikke-vandigt opløsningsmiddel med  \r\n\r\n en svag base. </P>  \r\n\r\n<P>2. Fremgangsmåde ifølge krav 1 <B>kendetegnet ved</B> , at den svage base  \r\n\r\n er udvalgt blandt tert-butylamin, triethylamin, pyrrolidin, di-N-propylamin,  \r\n\r\n di-isopropylamin, morpholin, n-butylamin, isopropylamin, piperidin og  \r\n\r\n diethylamin. </P>  \r\n\r\n<P>3. Fremgangsmåde ifølge krav 2 <B>kendetegnet ved</B> , at den svage base  \r\n\r\n er tert-butylamin. </P>  \r\n\r\n<P>4. Fremgangsmåde ifølge krav 1 til fremstilling af  \r\n\r\n 1,6-dichlor-1,6-dideoxy-Beta-D-fruktofuranosyl-4-chlor-4-deoxy-  \r\n\r\n Alpha-galaktopyranosid <B>kendetegnet ved</B> , at man: a) omsætter  \r\n\r\n saccharose med et trityleringsmiddel, b) acetylerer det tritylerede  \r\n\r\n omsætningsprodukt med et acetyleringsmiddel til opnåelse af 6,1',6'-tri-O-  \r\n\r\n tritylsaccharose- penta-acetat, c) detritylerer  \r\n\r\n 6,1',6'-tri-O-tritylsaccharose-penta-acetatet til opnåelse af  \r\n\r\n 2,3,4,3',4'-penta-O-acetylsaccharose, d) isomeriserer  \r\n\r\n 2,3,4,3',4'-penta-O-acetylsaccharosen i et ikke-vandigt opløsningsmiddel med  \r\n\r\n en svag base til opnåelse af 2,3,6,3',4'-penta-O-acetylsaccharose, e)  \r\n\r\n chlorerer 2,3,6,3',4'-penta-O-acetylsaccharose til opnåelse af  \r\n\r\n 4,1',6'-trichlor-4,1',6'-trideoxy-galaktosaccharose- penta-acetat og f)  \r\n\r\n deacetylerer det chlorerede produkt. </P>  \r\n\r\n<P>5. Fremgangsmåde ifølge krav 4 <B>kendetegnet ved</B> , at den svage base  \r\n\r\n i trin (a) er udvalgt blandt tert-butylamin, triethylamin, pyrrolidin,  \r\n\r\n di-N-propylamin, di-isopropylamin, morpholin, n-butylamin, isopropylamin,  \r\n\r\n piperidin og diethylamin. </P>  \r\n\r\n<P>6. Fremgangsmåde ifølge krav 5 <B>kendetegnet ved</B> , at den svage base  \r\n\r\n er tert-butylamin. </P>  \r\n\r\n<P>7. Fremgangsmåde ifølge krav 4 <B>kendetegnet ved</B> , at trin (d)  \r\n\r\n udføres ved en temperatur fra ca. 30 graderC til 60 graderC. </P>  \r\n\r\n<P>8. Fremgangsmåde ifølge krav 4 <B>kendetegnet ved</B> , at  \r\n\r\n trityleringsmidlet i trin (a) er tritylchlorid. </P>  \r\n\r\n<P>9. Fremgangsmåde ifølge krav 4 <B>kendetegnet ved</B> , at midlet i trin  \r\n\r\n (b) er eddikesyreanhydrid.' </P>  \r\n\r\n<P>Patentdirektoratet udtalte i skrivelse af 13. september 1991: </P>  \r\n\r\n<P>&#187;1. Vi mener, at de opfindelser, De søger patent </P>  \r\n\r\n<P>på, er nye. Vi ser dog ingen mulighed for at imødekomme Deres ansøgning,  \r\n\r\n idet Deres opfindelser efter vores vurdering ikke adskiller sig væsentligt  \r\n\r\n fra kendt teknik. </P>  \r\n\r\n<P>2. Fra tidsskriftet &#187;Australian Journal Of Chemistry&#171; </P>  \r\n\r\n<P>Vol. 31, nr. 6, (1978), side 1285-1290, se især side 1290, linie 1-7,  \r\n\r\n kendes en fremgangsmåde til fremstilling af  \r\n\r\n 2,3,6,1',3',4'-hexa-O-acetylsaccharose ved isomerisering af  \r\n\r\n 2,3,4,1',3',4'-hexa-O-acetylsaccharose i et ikke-vandigt opløsningsmiddel med  \r\n\r\n en svag base. </P>  \r\n\r\n<P>Fra US patentskrift nr. 4.362.869, se især eks. 2, kendes, som nævnt i  \r\n\r\n beskrivelsen, endvidere en fremgangsmåde til fremstilling af  \r\n\r\n 1,6-dichlor-1,6-dideoxy-Beta-D-fruktofuranosyl  \r\n\r\n -4-chlor-4-deoxy-Alpha-galaktopyranosid ud fra saccharose i følgende seks  \r\n\r\n trin: </P>  \r\n\r\n<P>a) saccharose omsættes med et trityleringsmiddel til blokering af de tre  \r\n\r\n primære hydroxygrupper, </P>  \r\n\r\n<P>b) det tritylerede omsætningsprodukt omsættes med et acetylerings- middel  \r\n\r\n til opnåelse af 6,1',6'-tri-O-trityl-saccharose-penta -acetat, </P>  \r\n\r\n<P>c) 6,1',6'-tri-O-tritylsaccharose-penta-acetat detrityleres til opnåelse  \r\n\r\n af 2,3,4,3',4'-penta-O-acetylsaccharose, </P>  \r\n\r\n<P>d) 2,3,4,3',4'-penta-O-acetylsaccharose isomeriseres i et ikke- vandigt,  \r\n\r\n inert opløsningsmiddel med en svag syre til opnåelse af  \r\n\r\n 2,3,6,3',4'-penta-O-acetylsaccharose, </P>  \r\n\r\n<P>e) 2,3,6,3',4'-penta-O-acetylsaccharose chloreres til opnåelse af  \r\n\r\n 4,1',6'-trichlor-4,1',6'-trideoxy-galaktosaccharose-penta-acetat, </P>  \r\n\r\n<P>f) 4,1',6'-trichlor-4,1',6'-trideoxy-galaktosaccharose-penta-acetat  \r\n\r\n deacetyleres til opnåelse af  \r\n\r\n 1,6-dichlor-1,6-dioxy-Beta-D-fruktofuranosyl-4-chlor-4-  \r\n\r\n deoxy-Alpha-galakto-pyranosid. </P>  \r\n\r\n<P>3. Vi mener med baggrund i, hvad der er kendt fra ovennævnte  \r\n\r\n tidsskriftartikel, at det er nærliggende for en fagmand, at  \r\n\r\n 2,3,6,3',4'-penta-O-acetylsaccharose kan fremstilles ved isomerisering af  \r\n\r\n 2,3,4,3',4'-penta-O-acetylsaccharose i et ikke vandigt opløsningsmiddel med  \r\n\r\n en svag base. Vi mener endvidere med baggrund i, hvad der er kendt fra  \r\n\r\n ovennævnte tidsskriftartikel og US patentskrift, at det er nærliggende for en  \r\n\r\n fagmand, at 1,6-dichlor-1,6-dideoxy-Beta-D-frukto-furanosyl-4-  \r\n\r\n chlor-4-deoxy-Alpha-galaktopyranosid kan fremstilles ved den i krav 4 angivne  \r\n\r\n fremgangsmåde. Efter vores vurdering opnås der derfor ikke en overraskende  \r\n\r\n teknisk virkning med Deres opfindelser, idet der kun ses at opnås, hvad en  \r\n\r\n fagmand på baggrund af ovennævnte kendte teknik måtte forvente. Deres  \r\n\r\n opfindelser adskiller sig således ikke væsentligt fra kendt teknik, og Deres  \r\n\r\n ansøgning angår derfor ikke noget patenterbart. </P>  \r\n\r\n<P>4. Vi bemærker i øvrigt, at Deres ansøgning angår to uafhængige  \r\n\r\n opfindelser, nemlig </P>  \r\n\r\n<P>a) den i krav 1-3 omhandlede fremgangsmåde til fremstilling af  \r\n\r\n 2,3,6,3',4'-penta-O-acetylsaccharose, og </P>  \r\n\r\n<P>b) den i krav 4-9 omhandlede fremgangsmåde til fremstilling af  \r\n\r\n 1,6-dichlor-1,6-dideoxy-Beta-D-fruktofuranosyl-4-chlor-  \r\n\r\n 4-deoxy-Alpha-galaktopyranosid.' </P>  \r\n\r\n<P>Klageren indleverede derefter ved skrivelse af 13. marts 1992 følgende nye  \r\n\r\n krav: </P>  \r\n\r\n<P>&#187;1. Fremgangsmåde til fremstilling af 1,6-dichlor-1,6-dideoxy-  \r\n\r\n Beta-D-fruktofuranosyl-4-chlor-4-deoxy-Alpha- galaktopyranosid, ved hvilken  \r\n\r\n man: a) omsætter saccharose med et trityleringsmiddel, b) acetylerer det  \r\n\r\n tritylerede omsætningsprodukt med et acetyleringsmiddel til opnåelse af  \r\n\r\n 6,1&#171;,6'-tri-O- tritylsaccharose- penta-acetat, c) detritylerer  \r\n\r\n 6,1',6'-tri-O-tritylsaccharose-penta-acetat til opnåelse af  \r\n\r\n 2,3,4,3',4'-penta-O-acetylsaccharose, d) isomeriserer  \r\n\r\n 2,3,4,3',4'-penta-O-acetylsaccharosen til opnåelse af  \r\n\r\n 2,3,6,3',4'-penta-O-acetylsaccharose, e) chlorerer  \r\n\r\n 2,3,6,3',4'-penta-O-acetylsaccharose til opnåelse af  \r\n\r\n 4,1',6'-trichlor-4,1',6'-trideoxygalaktosaccharose- penta-acetat og f)  \r\n\r\n deacetylerer det chlorerede produkt,  <B>kendetegnet ved</B> , at  \r\n\r\n isomeriseringen i trin (d) udføres i et ikke-vandigt opløsningsmiddel med en  \r\n\r\n svag base ved en temperatur fra ca. 30 graderC til 60 graderC. </P>  \r\n\r\n<P>2. Fremgangsmåde ifølge krav 1, <B>kendetegnet ved</B> , at den svage base  \r\n\r\n i trin (d) er udvalgt blandt tert-butylamin, triethylamin, pyrrolidin,  \r\n\r\n di-N-propylamin, di- isopropylamin, morpholin, n-butylamin, isopropylamin,  \r\n\r\n piperidin og diethylamin. </P>  \r\n\r\n<P>3. Fremgangsmåde ifølge krav 2, <B>kendetegnet ved</B> , at den svage base  \r\n\r\n er tert-butylamin. </P>  \r\n\r\n<P>4. Fremgangsmåde ifølge krav 1, <B>kendetegnet ved</B> , at trin (d)  \r\n\r\n udføres ved en temperatur på ca. 50 graderC. </P>  \r\n\r\n<P>5. Fremgangsmåde ifølge krav 1, <B>kendetegnet ved</B> , at den i trin (d)  \r\n\r\n opnåede 2,3,6,3',4'-penta-O-acetylsaccharose uden forudgående fraskillelse  \r\n\r\n chloreres direkte i trin (e).' </P>  \r\n\r\n<P>I skrivelsen anførte klageren bl.a.: </P>  \r\n\r\n<P>&#187;De hermed fremsendte krav er begrænset til at angå den i krav 4-9  \r\n\r\n omhandlede fremgangsmåde og er i øvrigt formuleret på tilsvarende måde som  \r\n\r\n kravene i det til ansøgningen svarende US patentskrift nr. 4.801.700 (kopi  \r\n\r\n vedlagt). Herved er krav 1 afgrænset yderligere over for den fra US  \r\n\r\n patentskrift nr. 4.362.869 kendte teknik. Basis for det nye krav 5 findes i  \r\n\r\n beskrivelsen s. 5, linie 11-15. </P>  \r\n\r\n<P>Med hensyn til den af Direktoratet fremdragne kendte teknik fra US patent  \r\n\r\n nr. 4.362.869 og &#187;Australian Journal of Chemistry&#171;, vol. 31, nr. 6  \r\n\r\n (1978), s. 1285-1291 er vi ikke enige i Direktoratets vurdering, hvilket vi  \r\n\r\n begrunder nedenfor. </P>  \r\n\r\n<P>US patent nr. 4.362.869 omhandler fremstilling af samme forbindelser som  \r\n\r\n den foreliggende ansøgning, men beskæftiger sig specielt med acetylgruppens  \r\n\r\n migrering fra 4- til 6-stillingen, hvilket udføres ved behandling af en  \r\n\r\n opløsning af </P>  \r\n\r\n<P>2,3,4,3',4'-penta-O-acetylsaccharose i et inert opløsningsmiddel med en  \r\n\r\n svag syre ved forhøjet temperatur over ca. 80 graderC. Selvom fremgangsmåden  \r\n\r\n er effektiv, involverer den brug af en carboxylsyre ved høje temperaturer i  \r\n\r\n nærvær af 3 frie hydroxygrupper, hvilke betingelser vides at fremme  \r\n\r\n acylering, hvilket er uønsket. Ved fremgangsmåden ifølge den foreliggende  \r\n\r\n opfindelse sker der ingen uønsket acylering, hvilket en fagmand ikke kunne  \r\n\r\n forudse på baggrund af den kendte teknik. </P>  \r\n\r\n<P>Side 1290, linie 1-7 i Australian Journal of Chemistry artiklen, hvortil  \r\n\r\n Direktoratet specielt har henvist, beskriver ganske kort en fremgangsmåde til  \r\n\r\n fremstilling af 2,3,6,1',3',4'-hexa-O-acetylsaccharose ved isomerisering af  \r\n\r\n 2,3,4,1',3',4'-hexa-O-acetylsaccharose med tetrabutylammoniumfluorid i tør  \r\n\r\n tetrahydrofuran ved stuetemperatur. Der er ingen antydning af, at den  \r\n\r\n kvaternære ammoniumforbindelse, tetrabutylammoniumfluorid, i denne  \r\n\r\n forbindelse skulle virke som en svag base, endsige at isomeriseringen skulle  \r\n\r\n kunne tilskrives en sådan virkning. Fremgangsmåden ifølge opfindelsen kan  \r\n\r\n derfor ikke siges at være foregrebet af denne reference. </P>  \r\n\r\n<P>I øvrigt er det, som allerede omtalt i beskrivelsen s. 3, linie 25-36,  \r\n\r\n kendt, at acetylmigrering kan opnås med fortyndede vandige opløsninger af  \r\n\r\n baser, men det er ligeledes kendt, at der også optræder deacetylering og  \r\n\r\n yderligere migrering. Disse problemer undgås ved de specifikke  \r\n\r\n reaktionsbetingelser, der benyttes ved fremgangsmåden ifølge opfindelsen,  \r\n\r\n hvilket ikke var til at forudse på baggrund af den kendte teknik. </P>  \r\n\r\n<P>Vi skal derfor henstille til Direktoratet at anerkende opfindelsens  \r\n\r\n patenterbarhed på grundlag af de hermed indleverede krav.' </P>  \r\n\r\n<P>Direktoratet afslog ved skrivelse af 19. maj 1992 ansøgningen med følgende  \r\n\r\n begrundelse: </P>  \r\n\r\n<P>&#187;1. Vi har tidligere meddelt Dem, at vi af en nærmere angiven grund  \r\n\r\n ikke kunne imødekomme Deres ansøgning. Vi mener, at denne grund stadigvæk er  \r\n\r\n til hinder for, at ansøgningen kan imødekommes, og vi har derfor afslået den  \r\n\r\n under henvisning til patentlovens § 16. Den nærmere begrundelse følger  \r\n\r\n nedenfor. </P>  \r\n\r\n<P>2. Fra tidsskriftet Australian Journal of Chemistry, vol. 31, nr. 6, 1978,  \r\n\r\n side 1285-1290, se især side 1290, linie 1-7, kendes, som nævnt under punkt 2  \r\n\r\n i vores brev af 13 sep 1991, en fremgangsmåde til fremstilling af  \r\n\r\n 2,3,6,1&#171;,3',4'-hexa-O-acetylsaccharose ved isomerisering af  \r\n\r\n 2,3,4,1',3',4'-hexa-O-acetylsaccharose med en svag base i et ikke vandigt  \r\n\r\n opløsningsmiddel, nemlig med tetrabutylammoniumfluorid i tør tetrahydrofuran.  \r\n\r\n</P>  \r\n\r\n<P>Fra US patentskrift nr. 4.362.869, se især eks. 2, kendes ligeledes som  \r\n\r\n nævnt under punkt 2 i vores brev af 13 sep 1991, endvidere en fremgangsmåde  \r\n\r\n til fremstilling af 1,6-dichlor-1,6-dideoxy-Beta-D-  \r\n\r\n fruktofuranosyl-4-chlor-4-deoxy-Alpha-galaktopyranosid ud fra saccharose i  \r\n\r\n følgende seks trin: </P>  \r\n\r\n<P>a) saccharose omsættes med et trityleringsmiddel til blokering af de tre  \r\n\r\n primære hydroxygrupper, </P>  \r\n\r\n<P>b) det tritylerede omsætningsprodukt omsættes med et acetyleringsmiddel  \r\n\r\n til opnåelse af 6,1',6'-tri-O-tritylsaccharose-penta-acetat, </P>  \r\n\r\n<P>c) 6,1',6'-tri-O-tritylsaccharose-penta-acetat detrityleres til opnåelse  \r\n\r\n af 2,3,4,3',4'-penta-O-acetylsaccharose, </P>  \r\n\r\n<P>d) 2,3,4,3',4'-penta-O-acetylsaccharose isomeriseres i et ikke vandigt,  \r\n\r\n inert opløsningsmiddel med en svag syre til opnåelse af  \r\n\r\n 2,3,6,3',4'-penta-O-acetylsaccharose, </P>  \r\n\r\n<P>e) 2,3,6,3',4'-penta-O-acetylsaccharose chloreres til opnåelse af  \r\n\r\n 4,1',6'-trichlor-4,1',6'-trideoxy-galaktosaccharose-penta-acetat, </P>  \r\n\r\n<P>f) 4,1',6'-trichlor-4,1',6'-trideoxy-galaktosaccharose-penta-acetat  \r\n\r\n deacetyleres til opnåelse af 1,6-dichlor-1,6-dideoxy  \r\n\r\n -Beta-D-fruktofuranosyl-4-chlor-4-deoxy-Alpha-galaktopyranosid. </P>  \r\n\r\n<P>3. De anfører i Deres brev side 1, afsnit 4 og side 2, andet hele afsnit,  \r\n\r\n at både den i det ovennævnte US patentskrift og den i beskrivelsen side 3,  \r\n\r\n linie 25-36, beskrevne fremgangsmåde til fremstilling af  \r\n\r\n 2,3,6,3',4'-penta-O-acetylsaccharose ved isomerisering af  \r\n\r\n 2,3,4,3',4'-penta-O-acetylsaccharose er forbundet med problemer i form af  \r\n\r\n uønskede bireaktioner, og at disse problemer undgås ved de specifikke  \r\n\r\n reaktionsbetingelser, der benyttes i trin d ved fremgangsmåden ifølge den  \r\n\r\n foreliggende opfindelse. Det er naturligvis klart, at en sådan elimination af  \r\n\r\n uønskede bireaktioner ved isomeriseringen af  \r\n\r\n 2,3,4,3',4'-penta-O-acetylsaccharose medfører et forbedret udbytte af  \r\n\r\n 2,3,6,3',4'-penta-O-acetylsaccharose, og at der som følge heraf opnås et  \r\n\r\n forbedret samlet udbytte af 1,6-dichlor-1,6-dideoxy-Beta-D-  \r\n\r\n fruktofuranosyl-4-chlor-4-deoxy-Alpha-galaktopyranosid ved udøvelse af  \r\n\r\n fremgangsmåden ifølge den foreliggende opfindelse. </P>  \r\n\r\n<P>Vi mener imidlertid fortsat, at det med baggrund i den under punkt 2  \r\n\r\n nævnte kendte teknik er nærliggende for en fagmand at fremstille  \r\n\r\n 1,6-dichlor-1,6-deoxy-Beta-D-  \r\n\r\n fruktofuranosyl-4-chlor-4-deoxy-Alpha-galaktopyranosid ved udøvelse af  \r\n\r\n fremgangsmåden ifølge opfindelsen, idet vi i relation til det i Deres brev på  \r\n\r\n side 2, første hele afsnit anførte bemærker, at det må betragtes som almen  \r\n\r\n kemisk viden, at den kvaternære ammoniumforbindelse,  \r\n\r\n tetrabutylammoniumfluorid, er en svag base, og at den kan anvendes som sådan  \r\n\r\n i organisk kemiske synteser, se f.eks. tidsskriftet Chem. Rev., vol. 80,  \r\n\r\n 1980, side 429-452. </P>  \r\n\r\n<P>Efter vores vurdering opnås der derfor ikke en overraskende teknisk  \r\n\r\n virkning med Deres opfindelse, idet der fortsat kun ses at opnås, hvad en  \r\n\r\n fagmand på baggrund af den under punkt 2 nævnte kendte teknik måtte forvente.  \r\n\r\n Vi mener således fortsat ikke, at Deres opfindelse adskiller sig væsentligt  \r\n\r\n fra kendt teknik, og Deres ansøgning angår derfor - som tidligere meddelt  \r\n\r\n herfra - ikke noget patenterbart.' </P>  \r\n\r\n<P>Denne afgørelse har klageren ved skrivelse af 17. juli 1992 indbragt for  \r\n\r\n Patentankenævnet. Klageren har i ankebegrundelse af 2. december 1992 anført  \r\n\r\n som følger: </P>  \r\n\r\n<P>&#187;Den foreliggende opfindelse angår, som udtrykt ved kravene af 13.  \r\n\r\n marts 1992, en særlig fremgangsmåde til fremstilling af  \r\n\r\n 1,6-dichlor-1,6-dideoxy-Beta-D-  \r\n\r\n fruktofuranosyl-4-chlor-4-deoxy-Alpha-galaktopyranosid, ved hvilken man: </P>  \r\n\r\n<P>(a) omsætter saccharose med et trityleringsmiddel, </P>  \r\n\r\n<P>(b) acetylerer det tritylerede omsætningsprodukt med et acetyleringsmiddel  \r\n\r\n til opnåelse af 6,1&#171;,6'-tri-O-tritylsaccharose-penta-acetat, </P>  \r\n\r\n<P>(c) detritylerer 6,1',6'-tri-O-tritylsaccharose-penta-acetat til opnåelse  \r\n\r\n af 2,3,4,3',4'-penta-O-acetylsaccharose, </P>  \r\n\r\n<P>(d) isomeriserer 2,3,4,3',4'-penta-O-acetylsaccharosen til opnåelse af  \r\n\r\n 2,3,6,3',4'-penta-O-acetylsaccharose, </P>  \r\n\r\n<P>(e) chlorerer 2,3,6,3',4'-penta-O-acetylsaccharose til opnåelse af  \r\n\r\n 4,1',6'-trichlor-4,1',6'-trideoxygalaktosaccharose-penta- acetat og </P>  \r\n\r\n<P>(f) deacetylerer det chlorerede produkt, </P>  \r\n\r\n<P>hvilken fremgangsmåde er ejendommelig ved, at isomeriseringen i trin (d)  \r\n\r\n udføres i et ikke-vandigt opløsningsmiddel med en svag base ved en temperatur  \r\n\r\n fra ca. 3053C til 6053C. </P>  \r\n\r\n<P>Direktoratet har afslået ansøgningen på baggrund af en kombination af den  \r\n\r\n fra det i beskrivelsen omtalte US patentskrift nr.4.362.869 kendte teknik og  \r\n\r\n den fra tidsskriftet Australian Journal of Chemistry, vol. 31, nr. 6, 1978,  \r\n\r\n side 1285-1290 kendte teknik. </P>  \r\n\r\n<P>US patentskrift nr. 4.362.869 omhandler en fremgangsmåde til fremstilling  \r\n\r\n af 4,1',6'-trichlor-4,1',6'-trideoxygalaktosaccharose ved (a) isomerisering  \r\n\r\n af 2,3,4,3',4'-penta-O-acetylsaccharose til  \r\n\r\n 2,3,6,3',4'-penta-O-acetylsaccharose, (b) chlorering af det isomeriserede  \r\n\r\n acetat i 4-, 1'- og 6'-stillingerne, og (c) deacetylering af det chlorerede  \r\n\r\n produkt, idet isomeriseringstrinnet (a) udføres ved behandling af en  \r\n\r\n opløsning af 2,3,4,3',4'-penta-O-acetylsaccharose i et inert opløsningsmiddel  \r\n\r\n med en svag syre med en styrke i samme størrelsesorden som eddikesyre ved en  \r\n\r\n forhøjet temperatur på mindst ca. 8053C. </P>  \r\n\r\n<P>Ifølge eksempel 2 i US patentskriftet, hvortil Direktoratet specielt har  \r\n\r\n henvist, opnås der i acetylmigreringstrinnet et udbytte på 75%. </P>  \r\n\r\n<P>Den fremdragne artikel fra Australien Journal of Chemistry beskriver  \r\n\r\n omdannelse af 2,3,4,1',3',4'-hexa-O-acetylsaccharose til  \r\n\r\n 2,3,6,1',3',4'-hexa-O-acetylsaccharose ved behandling af førstnævnte med  \r\n\r\n tetrabutylammoniumfluorid i tør tetrahydrofuran i 3 timer. Udbyttet angives  \r\n\r\n til 66%. </P>  \r\n\r\n<P>En fagmand, som havde stillet sig den opgave at forbedre den i US  \r\n\r\n patentskrift nr. 4.362.869 beskrevne fremgangsmåde, ville derfor ikke finde  \r\n\r\n nogen tilskyndelse til at anvende de i Australian Journal of Chemistry  \r\n\r\n beskrevne reaktionsbetingelser. </P>  \r\n\r\n<P>Hvis fagmanden alligevel af nysgerrighed skulle finde på at overveje de i  \r\n\r\n artiklen beskrevne reaktionsbetingelser, ville den lære, han kunne udlede,  \r\n\r\n ikke være, at han skulle udføre isomeriseringen med en svag base i et  \r\n\r\n ikke-vandigt opløsningsmiddel ved en temperatur fra ca. 3053C til 6053C, og  \r\n\r\n at han som svag base fortrinsvis skulle anvende tertiær butylamin,  \r\n\r\n trithylamin, pyrrolidin, di-N-propylamin, diisopropylamin, morfolin,  \r\n\r\n n-butylamin, isopropylamin, piperidin eller diethylamin, men blot at han som  \r\n\r\n acetylmigeringsmiddel skulle anvende tetrabutylammoniumfluorid, og at han  \r\n\r\n skulle udføre reaktionen ved stuetemperatur i tør tetrahydrofuran eller et  \r\n\r\n lignende opløsningsmiddel. </P>  \r\n\r\n<P>Ganske vist er tetrabutylammoniumfluorid kendt som ikke-vandigt  \r\n\r\n basekatalyseret system til acetylmigrering, men baseegenskaberne skal  \r\n\r\n henføres til fluoridaniondelen og ikke til tetrabutylammoniumkationdelen af  \r\n\r\n forbindelsen (se vedlagte &#187;Reagents for Organic Synthesis&#171;, Fieser  \r\n\r\n and Fieser, vol. IV, side 477, og i øvrigt også den af Direktoratet  \r\n\r\n fremdragne artikel Chem. Rev., vol. 80, 1980, side 429-452). I denne  \r\n\r\n sammenhæng skal det endvidere bemærkes, at f.eks. chlorid- eller  \r\n\r\n bromidanalogerne vil være ineffektive som acetylmigreringskatalysatorer. </P>  \r\n\r\n<P>Kort fortalt fungerer tetrabutylammoniumkationen simpelthen som et  \r\n\r\n faseoverføringsmiddel, idet den er tilstrækkelig apolær til at fremme  \r\n\r\n opløseligheden af fluoridanionen i den apolære  \r\n\r\n tetrabutylammoniumfluoridforbindelse. Der er derfor helt klart en specifik  \r\n\r\n funktionel forskel mellem bærerrollen af tetrabutylammoniumkationen i  \r\n\r\n ovennævnte Australian Journal of Chemistry artikel og den reelle katalytiske  \r\n\r\n rolle af tertiær butylamin og lignende aminforbindelser i den foreliggende  \r\n\r\n ansøgning. De unikke baseegenskaber af den eksotiske fluoridion vil på ingen  \r\n\r\n måde kunne lede fagmandens opmærksomhed mod de aminer, der benyttes som svage  \r\n\r\n baser ved fremgangsmåden ifølge opfindelsen. </P>  \r\n\r\n<P>Fagmanden vil heller ikke kunne udlede af den fremdragne kendte teknik, at  \r\n\r\n der ved udførelse af isomeriseringen med en svag base i et ikke-vandigt  \r\n\r\n opløsningsmiddel ved en temperatur fra ca. 3053C til 6053C kan opnås en  \r\n\r\n betydelig udbytteforbedring, jvf. eksempel X i den foreliggende ansøgning,  \r\n\r\n hvor der i acetylmigreringstrinnet opnås et udbytte på 85,4% i sammenligning  \r\n\r\n med udbytterne på 75 og 66% i hhv. US patentskrift nr. 4.362.869 og  \r\n\r\n Australian Journal of Chemistry. Dertil kommer, at der som nævnt i vor  \r\n\r\n besvarelse af 13. marts 1992 ikke sker nogen uønsket acylering, et forhold,  \r\n\r\n som heller ikke kunne forudses på baggrund af den kendte teknik. </P>  \r\n\r\n<P>Det må derfor konkluderes, at ansøgningen angår en opfindelse, der som  \r\n\r\n allerede anerkendt af Direktoratet er ny og som desuden adskiller sig  \r\n\r\n væsentligt fra den kendte teknik. </P>  \r\n\r\n<P>Vi skal derfor henstille til Patentankenævnet at tilbagesende ansøgningen  \r\n\r\n til Direktoratet til videre behandling på grundlag af de foreliggende krav.'  \r\n\r\n</P>  \r\n\r\n<P>Ankenævnet har behandlet sagen på sit møde den 9. november 1995. </P>  \r\n\r\n<P>For klageren mødte civilingeniør Lars Kjerrumgaard. </P>  \r\n\r\n<P>For Patentdirektoratet mødte civilingeniør Jette Nørgaard. </P>  \r\n\r\n<P>Klageren henviste til, at det ansøgte er nyt, som også erkendt af  \r\n\r\n direktoratet og adskiller sig væsentligt fra kendt teknik. I det modholdte  \r\n\r\n amerikanske patent anvendes en svag syre ved forhøjet temperatur, hvorved der  \r\n\r\n kan opstå uønsket acylering, og hvis man havde fulgt de australske  \r\n\r\n anvisninger, ville man ikke have opnået det udbytte, ansøgeren er nået frem  \r\n\r\n til. </P>  \r\n\r\n<P>Det fremførtes, at det ikke er nærliggende at anvende en svag base ved en  \r\n\r\n temperatur på 30 - 6053C. Der er udstedt EPO-patent. </P>  \r\n\r\n<P>Ankenævnet skal udtale: </P>  \r\n\r\n<P>Det ansøgte udgør en procesteknisk forbedring af reaktionen. Det er kendt,  \r\n\r\n at anvendelse af fluorider kan give overraskende reaktioner. Selv om  \r\n\r\n fremgangsmåden ikke er identisk med det på ansøgningstidspunktet kendte, er  \r\n\r\n der tale om en nærliggende optimering af kendt teknik, der ikke findes at  \r\n\r\n have ført til tilstrækkeligt overraskende resultater til at være patenterbar.  \r\n\r\n Herefter bestemmes: Den påklagede afgørelse stadfæstes. </P>  \r\n\r\n<P>Grønning-Nielsen Hans Chr. Thomsen Lars Herborg </P>  \r\n\r\n<P>B. Lindberg Møller Ansgar Sørensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "W19961005125"
        },
        {
            "displayName": "Entydig dokumentidentifikation",
            "displayValue": "CA008970"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10051"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "29/03/1996"
        },
        {
            "displayName": "Ressortministeriets journalnummer",
            "displayValue": "P 22/92"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}