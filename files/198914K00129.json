{
    "id": 109930,
    "title": "1989 BTL 129   BETÆNKNING OVER FORSLAG TIL LOV OM ÆNDRING AF LOV OM MARKEDSFØRING    NR L 129 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 129",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 129 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om markedsføring <BR>  \r\n\r\n Nr L 129 1989-90, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19900426 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til industriministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Butikshandelens Fællesråd, </P>  \r\n\r\n<P>Dansk Detail Konto, </P>  \r\n\r\n<P>Detailhandelens Kreditformidlingsråd, </P>  \r\n\r\n<P>Forbrugerrådet, </P>  \r\n\r\n<P>FDB og </P>  \r\n\r\n<P>Kræftens Bekæmpelse. </P>  \r\n\r\n<P>Der er af industriministeren og af et mindretal stillet ændringsforslag,  \r\n\r\n hvorom der henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med de af  \r\n\r\n industriministeren under nr. 1, 2 og 4 stillede ændringsforslag. </P>  \r\n\r\n<P>Et mindretal inden for flertallet (Socialdemokratiets medlemmer af  \r\n\r\n udvalget) ønsker at udtale følgende: </P>  \r\n\r\n<P>Det er med tilfredshed, at mindretallet kan konstatere, at ministeren har  \r\n\r\n taget konsekvenserne af, at mindretallet havde bebudet et ændringsforslag,  \r\n\r\n hvorefter lovens §§ 6-8 a opretholdes. Der var jo også konstateret et flertal  \r\n\r\n uden om regeringen. </P>  \r\n\r\n<P>Det er magtpåliggende for mindretallet at præcisere, at det hverken var  \r\n\r\n til gavn for forbrugerne eller for erhvervslivet at give frit løb for  \r\n\r\n tilgift, rabatmærker og præmiekonkurrencer. En markant modstand mod  \r\n\r\n regeringens lovforslag er tilgået udvalget under udvalgsbehandlingen fra  \r\n\r\n såvel erhvervslivet som fra forbrugerorganisationer. </P>  \r\n\r\n<P>Generalklausulen om &#187;god markedsføringsskik&#171; anser mindretallet  \r\n\r\n bestemt ikke som tilstrækkelig, og udfærdigelsen af et regelsæt om tilgift  \r\n\r\n m.v. vil ikke virke afbureaukratiserende. Et rent forbud er at foretrække.  \r\n\r\n</P>  \r\n\r\n<P>En fornyet adgang til indførelse af rentefri konti vil betyde både en  \r\n\r\n konkurrenceforvridning og en omkostningsforhøjelse, altså højere priser på  \r\n\r\n varerne også for de kunder, der køber kontant. Denne opfattelse deles af  \r\n\r\n detailhandelens organisationer og Forbrugerrådet. De omtalte bestemmelser bør  \r\n\r\n derfor opretholdes i markedsføringsloven. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse</I> med det af mindretallet under nr. 3  \r\n\r\n stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Af <I>industriministeren,</I> tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til § 1 </P>  \r\n\r\n<P>1) <I>Nr. 1, 4</I> og <I>5</I> udgår. </P>  \r\n\r\n<P>2) Efter nr. 1 indsættes som nyt nummer: </P>  \r\n\r\n<P>&#187;01. I <I>§ 8</I> indsættes efter stk. 2 som nyt stykke: </P>  \r\n\r\n<P>&#187;Stk. 3. Bestemmelsen i stk. 1 finder ikke anvendelse på  \r\n\r\n pengeinstitutters fordeling af gevinster i henhold til lov om  \r\n\r\n gevinstopsparing.&#171;&#187; </P>  \r\n\r\n<P>Af et <I>mindretal</I> (FP): </P>  \r\n\r\n<P>3) <I>Nr. 2, 3, 6</I> og <I>7</I> udgår. </P>  \r\n\r\n<P>Af <I>industriministeren,</I> tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til § 2 </P>  \r\n\r\n<P>4) Paragraffen affattes således: </P>  \r\n\r\n<P>&#187;§ 2 </P>  \r\n\r\n<P>Stk. 1. § 1, nr. 2-7, træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P>Stk. 2. § 1, nr. 01, træder i kraft den 1. juli 1990.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>I lyset af den debat, der har været omkring spørgsmålet om ophævelse af §§  \r\n\r\n 6-8 a, findes det mest hensigtsmæssigt at opretholde disse  \r\n\r\n forbudsbestemmelser. </P>  \r\n\r\n<P>Til nr. 2 </P>  \r\n\r\n<P>Ved lovforslag om gevinstopsparing, fremsat den 17. januar 1990 af  \r\n\r\n økonomiministeren (L 153), gives tilladelse til indskud på gevinstkonti i  \r\n\r\n pengeinstitutter, hvor kontohaveren i stedet for renteafkast opnår mulighed  \r\n\r\n for at vinde en pengepræmie. </P>  \r\n\r\n<P>Af ordenshensyn præciseres, at det generelle forbud i markedsføringslovens  \r\n\r\n § 8 imod erhvervsdrivendes foranstaltning af lodtrækninger og andre  \r\n\r\n gevinstfordelinger, hvis udfald beror helt eller delvis på tilfældet, ikke  \r\n\r\n gælder for bortlodninger, der foretages af pengeinstitutter i henhold til lov  \r\n\r\n om gevinstopsparing. </P>  \r\n\r\n<P>Til nr. 3 </P>  \r\n\r\n<P>Det er aldeles unødvendigt, at det offentlige blander sig i sikkerhedskrav  \r\n\r\n omkring fremstilling af legetøj, der ligner levnedsmidler. Lige såvel som et  \r\n\r\n barn kan finde på at spise et stearinlys, der er formet som en Coca Cola, så  \r\n\r\n kan barnet også finde på at spise et stearinlys, der er formet som en  \r\n\r\n Porsche. Barnet vil endda kunne finde på at spise et stearinlys, der er  \r\n\r\n formet som . . . et stearinlys. </P>  \r\n\r\n<P>Grænsen mellem, hvad der &#187;ved deres ydre fremtræden kan forveksles  \r\n\r\n med levnedsmidler&#171; skal forbydes, og hvad der ej kræver godkendelse, men  \r\n\r\n alligevel bliver spist, er umulig at drage. Derfor skal statsmagten ikke  \r\n\r\n involvere sig i dette arbejde. </P>  \r\n\r\n<P>Listen over ting, der af børn (eller fulde voksne) kan indtages og derved  \r\n\r\n skabe ubehag eller faresituationer, er meget lang. Levnedsmiddellignende  \r\n\r\n legetøj udgør kun en forsvindende del af denne lange liste. Hvad med jord,  \r\n\r\n knappenåle, barberblade, planter, papir, glasgenstande osv., alt sammen  \r\n\r\n noget, som er sundhedsfarligt, men som kun tilsyn med børnene (eller de fulde  \r\n\r\n folk) kan forhindre bliver indtaget. </P>  \r\n\r\n<P>Fremskridtspartiet foreslår derfor, at kontrolbestemmelserne udgår? </P>  \r\n\r\n<P>Til nr. 4 </P>  \r\n\r\n<P>Det i § 2, stk. 2, anførte ikrafttrædelsestidspunkt svarer til  \r\n\r\n ikrafttrædelsestidspunktet i § 10 i forslag til lov om gevinstopsparing. </P>  \r\n\r\n<P>Flemming Hansen (KF) nfmd. <I>Grove (KF) Kai Dige Bach (KF) Svend  \r\n\r\n Heiselberg (V) Jens Peter Jensen (V) Kirsten Jacobsen (FP) Larsen-Ledet (RV)  \r\n\r\n Sonja Albrink (CD) Lysholm Christensen (KRF) Svend Andersen (S) Tove Lindbo  \r\n\r\n Larsen (S) Lissa Mathiasen (S) Erling Olsen (S) Nyrup Rasmussen (S)</I> fmd.  \r\n\r\n<I>Bjørn Westh (S) Birthe Hansen (SF) Rahbæk Møller (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/05/1990"
        },
        {
            "displayName": "Accession",
            "displayValue": "198914K00129"
        },
        {
            "displayName": "Entydig dokumentidentifikation",
            "displayValue": "CL003488"
        },
        {
            "displayName": "Dato for førstegangsindlæggelse",
            "displayValue": "16/05/1990"
        },
        {
            "displayName": "Dato for indlæggelse",
            "displayValue": "16/05/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "129"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}