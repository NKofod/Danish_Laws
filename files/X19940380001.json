{
    "id": 38869,
    "title": "Sikkerhedsorganisation, oprettelse af sikkerhedsgrupper og tilslutning af anden hovedafdelings medarbejdere til nærliggende eksisterende sikkerhedsgruppe i delvirksomhed i andelsselskab eller oprettelse af selvstændig sikkerhedsgruppe ",
    "documentTypeId": "230",
    "isSagsforlobPeriodValid": false,
    "shortName": "AFG nr 3800 af 14/07/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Arbejdsministeriet har truffet afgørelse om, at andelsforenings  \r\n\r\n hovedafdeling skal oprette sikkerhedsorganisation ved enten selvstændig  \r\n\r\n sikkerhedsgruppe eller ved tilslutning til eksisterende sikkerhedsgruppe i en  \r\n\r\n nærliggende virksomhed i andelsselskabet bestående af 9 selvstændige  \r\n\r\n virksomheder. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Sikkerhedsorganisation, oprettelse af  \r\n\r\n sikkerhedsgrupper og tilslutning af anden hovedafdelings medarbejdere til  \r\n\r\n nærliggende eksisterende sikkerhedsgruppe i delvirksomhed i andelsselskab  \r\n\r\n eller oprettelse af selvstændig sikkerhedsgruppe </H1>  \r\n\r\n<P></P>  \r\n\r\n<P>I skrivelse af 17. august 1993 har H på vegne af O klaget over  \r\n\r\n Direktoratet for Arbejdstilsynets afgørelse af 26. juli 1993 om oprettelse af  \r\n\r\n sikkerhedsgruppe på O, a.m.b.a's hovedkontor, x-by, eller tilslutning af  \r\n\r\n hovedkontorets medarbejdere til en anden eksisterende sikkerhedsgruppe på en  \r\n\r\n af sammenslutningens virksomheder. </P>  \r\n\r\n<P> <B>Klagens indhold.</B>  </P>  \r\n\r\n<P>Det anføres blandt andet til støtte for klagen, at: </P>  \r\n\r\n<P>- Da hovedkontoret ikke er knyttet til nogen af slagterierne, må alene  \r\n\r\n hovedkontorets aktivitet være afgørende for vurderingen af, om der skal  \r\n\r\n oprettes sikkerhedsorganisation. Der er således tale om, at hvert enkelt  \r\n\r\n slagteri og hovedafdelingen ledes selvstændigt. De enkelte slagterier kan fx  \r\n\r\n foretage afskedigelser af større omfang. Desuden kan ingen af slagterierne  \r\n\r\n gøre krav på at betragte hovedkontoret som en del af sig. </P>  \r\n\r\n<P>- Da produktion og administration efter bekendtgørelse om virksomhedens  \r\n\r\n sikkerheds- og sundhedsarbejde ikke vurderes at indebære samme risici, er der  \r\n\r\n heller ikke samme beskyttelseshensyn til virksomheder med udelukkende  \r\n\r\n administrativt personale. Der er således ikke nogen rimelig  \r\n\r\n arbejdsmiljømæssig begrundelse for påbuddet. </P>  \r\n\r\n<P> <B>Sagsforløb.</B>  </P>  \r\n\r\n<P>Arbejdsministeriet har sendt klagen til udtalelse i Direktoratet for  \r\n\r\n Arbejdstilsynet. Det fremgår af udtalelsen og af sagen iøvrigt, at kreds  \r\n\r\n Viborg Amt ved besøg den 9. november 1992 på O, a.m.b.a.'s hovedkontor gav  \r\n\r\n påbud om oprettelse af sikkerhedsgruppe i hovedkontoret, og at gruppens  \r\n\r\n medlemmer tilmeldes et § 9 kursus. Påbuddene blev givet med hjemmel i  \r\n\r\n Arbejdsministeriets bekendtgørelse nr. 392 af 1O. august 1978 om  \r\n\r\n virksomhedernes sikkerheds- og sundhedsarbejde, § 6 samt Arbejdsministeriets  \r\n\r\n bekendtgørelse nr. 469 af 6. oktober 1983 om sikkerhedsuddannelse mv., § 3.  \r\n\r\n</P>  \r\n\r\n<P>I klageskrivelse af 4. marts 1993 til Direktoratet for Arbejdstilsynet  \r\n\r\n anfører H, at virksomhedsbegrebet ikke er defineret i bekendtgørelsen. Det  \r\n\r\n anføres, at virksomhedsbegrebet ikke alene bør defineres ved selskabsform men  \r\n\r\n også som en geografisk afsluttet enhed, hvor de fysiske rammer og arbejdets  \r\n\r\n art skaber et indtryk af en selvstændig virksomhed. Det anføres endvidere, at  \r\n\r\n hovedkontoret for O er fysisk og væsentligt geografisk adskilt fra de  \r\n\r\n producerende enheder, og at hovedkontoret derfor bør være omfattet af  \r\n\r\n bestemmelsen om virksomheder, hvor de ansatte udelukkende - eller  \r\n\r\n hovedsageligt - er beskæftiget med administrativt arbejde. Det betones, at  \r\n\r\n det ikke er rimeligt, at der skal tages større hensyn til de ansatte i  \r\n\r\n hovedkontoret end i selskabets andre afdelinger. </P>  \r\n\r\n<P>Direktoratet fastholder i sin endelige afgørelse af 26. juli 1993 kredsens  \r\n\r\n afgørelse om oprettelse af en sikkerhedsgruppe for selve hovedkontoret eller  \r\n\r\n tilslutning til en eksisterende sikkerhedsgruppe på den nærmestliggende  \r\n\r\n deltagende slagterivirksomhed. Begrundelsen er, at afdelingen må betragtes  \r\n\r\n som en integreret del af fællesskabet, og at organiseringen af sikkerheds- og  \r\n\r\n sundhedsarbejdet i afdelingen skal ske ud fra en samlet vurdering af den  \r\n\r\n nuværende sikkerhedsorganisations hovedfunktion og dækningsgrad. </P>  \r\n\r\n<P>Direktoratet ændrer dog kredsens begrundelse i sin endelige afgørelse af  \r\n\r\n 26. juli 1993, idet direktoratet beklager en forveksling af selskaberne, der  \r\n\r\n har ført til den fejlagtige slutning, at slagteriet i x-by, hvortil  \r\n\r\n tilslutning til en eksisterende sikkerhedsgruppe kunne ske, udgør en del af  \r\n\r\n virksomhedssammenslutningen. Direktoratet fastholder afgørelsen med hjemmel i  \r\n\r\n § 2 i Arbejdsministeriets bekendtgørelse af 18. december 1992 om  \r\n\r\n virksomhedens sikkerheds- og sundhedsarbejde, som er en ændring af  \r\n\r\n Arbejdsministeriets bekendtgørelse nr. 392 af 1O. august 1978 om  \r\n\r\n virksomhedernes sikkerheds- og sundhedsarbejde. </P>  \r\n\r\n<P>Af direktoratets udtalelse fremgår det, at klagen til Arbejdsministeriet  \r\n\r\n af 17. august 1994 er uddybende i forhold til de argumenter og begrundelser,  \r\n\r\n der har været bærende for direktoratets afgørelse af 26. juli 1994.  \r\n\r\n Direktoratet kommenterer derfor alene klagepunkterne i forhold til  \r\n\r\n afgørelsens præmisser. </P>  \r\n\r\n<P>Det fremgår således af direktoratets udtalelse, at direktoratet anser  \r\n\r\n hovedkontorets økonomiske, opgave og kompetencemæssige tilhørsforhold til  \r\n\r\n hvert af slagterierne for så indgående, at organiseringen af  \r\n\r\n sikkerhedsarbejdet skal ske efter bekendtgørelsens § 2, stk 1. </P>  \r\n\r\n<P>Endvidere fremgår det af udtalelsen, at det er direktoratets vurdering, at  \r\n\r\n der i det foreliggende tilfælde er tale om en så indviklet  \r\n\r\n virksomhedskonstruktion, at kravene til organiseringen af sikkerheds- og  \r\n\r\n sundhedsarbejdet må ses i lyset af intentionerne med bestemmelserne om  \r\n\r\n formalisering, effektivisering og indpasning i virksomhedsstrukturen. </P>  \r\n\r\n<P>Endelig fremgår det af direktoratets udtalelse, at arbejdsmiljøloven  \r\n\r\n bygger på arbejdsmiljmæssig ligestilling i relation til niveau for  \r\n\r\n beskyttelse mod farer, hvilket ikke nødvendigvis fører til ligestilling i  \r\n\r\n strukturel/organisationsmæssig henseende. </P>  \r\n\r\n<P>Direktoratet indstiller, at afgørelsen om oprettelse af en  \r\n\r\n sikkerhedsgruppe eller tilslutning for hovedkontoret fastholdes under  \r\n\r\n henvisning til ovennævnte begrundelser for at anse sammenslutningen som en  \r\n\r\n virksomhedsdannelse bestående af 9 selvstændige virksomheder hver med en  \r\n\r\n integreret del af hovedkontoret i slagterivirksomheden. </P>  \r\n\r\n<P>For så vidt angår tilslutningsmodellen bemærker direktoratet i udtalelsen,  \r\n\r\n at denne skal ses pa baggrund af hovedkontorets nære geografiske placering i  \r\n\r\n forhold til mindst 1 af de deltagende virksomheder i sammenslutningen.  \r\n\r\n Endvidere indstiller Direktoratet, at det ikke accepteres, at hovedkontoret  \r\n\r\n tilsluttes en sikkerhedsgruppe på nogle af de fjerntliggende deltagende  \r\n\r\n virksomheder, men at valgmuligheden for tilslutning til en nærmereliggende  \r\n\r\n deltagende virksomhed står åbent - i det omfang ordningen ikke påvirker  \r\n\r\n sikkerhedsorganisationens funktion i negativ retning. </P>  \r\n\r\n<P> <B>Arbejdsmiljørådets indstilling.</B>  </P>  \r\n\r\n<P>Klagen har i henhold til arbejdsmiljølovens 66, stk 1, nr. 4, været  \r\n\r\n forelagt Arbejdsmiljørådet. Arbejdsmiljørådet støtter direktoratets  \r\n\r\n indstilling. SALA bemærker, at påbudet vil blive efterlevet ved, at  \r\n\r\n hovedafdelingen opretter en sikkerhedsorganisation for det administrative  \r\n\r\n personale. </P>  \r\n\r\n<P> <B>Arbejdsministeriets afgørelse</B> . </P>  \r\n\r\n<P>Arbejdsministeriet skal i den anledning meddele, at man med hjemmel i § 2,  \r\n\r\n stk 1 i bekendtgørelse om virksomhedens sikkerheds- og sundhedsarbejde af 18.  \r\n\r\n december 1992, fastholder direktoratets afgørelse. </P>  \r\n\r\n<P> <B>Arbejdsministeriets begrundelse.</B>  </P>  \r\n\r\n<P>Der er i afgørelsen lagt vægt på, at O, a.m.b.a. består af 9 slagterier  \r\n\r\n med et fælles administrerende salgshovedkontor, der varetager alle 9  \r\n\r\n slagteriers interesser på dette område. På den baggrund må salgshovedkontoret  \r\n\r\n anses for en integreret del af slagteriernes virksomhed. </P>  \r\n\r\n<P> <B>Tilbagemelding.</B>  </P>  \r\n\r\n<P>Tilbagemelding om, hvordan virksomheden har efterkommet afgørelsen, bedes  \r\n\r\n meddelt kreds Viborg Amt senest den l. september 1994. </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P> <B>Helle Steffensen</B>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19940380001"
        },
        {
            "displayName": "Entydig dokumentidentifikation",
            "displayValue": "CA006804"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "3800"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "14/07/1994"
        },
        {
            "displayName": "Administrerende myndighed",
            "displayValue": "Arbejdsministeriet"
        },
        {
            "displayName": "Ressortministeriets journalnummer",
            "displayValue": "1993-2211-6"
        },
        {
            "displayName": "Stikord",
            "displayValue": "SIKKERHEDSORGANISATION."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}