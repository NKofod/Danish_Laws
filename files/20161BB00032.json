{
    "id": 185475,
    "title": "Forslag til folketingsbeslutning om afskaffelse af kontanthjælpsloftet, 225-timersreglen m.v.",
    "documentTypeId": "480",
    "isSagsforlobPeriodValid": true,
    "shortName": "2016/1 BSF 32",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 13. december 2016 af Karsten Hønge (SF), Jacob Mark (SF) og Trine Torp (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om afskaffelse af kontanthjælpsloftet, 225-timersreglen m.v.</p>\r\n<p class=\"Tekst1Sp\">Folketinget pålægger regeringen at fremsætte et lovforslag senest den 1. maj 2017 om afskaffelse af kontanthjælpsloftet, 225-timersreglen m.v., der blev besluttet som led i aftalen af 18. november 2015 om kontanthjælp (jobreform fase 1) og gennemført ved lov  nr. 296 af 22. marts 2016 (folketingsåret 2015-16, lovforslag nr. L 113).</p>\r\n<p class=\"Tekst1Sp\">\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>\r\n   <span class=\"Italic\">Mere fattigdom</span>\r\n</p>\r\n<p class=\"NormalInd\">Med regeringens stramninger af kontanthjælpen får de mennesker, som har allermindst, endnu mindre. For mange familier vil de færre penge hver måned få store konsekvenser, og det risikerer i værste fald at føre til flere fogedudsættelser og flere hjemløse. Det vil presse mange kontanthjælpsmodtagere længere væk fra arbejdsmarkedet stik imod hensigten med regeringens reform.</p>\r\n<p class=\"NormalInd\">\r\n</p>\r\n<p class=\"NormalInd\">Samtidig kan de færre penge ikke undgå at gå ud over børnene. Kontanthjælpsloftet rammer især børnefamilier, hvor der i mange tilfælde kun er én forsørger. Med stramningerne vil børnefattigdommen vokse markant, og dermed vil flere børn opleve helt basale afsavn. Det er ganske enkelt uacceptabelt.</p>\r\n<p class=\"NormalInd\">\r\n</p>\r\n<p class=\"NormalInd\">Det danske arbejdsmarked har traditionelt været kendetegnet ved en kombination af høj tryghed ved ledighed som følge af et fintmasket socialt sikkerhedsnet og stor fleksibilitet for virksomhederne til at hyre og fyre arbejdskraft. Desværre bidrager regeringen til at rive det sociale sikkerhedsnet over, og det skaber ikke bare utryghed for de ledige, men øger utrygheden på hele arbejdsmarkedet.</p>\r\n<p class=\"NormalInd\">\r\n</p>\r\n<p class=\"NormalInd\">Socialistisk Folkeparti ønsker derfor at afskaffe kontanthjælpsloftet, 225-timersreglen samt reduktionen i kontanthjælpsmodtageres ret til ferie fra 5 til 4 uger. Vi skal sikre de ledige og deres børn nogle rimelige levevilkår, som giver ledige bedre mulighed for at komme i beskæftigelse og hjælper deres børn med at bryde en negativ social arv.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Mange rammes af stramningerne</span>\r\n</p>\r\n<p class=\"NormalInd\">Pr. 1. oktober 2016, hvor kontanthjælpsloftet trådte i kraft, har 33.127 personer fået en foreløbig reduktion i deres boligstøtte og/eller særlige støtte (BEU alm. del – svar på spørgsmål 648, folketingsåret 2015-16). Det fremgik af bemærkningerne til regeringens lovforslag, at forslaget skønnes at indebære en styrkelse af beskæftigelsen med i størrelsesordenen 700 fuldtidspersoner. Dette skal ses i sammenhæng med de store negative konsekvenser, som det vil have for tusindvis kontanthjælpsmodtagere og deres børn. Der henvises til www.folketingstidende.dk, Folketingstidende 2015-16, lovforslag L 113, sektion A, l 113 som fremsat, sektion B, betænkning over L 113, sektion B, tillægsbetænkning over L 113, sektion B, ændringsforslag nr. 3 til 3. behandling og sektion F, møde nr. 51, kl. 14.27, møde nr. 63, kl. 14.38, og møde nr. 65, kl. 10.05, samt sektion C, L 113 som vedtaget.</p>\r\n<p class=\"NormalInd\">\r\n</p>\r\n<p class=\"NormalInd\">Loftet vil særligt ramme personer uden uddannelse. Således udgør personer med grundskolen som højeste fuldførte uddannelse cirka halvdelen af de berørte personer. Derudover udgør enlige forsørgere, langtidsledige og aktivitetsparate kontanthjælpsmodtagere en stor andel af dem, som rammes af kontanthjælpsloftet (BEU alm. del – svar på spørgsmål 648, folketingsåret 2015-16).</p>\r\n<p class=\"NormalInd\">\r\n</p>\r\n<p class=\"NormalInd\">Tallene viser med al tydelighed, at svage ledige rammes hårdt som følge af loftet. Samlet set tror Socialistisk Folkeparti ikke på, at færre penge vil få de svageste ledige i arbejde. Tværtimod risikerer vi at presse mennesker unødigt, som i forvejen kæmper med andre problemer som f.eks. misbrug, sygdom m.v.</p>\r\n<p class=\"NormalInd\">\r\n</p>\r\n<p class=\"NormalInd\">For denne målgruppe er der brug for helt andre tiltag til at hjælpe dem tættere på arbejdsmarkedet i form af mere uddannelse, opkvalificering og hjælp i forhold til personlige problemer.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Det går ud over børnene</span>\r\n</p>\r\n<p class=\"NormalInd\">Regeringen vil med stramningerne af kontanthjælpen skabe fattigdom blandt børnene, og det risikerer at forstærke en negativ social arv. Således er omkring 38.700 hjemmeboende børn under 18 år fra familier, som bliver berørt af kontanthjælpsloftet (BEU alm. del – svar på spørgsmål 648, folketingsåret 2015-16).</p>\r\n<p class=\"NormalInd\">\r\n</p>\r\n<p class=\"NormalInd\">Arbejderbevægelsens Erhvervsråd har beregnet, at kontanthjælpsloft, 225-timersreglen og integrationsydelsen samlet set indebærer, at 7.000 flere børn kommer under fattigdomsgrænsen. Dermed næsten fordobler regeringen antallet af fattige børn i Danmark (Arbejderbevægelsens Erhvervsråd: Regeringen fordobler antallet af fattige børn, 1. juli 2016, og Arbejderbevægelsens Erhvervsråd: Kontanthjælpsloftet sætter tryk på fattigdomsudviklingen, 27. november 2016).</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Kommunernes hjælp til de ramte er vilkårlig</span>\r\n</p>\r\n<p class=\"NormalInd\">For mange kontanthjælpsmodtagere indebærer kontanthjælpsloftet og 225-timersreglen, at de ikke længere har mulighed for at betale deres husleje. Således kan stramningerne af kontanthjælpen tvinge nogle kontanthjælpsmodtagere til at flytte væk fra byerne og ud i landdistrikterne, hvor huslejen typisk er lavere (Arbejderbevægelsens Erhvervsråd: Kontanthjælpsloftet gør det svært at bo i København, 8. juli 2016). Det tvinger dem væk fra jobmulighederne og kan derfor stik mod hensigen kunne forlænge udsigten til at komme i job.</p>\r\n<p class=\"NormalInd\">\r\n</p>\r\n<p>Desværre er der stor vilkårlighed blandt kommunerne i forhold til kontanthjælpsmodtagerne, bl.a. hvad angår muligheden for at få hjælp til at finde en ny bolig (Kommuner er på boligjagt flere steder i Danmark, Jyllands-Posten, 23. oktober 2016; Kontanthjælpsloft: Her kan du se hvad din kommune gør, www.tv2lorry.dk, 27. september 2016).  Det er ganske enkelt ikke rimeligt, at den enkelte kontanthjælpsmodtagers situation skal afgøres af, hvilken kommune vedkommende tilfældigvis bor i.</p>\r\n<p class=\"NormalInd\">\r\n</p>\r\n<p class=\"NormalInd\">Stramningerne risikerer derfor at føre til flere flytninger og udsættelser, hvis ikke de ramte kontanthjælpsmodtagere får tilstrækkelig hjælp fra deres kommune. Det har meget store sociale konsekvenser og vil gøre det endnu sværere for mange ledige at komme i beskæftigelse.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Finansiering</span>\r\n</p>\r\n<p class=\"NormalInd\">Det beregnede provenu fra kontanthjælpsloftet og 225-timersreglen er ikke brugt, men afsat som en reserve (Forslag til finanslov for finansåret 2017, §35.11.39.10), dog således at 40 mio. kr. i hvert af årene 2017-2019 er anvendt til andre formål (jf. aftale mellem regeringen, Dansk Folkeparti, Liberal Alliance og Det Konservative Folkeparti om finanslov for 2016 af 19. november 2015, s. 16 og 17.). Nærværende forslag finansieres derfor gennem at nulstille nævnte reserve samt ved at nedskrive forslag til finanslov for finansåret 2017, §35.11.01. Merudgiften ved det nye bevillingsforslag er 40 mio. kr., hvilket er forsvarligt, i betragtning af at regeringen har foreslået en meget stor tillægsbevillingsreserve på 1,5 mia. kr. årligt.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Karsten Hønge </span>(SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om afskaffelse af kontanthjælpsloftet, 225-timersreglen m.v.</p>\r\n<p class=\"ForslagsNummer\">(Beslutningsforslag nr. B 32)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2016/1 BF 32",
            "stateLabel": "Forkastet",
            "references": [
                {
                    "shortName": "2016/1 BSF 32",
                    "title": "Forslag til folketingsbeslutning om afskaffelse af kontanthjælpsloftet, 225-timersreglen m.v.",
                    "presentationName": "Beslutningsforslag som fremsat",
                    "documentTypeId": 480,
                    "documentId": 185475,
                    "eliUri": "/eli/ft/20161BB00032",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/beslutningsforslag/b32/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "14/12/2016"
        },
        {
            "displayName": "Accession",
            "displayValue": "20161BB00032"
        },
        {
            "displayName": "Entydig dokumentidentifikation",
            "displayValue": "AX019339"
        },
        {
            "displayName": "Dato for førstegangsindlæggelse",
            "displayValue": "14/12/2016"
        },
        {
            "displayName": "Dato for indlæggelse",
            "displayValue": "14/12/2016"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "32"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}