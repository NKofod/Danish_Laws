{
    "id": 70039,
    "title": "Vejledning om sygdom og ferie ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3699 af 01/12/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om sygdom og ferie </H1>  \r\n\r\n<P></P>  \r\n\r\n<BR>  \r\n\r\n<P> <B>INDHOLDSFORTEGNELSE</B>  </P>  \r\n\r\n<P>Optjening af feriepenge som funktionær </P>  \r\n\r\n<P>Optjening af feriepenge som time/uge/14-dageslønnet </P>  \r\n\r\n<P>Kronisk syge </P>  \r\n\r\n<P>Arbejdsgiverens forsikring i Sikringsstyrelsen </P>  \r\n\r\n<P>Graviditet/barsel </P>  \r\n\r\n<P>Afholdelse af ferie ved sygdom </P>  \r\n\r\n<P>Udbetaling af feriepenge uden at ferie holdes </P>  \r\n\r\n<P>Adresse og telefonnummer. </P>  \r\n\r\n<P> <B>Funktionærer/månedslønnede:</B>  </P>  \r\n\r\n<P> <B>Optjening af feriepenge.</B>  </P>  \r\n\r\n<P>Er du funktionær eller månedslønnet, og holder du ferie med løn, vil du  \r\n\r\n under fravær på grund af sygdom eller tilskadekomst få udbetalt sædvanlig løn  \r\n\r\n under fraværet, uanset hvor lang tid sygdommen varer. </P>  \r\n\r\n<P>Sygdom får derfor ingen betydning for optjeningen af ferie og feriepenge,  \r\n\r\n da funktionærer/månedslønnede optjener ret til normal ferie med løn, når der  \r\n\r\n udbetales løn under sygdom. </P>  \r\n\r\n<P> <B>Time/uge/14-dageslønnede:</B>  </P>  \r\n\r\n<P>Hvis du er time - uge - eller 14-dages lønnet og derfor normalt ikke får  \r\n\r\n løn under sygdom, er der specielle regler i ferieloven, der sikrer at du  \r\n\r\n alligevel får feriegodtgørelse i et vist omfang. </P>  \r\n\r\n<P> <B>Ferielovens § 13:</B>  </P>  \r\n\r\n<P>Man får normalt ikke feriepenge af dagpenge under sygdom, men ifølge  \r\n\r\n ferielovens § 13 er det bestemt, at arbejdsgiveren skal beregne feriepenge,  \r\n\r\n efter følgende betingelser: </P>  \r\n\r\n<P>- Du skal være syg i mere end 3 dage. </P>  \r\n\r\n<P>- Du skal have været ansat hos arbejdsgiveren i mindst 12 måneder. </P>  \r\n\r\n<P>- Du kan højst få feriegodtgørelse i optil 4 måneder på grund af sygdom.  \r\n\r\n</P>  \r\n\r\n<P> <B>3 dages reglen:</B>  </P>  \r\n\r\n<P>- Fraværet skal være af mere end 3 dages varighed. </P>  \r\n\r\n<P>- Ved opgørelsen tæller normalt kun de dage, hvor du ville have fået løn,  \r\n\r\n hvis du havde været på arbejde. </P>  \r\n\r\n<P>- Karensdagen tæller som første sygedag, uanset om du selv betaler dagen  \r\n\r\n eller du anvender en feriedag på denne dag. </P>  \r\n\r\n<P>- Søgnehelligdage og søndage tælles kun med, hvis du får løn for disse  \r\n\r\n dage, når du er rask. </P>  \r\n\r\n<P>- Frilørdage i virksomheder med 5-dages uge medtages ved beregningen. </P>  \r\n\r\n<P>- Hvis sygdommen har varet mere end 3 arbejdsdage skal du også have  \r\n\r\n feriepenge på grundlag af de første 3 sygedage. </P>  \r\n\r\n<P> <B>Anciennitet - sygdom:</B>  </P>  \r\n\r\n<P>- Ved fravær på grund af sygdom er det en betingelse, at du har været  \r\n\r\n ansat hos arbejdsgiveren i mindst 12 måneder før sygdommen. </P>  \r\n\r\n<P>- Det kræves ikke, at de 12 måneder skal ligge i sammenhæng, idet  \r\n\r\n tidligere ansættelser hos samme arbejdsgiver inden for de sidste 24 måneder  \r\n\r\n medregnes, medmindre du efter eget ønske er rejst fra arbejdsgiveren. I så  \r\n\r\n fald skal der begyndes forfra med udregning af ancienniteten. </P>  \r\n\r\n<P> <B>-tilskadekomst:</B>  Hvis du kommer tilskade i virksomheden, er det  \r\n\r\n ingen betingelse for at optjene feriegodtgørelse under fraværet, at du forud  \r\n\r\n for arbejdsulykken/tilskadekomsten, har været ansat hos arbejdsgiveren i et  \r\n\r\n bestemt tidsrum. </P>  \r\n\r\n<P> <B>4 måneders reglen:</B>  </P>  \r\n\r\n<P>Din arbejdsgiver er i forbindelse med sygdom og tilskadekomst højst  \r\n\r\n forpligtet til at betale feriepenge for: </P>  \r\n\r\n<P>a. 4 måneder på grund af samme sygdom eller tilskadekomst. </P>  \r\n\r\n<P>b. Sammenlagt 4 måneder inden for et optjeningsår. </P>  \r\n\r\n<PRE>  \r\n\r\n    ad a. Retten til at optjene feriepenge under et længere fravær på  \r\n\r\n          grund af samme sygdom o.lign. er begrænset til 4 måneder.  \r\n\r\n          Ved samme sygdom forstås samme sygeperiode.  \r\n\r\n    ad b. Retten til feriegodtgørelse ophører, når lønmodtageren har  \r\n\r\n          været syg eller tilskadekommen i 4 måneder, således at alle  \r\n\r\n          fravær på mere end 3 dage lægges sammen indtil 4 måneder er  \r\n\r\n          nået.  \r\n\r\n</PRE>  \r\n\r\n<P> <B>Opsigelse:</B>  </P>  \r\n\r\n<P>Hvis en lønmodtager er opsagt/har sagt op inden sygdommen indtræder er  \r\n\r\n arbejdsgiveren kun forpligtet til at beregne feriegodtgørelse indtil  \r\n\r\n fratrædelsesdagen. </P>  \r\n\r\n<P>Derimod kan en arbejdsgiver ikke slippe for at betale feriepenge så længe  \r\n\r\n sygdommen varer, ved at opsige lønmodtageren i sygdomsperioden. </P>  \r\n\r\n<P> <B>Beregningsgrundlaget:</B>  </P>  \r\n\r\n<P>Feriepenge under en fraværsperiode beregnes af gennemsnitslønnen de sidste  \r\n\r\n 4 uger <B>før fraværet.</B>  </P>  \r\n\r\n<P>Hvis du ikke har været ansat i 4 uger før fraværet beregnes  \r\n\r\n feriegodtgørelsen på grundlag af gennemsnitslønnen <B>i ansættelsestiden.</B>  \r\n\r\n</P>  \r\n\r\n<P> <B>Dokumentation:</B>  </P>  \r\n\r\n<P>Arbejdsgiveren kan kræve, at du dokumenterer, at fraværet skyldes sygdom  \r\n\r\n eller tilskadekomst ved lægeerklæring, tro- og loveerklæring eller lignende.  \r\n\r\n</P>  \r\n\r\n<P> <B>Kronisk Syge:</B>  </P>  \r\n\r\n<P>Kronisk syge kan få en såkaldt § 12 aftale, hvorefter det offentlige  \r\n\r\n betaler sygedagpenge fra 1. sygedag under fravær på grund af den kroniske  \r\n\r\n sygdom. </P>  \r\n\r\n<P>Kronisk syge med § 12 aftaler, har dog stadig krav på feriegodtgørelse  \r\n\r\n efter de almindelige regler i ferielovens § 13. </P>  \r\n\r\n<P> <B>Arbejdsgiverens forsikring i sikringsstyrelsen:</B>  </P>  \r\n\r\n<P>Mindre arbejdsgivere kan forsikre sig mod at skulle betale dagpenge til  \r\n\r\n lønmodtagerne i de første 13 uger af en lønmodtagers sygdom/tilskadekomst.  \r\n\r\n</P>  \r\n\r\n<P>Forsikringen dækker dog ikke forpligtelsen til at udbetale feriepenge, som  \r\n\r\n skal betales af arbejdsgiveren efter ovennævnte regler. </P>  \r\n\r\n<P> <B>Graviditet:</B>  </P>  \r\n\r\n<P>Fravær på grund af graviditet og fødsel sidestilles ikke med sygdom.  \r\n\r\n Nærmere oplysning om ferierettighederne for gravide lønmodtagere og forældre  \r\n\r\n på barselsorlov kan læses i Arbejdstilsynets pjece og Barsel og Ferie. </P>  \r\n\r\n<P> <B>Afholdelse af ferie.</B>  </P>  \r\n\r\n<P> <B>Sygdom under ferien:</B>  </P>  \r\n\r\n<P>Ferie har til formål ikke bare at tjene som afbræk fra det daglige  \r\n\r\n arbejde, men også at været det tidsrum, hvor man hviler ud og rekreerer sig.  \r\n\r\n</P>  \r\n\r\n<P>Dette formål bliver ikke opfyldt, hvis man er syg under sin ferie. </P>  \r\n\r\n<P>I visse tilfælde har man krav på ferie på et senere tidspunkt eller en  \r\n\r\n økonomisk erstatning, et &#187;plaster på såret&#171;, hvis man er syg i sin  \r\n\r\n ferie. </P>  \r\n\r\n<P> <B>Syg, før ferien starter:</B>  </P>  \r\n\r\n<P>Har man aftalt med sin arbejdsgiver, hvornår man holder ferie, og bliver  \r\n\r\n man syg inden ferien, kan man kræve feriedage senere på ferieåret svarende  \r\n\r\n til det antal aftalte feriedage, hvor man var syg. </P>  \r\n\r\n<P> <B>Syg, efter at ferien er begyndt:</B>  </P>  \r\n\r\n<P>Bliver man først syg, efter at ferien er startet, kan man ikke kræve  \r\n\r\n erstatning i form af ferie på et senere tidspunkt. </P>  \r\n\r\n<P> <B>Hvornår begynder ferien:</B>  </P>  \r\n\r\n<P>Ferien begynder, når man forlader arbejdspladsen sidste dag inden aftalt  \r\n\r\n ferie starter. </P>  \r\n\r\n<P>Hvis man afspadserer overarbejde eller lignende i ugen inden ferien, må de  \r\n\r\n timer, i hvilke man afspadserer, sidestilles med arbejde, og ferien begynder  \r\n\r\n også i disse tilfælde, når man ville have forladt arbejdspladsen sidste  \r\n\r\n arbejdsdag inden aftalt ferie. </P>  \r\n\r\n<P> <B>Udbetaling af feriepenge uden af ferie holdes:</B>  </P>  \r\n\r\n<P>Hvis man har været syg så længe, at man ikke kan nå at holde 3 ugers  \r\n\r\n hovedferie inden 30. september, kan man få feriepenge svarende til 18  \r\n\r\n feriedage udbetalt uden at holde ferie. </P>  \r\n\r\n<P>Feriepengene udbetales uden at der trækkes i løn eller sygedagpenge. </P>  \r\n\r\n<P>På samme måde kan feriepenge udbetales i april måned, hvis man på grund af  \r\n\r\n sygdom ikke kan holde ferie inden ferieårets udløb. </P>  \r\n\r\n<P> <B>Yderligere oplysninger:</B>  </P>  \r\n\r\n<P>Hvis du ønsker yderligere oplysninger, kan du rette henvendelse til  \r\n\r\n Direktoratet for Arbejdstilsynet, Ferielovkontoret, Landskronagade 33-35,  \r\n\r\n 2100 København Ø, tlf.nr. 01 - 18 10 50 hver dag fra kl. 12 - 16. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19860369960"
        },
        {
            "displayName": "Entydig dokumentidentifikation",
            "displayValue": "CM029226"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/08/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3699"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "01/12/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Direktoratet for Arbejdstilsynet J.nr. 6.0-5048"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}