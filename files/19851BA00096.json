{
    "id": 106056,
    "title": "1985 BSF 96   FORSLAG TIL FOLKETINGSBESLUTNING OM FLEKSIBLE ÅBNINGSTIDER ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 96",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 96 </P>  \r\n\r\n<P></P>  \r\n\r\n<P>Forslag til folketingsbeslutning om fleksible åbningstider </P>  \r\n\r\n<P></P>  \r\n\r\n<P>Fremsat af Aase Olesen (RV) Lonr Dybkjær (RV) Dagmar Mørk Jensen (RV)  \r\n\r\n Larsen-Ledet (RV) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at tage initiativ til </P>  \r\n\r\n<P>gennemførelse af mere fleksible åbningstider for detailhandelen og </P>  \r\n\r\n<P>offentlige kontorer, institutioner m.v. </P>  \r\n\r\n<P>Ændringerne bør gennemføres efter følgende principper: </P>  \r\n\r\n<P>1. Den gældende tilladte butikstid for detailhandlere samt frisør- og </P>  \r\n\r\n<P>skønhedssaloner opretholdes uændret, dvs. maksimalt 691/2 time om </P>  \r\n\r\n<P>ugen. </P>  \r\n\r\n<P>2. Den enkelte handlende fastsætter frit sin åbningstid på hverdage. </P>  \r\n\r\n<P>3. De i lov nr. 218 af 28. april 1976 om butikstid § 3, stk. 1, nr. </P>  \r\n\r\n<P>2-6, nævnte butikker (bagere, blomsterhandlere m.fl.) kan fordele </P>  \r\n\r\n<P>åbningstiden på samtlige ugedage. </P>  \r\n\r\n<P>4. Apoteker, benzinstationer, kiosker i transportmidler og i </P>  \r\n\r\n<P>trafikknudepunkter for den kollektive trafik samt eventuelle </P>  \r\n\r\n<P>motorvejskiosker er ikke omfattet af reglerne i punkt 1 og 2. </P>  \r\n\r\n<P>Der fastsættes snævre begrænsninger for sortimentet i disse </P>  \r\n\r\n<P>butikstyper. </P>  \r\n\r\n<P>5. Kommunalbestyrelsen kan tillade søndagssalg efter retningslinjerne </P>  \r\n\r\n<P>i den gældende lovs § 6, herunder i hvilket omfang de handlende </P>  \r\n\r\n<P>skal være underlagt 691/2 time-reglen. </P>  \r\n\r\n<P>6. Kommunalbestyrelsen kan endvidere give tilladelse til søndagssalg </P>  \r\n\r\n<P>i områder med væsentlige turistinteresser. Tilladelsen skal gives </P>  \r\n\r\n<P>til samtlige handlende i området, der kan fordele åbningstiden på </P>  \r\n\r\n<P>samtlige ugedage (jfr. punkt 3). Tilladelsen kan begrænses til </P>  \r\n\r\n<P>særlige perioder af året. </P>  \r\n\r\n<P>7. Det henstilles til offentlige myndigheder og institutioner (f.eks. </P>  \r\n\r\n<P>kommunale forvaltninger, biblioteker, posthuse, politikontorer) at </P>  \r\n\r\n<P>indføre mere forbrugervenlige åbningstider tilpasset det lokale </P>  \r\n\r\n<P>behov. </P>  \r\n\r\n<P>8. Der optages forhandlinger med banker og sparekasser med henblik på </P>  \r\n\r\n<P>at opnå tilsvarende åbningstider tilpasset det lokale behov. </P>  \r\n\r\n<P>9. Den ugentlige åbningstids fordeling skal markeres tydeligt ved </P>  \r\n\r\n<P>skiltning. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>1. Indledning. </P>  \r\n\r\n<P>I foråret 1985 fik det radikale venstre med et meget stort flertal </P>  \r\n\r\n<P>nedstemt sit forslag til folketingsbeslutning om en liberalisering </P>  \r\n\r\n<P>af lukkeloven (jfr. Folketingstidende 1984-85, forhandlingerne sp. </P>  \r\n\r\n<P>5904, 7502 og 10406, tillæg A sp. 3551 samt tillæg B sp. 1441). </P>  \r\n\r\n<P>Når forslagsstillerne atter forsøger at komme igennem med et forslag, </P>  \r\n\r\n<P>skyldes det en formodning om, at der i flere partier er ved at </P>  \r\n\r\n<P>være opstået en forståelse for, at Danmark ikke fortsat kan leve </P>  \r\n\r\n<P>med verdens mest restriktive lukkelov. </P>  \r\n\r\n<P>Det er vanskeligt at forklare, at mens mennesker mange steder i </P>  \r\n\r\n<P>verden må stå i kø på grund af mangel på mad, står vi danskere i </P>  \r\n\r\n<P>kø af mangel på tid til at købe mad. </P>  \r\n\r\n<P>Efterhånden som kioskers og benzinstationers varesortimenter med </P>  \r\n\r\n<P>eller uden lovmedholdelighed udvides, opstår der en grotesk </P>  \r\n\r\n<P>forskel på, hvad der kan købes på hverdage før og efter kl. 17.30. </P>  \r\n\r\n<P>Det bliver sværere og sværere at forstå, hvorfor det er tilladt at </P>  \r\n\r\n<P>købe cigaretter, rødvin og benzin efter kl. 17.30, mens indkøb af </P>  \r\n\r\n<P>grønsager, slagtervarer og isenkram er strengt forbudt efter dette </P>  \r\n\r\n<P>tidspunkt. </P>  \r\n\r\n<P>Debatten sidste forår viste, at der i det nuværende folketing er </P>  \r\n\r\n<P>massiv modstand mod at ændre åbningstiderne. Selv et forslag om en </P>  \r\n\r\n<P>begrænsning af den samlede åbningstid blev opfattet som en </P>  \r\n\r\n<P>&#187;udvidet&#171; åbningstid. Flere partier var modstandere af </P>  \r\n\r\n<P>åbningstider på søn- og helligdage, og flere ordførere fremhævede, </P>  \r\n\r\n<P>at der snarere var brug for udvidede eller ændrede åbningstider i </P>  \r\n\r\n<P>offentlige kontorer, posthuse, pengeinstitutter m.v. </P>  \r\n\r\n<P>I det foreliggende forslag er der taget højde for disse indvendinger, </P>  \r\n\r\n<P>og forslagsstillerne håber hermed at have banet vejen for beskedne </P>  \r\n\r\n<P>åbninger i de stivnede politiske fronter på lukkelovsområdet. </P>  \r\n\r\n<P>2. Den seneste udvikling. </P>  \r\n\r\n<P>Efter at det radikale venstre i foråret 1985 forgæves forsøgte at få </P>  \r\n\r\n<P>tilslutning i folketinget til en liberalisering af lukkeloven, har </P>  \r\n\r\n<P>behovet for mere fleksible åbningstider flere gange på ny vist </P>  \r\n\r\n<P>sig. </P>  \r\n\r\n<P>Butikskæden Irma har haft en betragtelig succes med fleksible </P>  \r\n\r\n<P>åbningstider, således at 42 Irmabutikker i hovedstadsområdet nu på </P>  \r\n\r\n<P>skift holder åbent til kl. 20 på en af ugens fire første </P>  \r\n\r\n<P>butiksdage. Desuden har flere mindre købmænd de seneste par år </P>  \r\n\r\n<P>haft succes med fuld udnyttelse af lukkeloven de sidste tre </P>  \r\n\r\n<P>butiksdage af ugen: torsdag, fredag og lørdag. </P>  \r\n\r\n<P>For nylig har De samvirkende Købmandsforeninger tilkendegivet, at man </P>  \r\n\r\n<P>er parat til at gå ind for i alt 12 ekstratimer (mod nu 6) </P>  \r\n\r\n<P>placeret ud over normal lukketid på ugens 5 hverdage: mandag, </P>  \r\n\r\n<P>tirsdag, onsdag, torsdag samt fredag. </P>  \r\n\r\n<P>En meningsmåling afslørede i efteråret 1985, at 30 pct. af </P>  \r\n\r\n<P>forbrugerne ønskede at kunne købe ind senere end kl. 17.30 på </P>  \r\n\r\n<P>hverdage. Blandt gruppen enlige i erhverv ønskede næsten halvdelen </P>  \r\n\r\n<P>at kunne købe ind senere end kl. 17.30. (Se bilag I). </P>  \r\n\r\n<P>Samtidig har Amtskommunernes og Kommunernes Forskningsinstitut (AKF) </P>  \r\n\r\n<P>i en undersøgelse vedrørende et forsøgsprojekt i Birkerød om nye </P>  \r\n\r\n<P>åbningstider konstateret en generelt langt mindre andel af </P>  \r\n\r\n<P>tilfredshed med de eksisterende åbningstider, end bl.a. </P>  \r\n\r\n<P>industriminister Ib Stetter har gjort gældende. Samtidig ønsker en </P>  \r\n\r\n<P>betragtelig del af de adspurgte i AKFs undersøgelse ændret </P>  \r\n\r\n<P>åbningstid for både offentlige institutioner og private </P>  \r\n\r\n<P>forretninger. Det konstateres, at de gældende åbningstider er et </P>  \r\n\r\n<P>problem for forbrugerne i Birkerød. (Se bilag II). </P>  \r\n\r\n<P>For de mindre købmænd betyder en stadig skærpet konkurrence i disse </P>  \r\n\r\n<P>år fra kiosker og døgnbutikker, der ikke er omfattet af </P>  \r\n\r\n<P>lukkeloven, såvel en mindsket omsætning som en mindsket </P>  \r\n\r\n<P>markedsandel. Tillige med konkurrencen fra de stor butikskæder </P>  \r\n\r\n<P>bliver konsekvensen for mange små butikker ofte butiksdød. </P>  \r\n\r\n<P>Samtidig med at de små købmænd er i farezonen, er også </P>  \r\n\r\n<P>specialbutikker som fiskehandlere, grønthandlere og bagere </P>  \r\n\r\n<P>udsatte. </P>  \r\n\r\n<P>For mange forbrugere er konsekvenserne af den nuværende ufleksible </P>  \r\n\r\n<P>lukkelov uheldige. Prisniveauet i kiosker og døgnbutikker er </P>  \r\n\r\n<P>højere end i købmandsforretninger. Det ændrede familiemønster, </P>  \r\n\r\n<P>hvor ofte hele den voksne husstand er udearbejdende, betyder altså </P>  \r\n\r\n<P>ikke alene en stresset indkøbssituation, men også en reel </P>  \r\n\r\n<P>fordyrelse af varerne, hvis man er henvist til at købe ind efter </P>  \r\n\r\n<P>kl. 17.30. Endvidere er det ud fra et ernæringsmæssigt perspektiv </P>  \r\n\r\n<P>uheldigt, at kiosker og døgnbutikker hele døgnet uden konkurrence </P>  \r\n\r\n<P>kan udbyde ofte usunde fødevarer, mens de forretninger, der sælger </P>  \r\n\r\n<P>sund mad, skal lukke kl. 17.30. </P>  \r\n\r\n<P>3. Argumenter mod fleksible åbningstider. </P>  \r\n\r\n<P>Det er hævdet, at en liberalisering af lukkeloven i retning af mere </P>  \r\n\r\n<P>fleksible åbningstider først og fremmest vil gavne de stor </P>  \r\n\r\n<P>butikker og butikskæder. Det er ikke rigtigt. Tværtimod vil en </P>  \r\n\r\n<P>øget fleksibilitet gavne især de mindste butiksenheder, der </P>  \r\n\r\n<P>lettere vil kunne omstille sig til ændrede åbningstidspunkter end </P>  \r\n\r\n<P>de større enheder inden for detailhandelen. </P>  \r\n\r\n<P>Det er heller ikke rigtigt, når det hævdes, at det primært er de </P>  \r\n\r\n<P>store kæder, der udnytter mulighederne i lukkeloven til at holde </P>  \r\n\r\n<P>længe åbent. Tværtimod er der flere og flere af de mindre købmænd, </P>  \r\n\r\n<P>der gør positive forsøg med mere fleksible åbningstider. Det gør </P>  \r\n\r\n<P>de bl.a. for lidt bedre at kunne konkurrere med kioskerne. </P>  \r\n\r\n<P>Det er forkert at hævde, at behovet hos forbrugerne til ændrede og </P>  \r\n\r\n<P>mere fleksible butikstider ikke er til stede. Når 30 pct. af alle </P>  \r\n\r\n<P>adspurgte i en Observaundersøgelse i september 1985 og 42 pct. af </P>  \r\n\r\n<P>de enlige i erhverv efterlyser bedre indkøbsmuligheder i de </P>  \r\n\r\n<P>tidlige aftentimer, er der tale om et behov. At et flertal er </P>  \r\n\r\n<P>tilfreds med de nuværende åbningstider skjuler, ikke, at et </P>  \r\n\r\n<P>betragteligt mindretal efterlyser mulighed for indkøb i </P>  \r\n\r\n<P>aftentimerne. </P>  \r\n\r\n<P>Det hævdes endvidere, at mere fleksible åbningstider vil virke </P>  \r\n\r\n<P>fordyrende for forbrugerne i form af dyrere varer. Det er netop på </P>  \r\n\r\n<P>et sådant punkt, at de små forretningsdrivende med få eller ingen </P>  \r\n\r\n<P>ansatte lettere vil kunne omstille sig til ændrede åbningstider </P>  \r\n\r\n<P>end de stor kæder - uden højere priser for forbrugerne. </P>  \r\n\r\n<P>I debatten vedrørende lukkeloven bringes nærbutikkernes situation tit </P>  \r\n\r\n<P>frem i søgelyset. Med fleksible åbningstider vil nærbutikkerne </P>  \r\n\r\n<P>blive gavnet. Med åbningstid til f.eks. kl. 19 på hverdage vil </P>  \r\n\r\n<P>nærbutikkerne også kunne betjene de kunder, der lige er kommet </P>  \r\n\r\n<P>hjem fra arbejde i de større byer. Således vil nærbutikkerne og </P>  \r\n\r\n<P>ikke de store butikscentre nær ens arbejdsplads blive gavnet. </P>  \r\n\r\n<P>4. Kvinderne og de fleksible åbningstider. </P>  \r\n\r\n<P>I lukkelovsdebatten er det blevet hævdet, at især de kvindelige </P>  \r\n\r\n<P>ansatte må undgælde, hvilket er forkert. Tværtimod vil mere </P>  \r\n\r\n<P>fleksible åbningstider (altså ikke generelt længere åbningstider) </P>  \r\n\r\n<P>kunne tilrettelægges individuelt i den enkelte butik, således at </P>  \r\n\r\n<P>forskellige ønsker og behov hos de ansatte med hensyn til </P>  \r\n\r\n<P>arbejdstid kan tilgodeses. I øvrigt er mange andre store grupper </P>  \r\n\r\n<P>på arbejdsmarkedet i arbejde på tidspunkter uden for den normale </P>  \r\n\r\n<P>lukketid. Her kan nævnes togpersonale, ansatte i hotel- og </P>  \r\n\r\n<P>restaurationsbranchen, ansatte inden for kultur og underholdning </P>  \r\n\r\n<P>samt ansatte inden for hospitalsvæsen, ældrepleje m.v. Hvis </P>  \r\n\r\n<P>kvindelige ansatte inden for butiksområdet kommer til at undgælde </P>  \r\n\r\n<P>for mere fleksible åbningstider, er der så ikke allerede i dag </P>  \r\n\r\n<P>tale om, at kvindelige ansatte inden for f.eks. sundhedssektoren </P>  \r\n\r\n<P>(hvor hovedparten af de ansatte er kvinder) holder for i forhold </P>  \r\n\r\n<P>til de grupper på arbejdsmarkedet, der arbejder efter fastlagte </P>  \r\n\r\n<P>arbejdstider? </P>  \r\n\r\n<P>Den skæve kønsfordeling på arbejdsmarkedet skal rettes op, men den </P>  \r\n\r\n<P>kan ikke anvendes som argument mod en liberalisering af </P>  \r\n\r\n<P>lukkeloven. </P>  \r\n\r\n<P>Den mest selvmodsigende argumentation kommer fra de faglige </P>  \r\n\r\n<P>organisationer, som på en gang går ind for 35 timers arbejdsuge </P>  \r\n\r\n<P>(eller mindre) og samtidig går imod fleksible åbningstider. </P>  \r\n\r\n<P>En generel nedsættelse af arbejdstiden må uvægerlig føre til, at </P>  \r\n\r\n<P>stadig flere mennesker må arbejde uden for &#187;normal&#171; arbejdstid.  \r\n\r\n</P>  \r\n\r\n<P>5. Familiemønsteret og de fleksible åbningstider. </P>  \r\n\r\n<P>Der er i Danmark i alt 2,1 mill. husstande. Heraf har 950.000 </P>  \r\n\r\n<P>husstande en eller flere voksne, der er ude af erhverv, og der er </P>  \r\n\r\n<P>intet mærkeligt i, at disse husstande ikke har noget særligt behov </P>  \r\n\r\n<P>for ændrede åbningstider. </P>  \r\n\r\n<P>Som det fremgår af bilag I, der gengiver en tabel fra Observas og </P>  \r\n\r\n<P>Morgenavisen Jyllands-Postens undersøgelse af tilfredsheden med </P>  \r\n\r\n<P>åbningstider (offentliggjort den 12. august 1985), findes den </P>  \r\n\r\n<P>største utilfredshed i hovedstadsområdet (pendlere). Af de </P>  \r\n\r\n<P>undersøgte familietyper er det &#187;1 voksen i erhverv&#171;, der udviser  \r\n\r\n</P>  \r\n\r\n<P>den største andel af utilfredse. </P>  \r\n\r\n<P>Ejendommeligt nok opdeles denne gruppe (på i alt 320.000 familier) </P>  \r\n\r\n<P>ikke i 2 grupper med og uden børn, således som tilfældet er for </P>  \r\n\r\n<P>familier med flere voksne. </P>  \r\n\r\n<P>Da der i dag er i alt ca. 100.000 reelt enlige forsørgere, hvoraf </P>  \r\n\r\n<P>mange er heltidsarbejdende, er det næppe forkert at antage, at den </P>  \r\n\r\n<P>største utilfredshed netop kommer fra de enlige forsørgere, og at </P>  \r\n\r\n<P>indkøbsproblemerne er en stor belastning i dagligdagen for denne </P>  \r\n\r\n<P>familietype. </P>  \r\n\r\n<P>Det fremgår i øvrigt af Observaundersøgelsen, at der nu er 520.000 </P>  \r\n\r\n<P>husstande med børn, hvor 2 eller flere voksne alle har udeerhverv. </P>  \r\n\r\n<P>Uanset, at en vis del af disse familier har en voksen med </P>  \r\n\r\n<P>deltidsarbejde, vil også en stor del af de 520.000 familier med </P>  \r\n\r\n<P>børn være belastet af lukkeloven. </P>  \r\n\r\n<P>At fremme fleksible åbningstider vil mere end noget andet være et </P>  \r\n\r\n<P>bidrag til at afhjælpe den forjagethed, som præger mange </P>  \r\n\r\n<P>børnefamiliers hverdag. </P>  \r\n\r\n<P>Bilag I: Uddrag af Observaundersøgelsen tabel 1 a. </P>  \r\n\r\n<P>Bilag II: Uddrag af Amtskommunernes og Kommunernes </P>  \r\n\r\n<P>Forskningsinstituts undersøgelse. </P>  \r\n\r\n<P>(Birkerødundersøgelsen: tabel 2.1, s. 16-17 med ledsagende tekst samt </P>  \r\n\r\n<P>tabel 3.1, s. 24-25 med ledsagende tekst). </P>  \r\n\r\n<P>Bilag III: Gældende lov om butikstid. </P>  \r\n\r\n<P>Bilag I </P>  \r\n\r\n<P>Uddrag af Observas og Morgenavisen Jyllands-Postens undersøgelse: </P>  \r\n\r\n<P>Åbningstider af 12. august 1985 </P>  \r\n\r\n<P>Tabel 1 </P>  \r\n\r\n<P>Et repræsentativt udsnit på 1.238 personer på 18 år og derover </P>  \r\n\r\n<P>besvarede den 12. august 1985 følgende spørgsmål: </P>  \r\n\r\n<P>Lukkeloven (loven om butikstid) begrænser detailhandelens muligheder </P>  \r\n\r\n<P>for at holde åbent i aftentimerne, lørdag eftermiddag og søndag. </P>  \r\n\r\n<P><IMG SRC=\"/image.aspx?id=106056&img=CL5695_1.gif\" align=middle width=235 height=85 border=no alt=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"></P>  \r\n\r\n<P>Se det trykte materiale side 5 </P>  \r\n\r\n<P>Bilag II </P>  \r\n\r\n<P>Uddrag af AKF-Nyt, nr. 3, 1985: </P>  \r\n\r\n<P>Borgerne og åbningstiderne - et forsøgsprojekt af Leif Jakobsen, </P>  \r\n\r\n<P>forskningsassistent i AKF </P>  \r\n\r\n<P><IMG SRC=\"/image.aspx?id=106056&img=1.gif\" align=middle width=235 height=85 border=no alt=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"></P>  \r\n\r\n<P>Se det trykte materiale side 7 </P>  \r\n\r\n<P>Personer med fuldtidsbeskæftigelse og mere end 1/2 times transporttid </P>  \r\n\r\n<P>til arbejde har en stor del af dagen beslaglagt og som oftest i </P>  \r\n\r\n<P>det tidsrum, servicefunktionen har åben for publikumsbetjening. </P>  \r\n\r\n<P>For denne befolkningsgruppe stiger utilfredsheden generelt set </P>  \r\n\r\n<P>ganske betydeligt. I særlig grad for posthuse, men også i </P>  \r\n\r\n<P>væsentlig grad for pengeinstitutter er utilfredsheden så stor, at </P>  \r\n\r\n<P>det giver indtryk af, at disse servicefunktioner ikke har tanke </P>  \r\n\r\n<P>for at betjene denne type borgere. For den kommunale </P>  \r\n\r\n<P>administration og for dagligvarebutikker og i lidt mindre grad for </P>  \r\n\r\n<P>udvalgsvarebutikker er utilfredsheden ganske væsentlig og markant. </P>  \r\n\r\n<P>Tabel 3.1 </P>  \r\n\r\n<P><IMG SRC=\"/image.aspx?id=106056&img=1.gif\" align=middle width=235 height=85 border=no alt=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"></P>  \r\n\r\n<P>Se det trykte materiale side 8 </P>  \r\n\r\n<P>At så stor en del af borgerne har en positiv holdning til ændrede </P>  \r\n\r\n<P>åbningstider, gør åbningstider til et problem, man næppe kan sidde </P>  \r\n\r\n<P>overhørig. Tages enkelte befolkningsgrupper ud som børnefamilierne </P>  \r\n\r\n<P>og ikke mindst personer med fuldtidsbeskæftigelse og mere end 1/2 </P>  \r\n\r\n<P>times transporttid til arbejde, bliver holdningen til, at </P>  \r\n\r\n<P>åbningstiderne bør ændres, langt mere markant. </P>  \r\n\r\n<P>Bilag III </P>  \r\n\r\n<P>Lov nr. 218 af 28. april 1976 om butikstid </P>  \r\n\r\n<P>VI MARGRETHE DEN ANDEN, af Guds Nåde Danmarks Dronning, gør </P>  \r\n\r\n<P>vitterligt: </P>  \r\n\r\n<P>Folketinget har vedtaget og Vi ved Vort samtykke stadfæstet følgende </P>  \r\n\r\n<P>lov: </P>  \r\n\r\n<P>§ 1. Den almindelige butikstid i detailhandelen er på hverdage fra </P>  \r\n\r\n<P>kl. 6 til kl. 17.30, lørdage dog fra kl. 6 til kl. 12. </P>  \r\n\r\n<P>Stk. 2. Herudover må enhver butik holdes åben i indtil 6 timer </P>  \r\n\r\n<P>ugentligt. Placeringen af denne supplerende butikstid fastlægges </P>  \r\n\r\n<P>af den enkelte butik, dog at de 6 timer højst må fordeles over 3 </P>  \r\n\r\n<P>dage. Den supplerende butikstid må ikke placeres på lørdage efter </P>  \r\n\r\n<P>kl. 14 og på søn- og helligdage. </P>  \r\n\r\n<P>Stk. 3. Falder grundlovsdagen og juleaftensdag på en hverdag, må der </P>  \r\n\r\n<P>kun holdes åbent til kl. 12. Påske- og pinselørdag og de sidste 6 </P>  \r\n\r\n<P>hverdage før juleaftensdag forlænges den almindelige butikstid til </P>  \r\n\r\n<P>kl. 20. Den sidste søndag før juleaftensdag er den almindelige </P>  \r\n\r\n<P>butikstid fra kl. 10 til kl. 20. </P>  \r\n\r\n<P>Stk. 4. Butikker, hvorfra der foregår detailsalg, må ikke holdes åbne </P>  \r\n\r\n<P>for publikum uden for de i stk. 1-3 angivne butikstider. Forbuddet </P>  \r\n\r\n<P>omfatter salgs- og udleveringssteder samt lagre. </P>  \r\n\r\n<P>Stk. 5. Det skal ved samtlige indgangssteder til en butik tydeligt </P>  \r\n\r\n<P>angives, hvornår butikken holdes åben. For så vidt angår </P>  \r\n\r\n<P>bestemmelsen i stk. 2, må denne skiltning kun ændres en gang om </P>  \r\n\r\n<P>måneden, og således at ændringen sker pr. den første med virkning </P>  \r\n\r\n<P>for hele vedkommende måned. </P>  \r\n\r\n<P>Stk. 6. Loven gælder også for fordeling af varer fra </P>  \r\n\r\n<P>andelsforeninger. </P>  \r\n\r\n<P>Stk. 7. Optagelse af bestillinger er tilladt uden for butikstiden, </P>  \r\n\r\n<P>men levering må tidligst ske i den påfølgende butikstid. </P>  \r\n\r\n<P>Stk. 8. Frisørsaloner og saloner for skønhedspleje må ikke holdes </P>  \r\n\r\n<P>åbne for publikum uden for de i stk. 1-3 angivne butikstider. Stk. </P>  \r\n\r\n<P>5 finder tilsvarende anvendelse. </P>  \r\n\r\n<P>Stk. 9. Kunder, som befinder sig i en butik ved butikstidens ophør, </P>  \r\n\r\n<P>kan ekspederes i indtil et kvarter efter dette tidspunkt. I </P>  \r\n\r\n<P>frisørsaloner og saloner for skønhedspleje kan sådanne kunder dog </P>  \r\n\r\n<P>ekspederes i indtil en time efter butikstidens ophør. </P>  \r\n\r\n<P>§ 2. Bestemmelserne i § 1 gælder ikke for salg af følgende varer: </P>  \r\n\r\n<P>1. Medicinalvarer fra apoteker og apotekers håndkøbsudsalg. </P>  \r\n\r\n<P>2. Aviser på gader og pladser. </P>  \r\n\r\n<P>3. Brændsel. </P>  \r\n\r\n<P>4. Proviant til skibe og luftfartøjer samt til lastmotorkøretøjer i </P>  \r\n\r\n<P>langturstrafik. </P>  \r\n\r\n<P>5. Motorkøretøjer, traktorer, landbrugs- og entreprenørmaskiner, </P>  \r\n\r\n<P>skibe og luftfartøjer samt tilbehør hertil. </P>  \r\n\r\n<P>6. Lystbåde, campingvogne, telte og andet lejrudstyr uden for </P>  \r\n\r\n<P>sædvanlig butikshandel. </P>  \r\n\r\n<P>7. Fersk fisk uden for sædvanlig butikshandel. </P>  \r\n\r\n<P>8. Naturalprodukter af eget jordbrug og husdyrhold. </P>  \r\n\r\n<P>9. Havebrugsvarer fra gartnerier og planteskoler. </P>  \r\n\r\n<P>10. Husdyr. </P>  \r\n\r\n<P>11. Varer fra automat. </P>  \r\n\r\n<P>12. Varer i henhold til lov om restaurations- og hotelvirksomhed m.v. </P>  \r\n\r\n<P>13. Løsøre, der afhændes ved tvangsauktion eller er indleveret fra et </P>  \r\n\r\n<P>bo og afhændes ved frivillig, offentlig auktion. </P>  \r\n\r\n<P>§ 3. Bestemmelserne i § 1 gælder ikke for følgende butikker: </P>  \r\n\r\n<P>1. kiosker, </P>  \r\n\r\n<P>2. konfekturebutikker, </P>  \r\n\r\n<P>3. bagerbutikker, </P>  \r\n\r\n<P>4. brødudsalg, </P>  \r\n\r\n<P>5. smørrebrødsbutikker, </P>  \r\n\r\n<P>6. blomsterbutikker og </P>  \r\n\r\n<P>7. benzinstationer, </P>  \r\n\r\n<P>såfremt butikken til enhver tid kun fører sådanne varer, som </P>  \r\n\r\n<P>handelsministeren fastsætter, og der ved samtlige indgange til </P>  \r\n\r\n<P>butiks- og lagerlokaler er opsat et skilt, der på tydelig måde </P>  \r\n\r\n<P>bærer påskriften: &#187;Begrænset varesortiment&#171;. </P>  \r\n\r\n<P>Stk. 2. Et salgslokale kan kun henføres under en af de i stk. 1 </P>  \r\n\r\n<P>opregnede butikker. Salgslokaler, der henføres under forskellige </P>  \r\n\r\n<P>af de i stk. 1 nævnte butikker, må ikke være indbyrdes forbundne. </P>  \r\n\r\n<P>§ 4. Butikker, hvorfra der på hverdage sælges aviser eller </P>  \r\n\r\n<P>mejeriprodukter, må på søn- og helligdage holdes åbne fra kl. 6 </P>  \r\n\r\n<P>til kl. 10 for salg af sådanne varer, som handelsministeren </P>  \r\n\r\n<P>fastsætter. </P>  \r\n\r\n<P>§ 5. Bestemmelserne i § 1 gælder ikke for områder, der i det </P>  \r\n\r\n<P>væsentlige benyttes til sommer- og weekendophold. Det samme gælder </P>  \r\n\r\n<P>områder ved den dansk-tyske landgrænse. </P>  \r\n\r\n<P>Stk. 2. Beslutning om, hvilke områder der skal være omfattet af stk. </P>  \r\n\r\n<P>1, træffes af kommunalbestyrelsen efter forhandling med de berørte </P>  \r\n\r\n<P>organisationer. Handelsministeren fastsætter retningslinjer for, </P>  \r\n\r\n<P>hvem der skal forhandles med, og for områdeafgrænsningen i øvrigt. </P>  \r\n\r\n<P>Handelsministeren kan herunder bestemme, at fritagelsen vedrørende </P>  \r\n\r\n<P>sommerhusområder ikke skal gælde butikker, der ikke blot tilsigter </P>  \r\n\r\n<P>at dække de lokale behov, men hvis væsentligste kundekreds kommer </P>  \r\n\r\n<P>andetsteds fra. </P>  \r\n\r\n<P>Stk. 3. Kommunalbestyrelsens beslutning om områdeafgrænsningen </P>  \r\n\r\n<P>træffes for et kalenderår ad gangen. Kommunalbestyrelsen kan dog </P>  \r\n\r\n<P>udvide området i årets løb, såfremt særlige grunde taler herfor. </P>  \r\n\r\n<P>§ 6. Kommunalbestyrelsen kan efter ansøgning give tilladelse til </P>  \r\n\r\n<P>udvidede butikstider i haveforeninger, på lejrpladser, i </P>  \r\n\r\n<P>idrætsanlæg, i større trafikknudepunkter samt på eller ved </P>  \r\n\r\n<P>sygehuse eller lignende institutioner. </P>  \r\n\r\n<P>Stk. 2. Kommunalbestyrelsen kan efter forhandling med vedkommende </P>  \r\n\r\n<P>turist- og handelsorganisationer give tilladelse til udvidede </P>  \r\n\r\n<P>butikstider for butikker, der i særlig grad betjener turister, og </P>  \r\n\r\n<P>som kun fører et nærmere angivet varesortiment (gaveartikler, </P>  \r\n\r\n<P>antikviteter o.lign.). Tilladelsen kan gives for indtil et år ad </P>  \r\n\r\n<P>gangen. </P>  \r\n\r\n<P>Stk. 3. Kommunalbestyrelsen kan endvidere efter forhandling med de </P>  \r\n\r\n<P>nævnte organisationer give lejlighedsvis og tidsbegrænset </P>  \r\n\r\n<P>tilladelse til udvidede butikstider i forbindelse med store </P>  \r\n\r\n<P>turistbesøg, kongresser o.lign. Tilladelsen kan begrænses til kun </P>  \r\n\r\n<P>at omfatte en enkelt eller enkelte butikker i det område, hvor de </P>  \r\n\r\n<P>pågældende turister må antages i almindelighed at ville foretage </P>  \r\n\r\n<P>deres indkøb. </P>  \r\n\r\n<P>Stk. 4. Handelsministeren fastsætter retningslinjer for meddelelsen </P>  \r\n\r\n<P>af de i stk. 1-3 nævnte tilladelser. </P>  \r\n\r\n<P>§ 7. Politimesteren, i København politidirektøren, kan tillade </P>  \r\n\r\n<P>udvidede butikstider for salg i forlystelseshaver, ved dyrskuer, </P>  \r\n\r\n<P>markeder, omfattende festligheder o.lign., samt hvor særlige </P>  \r\n\r\n<P>omstændigheder i øvrigt taler herfor. </P>  \r\n\r\n<P>§ 8. Handelsministeren kan for udstillinger undtage fra </P>  \r\n\r\n<P>bestemmelserne i § 1. </P>  \r\n\r\n<P>Stk. 2. For udstillinger, der alene omfatter kunst eller </P>  \r\n\r\n<P>kunsthåndværk, og som afholdes af frembringerne eller af andre på </P>  \r\n\r\n<P>disses vegne, gives tilladelse dog af kommunalbestyrelsen. </P>  \r\n\r\n<P>§ 9. Kommunalbestyrelsens afgørelser i henhold til §§ 5, 6 og 8, stk. </P>  \r\n\r\n<P>2, kan af de foreninger eller organisationer, som </P>  \r\n\r\n<P>handelsministeren bemyndiger dertil, indbringes for et ankenævn, </P>  \r\n\r\n<P>der nedsættes af handelsministeren. Nævnet består af en formand, </P>  \r\n\r\n<P>der skal være jurist, og 2 andre medlemmer, der skal være </P>  \r\n\r\n<P>uafhængige af kommunale eller organisationsmæssige interesser. </P>  \r\n\r\n<P>Formanden og medlemmer samt suppleanter for disse udnævnes for </P>  \r\n\r\n<P>indtil 5 år ad gangen. Handelsministeren fastsætter nævnets </P>  \r\n\r\n<P>forretningsorden. </P>  \r\n\r\n<P>Stk. 2. Kommunalbestyrelsens og ankenævnets afgørelser kan ikke </P>  \r\n\r\n<P>indbringes for anden administrativ myndighed. </P>  \r\n\r\n<P>§ 10. Erhvervsdrivende, der overtræder §§ 1 og 3, straffes med bøde. </P>  \r\n\r\n<P>Det samme gælder erhvervsdrivendes overtrædelse af vilkår og </P>  \r\n\r\n<P>betingelser for tilladelser givet i medfør af loven. </P>  \r\n\r\n<P>Stk. 2. Den, der med kendskab til, at en butik henhører under en af </P>  \r\n\r\n<P>de i § 3, stk. 1, opregnede butikker, leverer varer, som ikke er </P>  \r\n\r\n<P>omfattet af butikkens tilladelige varesortiment, straffes med </P>  \r\n\r\n<P>bøde. </P>  \r\n\r\n<P>Stk. 3. Er overtrædelsen begået af et aktieselskab, anpartsselskab, </P>  \r\n\r\n<P>andelsselskab el.lign., kan bødeansvar pålægges virksomheden som </P>  \r\n\r\n<P>sådan. </P>  \r\n\r\n<P>Stk. 4. Påtale finder kun sted efter begæring af de foreninger eller </P>  \r\n\r\n<P>organisationer, som handelsministeren bemyndiger dertil. </P>  \r\n\r\n<P>§ 11. Loven træder i kraft den 1. juli 1976. </P>  \r\n\r\n<P>Stk. 2. Lukkelov nr. 264 af 10. juni 1970 ophæves. </P>  \r\n\r\n<P>Stk. 3. Tilladelser i henhold til den tidligere lov bevarer deres </P>  \r\n\r\n<P>gyldighed indtil 1. juli 1977. Overtrædelser af vilkår og </P>  \r\n\r\n<P>betingelser for tilladelserne straffes med bøde. </P>  \r\n\r\n<P>§ 12. Loven gælder ikke for Færøerne og Grønland. </P>  \r\n\r\n<P>Givet på Christiansborg slot, den 28. april 1976 </P>  \r\n\r\n<P>Under Vor Kongelige Hånd og Segl </P>  \r\n\r\n<P>MARGRETHE R. </P>  \r\n\r\n<P>/ Erling Jensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00096"
        },
        {
            "displayName": "Entydig dokumentidentifikation",
            "displayValue": "CL005695"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "96"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}