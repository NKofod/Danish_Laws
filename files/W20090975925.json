{
    "id": 127398,
    "title": "Rygeforbud - værtshus - sceneareal medregnes i serveringsarealet",
    "documentTypeId": "240",
    "isSagsforlobPeriodValid": true,
    "shortName": "KEN nr 9759 af 26/02/2009",
    "documentHtml": "<div class=\"bjelke\">Den fulde tekst</div><p class=\"Titel2\">Rygeforbud - værtshus - sceneareal medregnes i serveringsarealet</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Arbejdstilsynet besøgte den 29. maj 2008 YY. Under besøget blev det konstateret, at der blev røget indendørs i det lokale, hvor baren var. Der blev røget ved borde langs væggen mod gaden og ved indgangen. Det blev af indehaveren YY oplyst, at man ved opmålingen af serveringsarealet havde fraregnet et tilstødende billardlokale. Den del af serveringsarealet, der ikke omfattede det tilstødende billardlokale, blev oplyst til 42 m<span class=\"Superscript\">2</span>. Arbejdstilsynet vurderede det samlede serveringsareal til at være ca. 70 m<span class=\"Superscript\">2</span>.</div>\r\n        </p>\r\n        <p class=\"Tekst2\">\r\n          <div>Arbejdstilsynet fandt på denne baggrund, at der var grundlag for at afgive et strakspåbud om at sikre, at der ikke blev røget indendørs.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet var enig i Arbejdstilsynets afgørelse om at virksomheden skulle have et strakspåbud.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet lagde vægt på Arbejdstilsynets konstateringer, herunder at serveringsarealet eksklusiv billardrummet ikke var under 40 m<span class=\"Superscript\">2</span>.</div>\r\n        </p>\r\n        <p class=\"Tekst2\">\r\n          <div>XX havde på vegne af YY bestridt, at scenearealet ikke skulle kunne fratrækkes. Det er i den forbindelse henvist til en lignende sag, hvor Arbejdstilsynet i sin afgørelse har citeret følgende:</div>\r\n        </p>\r\n        <p class=\"Tekst2\">\r\n          <div><span class=\"Italic\">»For at en garderobe og en scene ikke skal medregnes skal de være indrettet i særskilte rum evt. således, at den ene side af rummet kunne være en skranke eller et scenetæppe.«</span></div>\r\n        </p>\r\n        <p class=\"Tekst2\">\r\n          <div>Klagenævnet bemærkede hertil, at gæsterne på tidspunktet for Arbejdstilsynets afgørelse havde adgang til scenen, hvorfor scenen efter nævnets vurdering skulle medregnes i serveringsarealet. Det forhold, at restauratøren ville ændre adgangsforholdene til scenen, kunne efter nævnets vurdering ikke føre til et andet resultat, idet der på afgørelsestidspunktet den 30. maj 2008 var fri adgang til scenen.</div>\r\n        </p>\r\n      </div>\r\n      <p class=\"TekstV\">Arbejdsmiljøklagenævnet har på møde den 24. februar 2009 behandlet virksomhedens klage over Arbejdstilsynets afgørelse af 30. maj 2008 om, at YY straks skal sikre, at der ikke ryges indendørs.</p>\r\n      <p class=\"TekstV\">Nævnet traf følgende</p>\r\n      <p class=\"TekstV\" style=\"text-align: Center;\">A F G Ø R E L S E</p>\r\n      <p class=\"TekstV\">Arbejdsmiljøklagenævnet er enig med Arbejdstilsynet i , at YY straks skal sikre, at der ikke ryges indendørs.</p>\r\n      <p class=\"TekstV\">Arbejdsmiljøklagenævnet fastholder således Arbejdstilsynets afgørelse af 30. maj 2008.</p>\r\n      <p class=\"TekstV\" style=\"text-align: Center;\">B E G R U N D E L S E</p>\r\n      <p class=\"TekstV\">Arbejdsmiljøklagenævnet har ved afgørelsen lagt til grund, at Arbejdstilsynet ved tilsynsbesøget den 29. maj 2008 på YY konstaterede/fik oplyst følgende:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> At der blev røget indendørs i det lokale, hvor baren var placeret;</p>\r\n        <p class=\"Liste1\"><span class=\"Liste1Nr\" id=\"\">–</span> at det lokale hvor baren var placeret var ca. 42 m<span class=\"Superscript\">2</span>, inklusiv en scene på ca. 5 m<span class=\"Superscript\">2</span>,</p>\r\n        <p class=\"Liste1\"><span class=\"Liste1Nr\" id=\"\">–</span> at ovennævnte areal inklusiv et særskilt billardrum udgjorde ca.70 m<span class=\"Superscript\">2</span>,</p>\r\n        <p class=\"Liste1\"><span class=\"Liste1Nr\" id=\"\">–</span> at der i billardrummet var rygeforbud, og</p>\r\n        <p class=\"Liste1\"><span class=\"Liste1Nr\" id=\"\">–</span> at der i billardrummet ikke var servering.</p>\r\n      </p>\r\n      <p class=\"TekstV\">Hovedreglen efter loven er, at det ikke er tilladt at ryge indendørs i lokaliteter m.v., der er omfattet af loven. Det følger af lovens § 4.</p>\r\n      <p class=\"TekstV\">Loven omfatter bl.a. arbejdspladser og serveringssteder, jf. lovens § 2, stk. 1, nr. 1 og nr. 6.</p>\r\n      <p class=\"TekstV\">Til hovedreglen findes undtagelser både i § 6, stk. 2 og stk. 3 samt § 21, stk. 3 og § 22, stk. 1.</p>\r\n      <p class=\"TekstV\">Ifølge lovens § 21, stk. 1 er det ikke tilladt at ryge indendørs på serveringssteder, jf. § 4.</p>\r\n      <p class=\"TekstV\">Ifølge lovens § 22, stk. 1 kan det besluttes, at rygning er tilladt indendørs på små værtshuse og udskænkningssteder, 1) der har alkoholbevilling, 2) hvor der ikke serveres egentlig mad, 3) hvor serveringsarealet er under 40 m<span class=\"Superscript\">2</span>, og 4) hvor der er borde og stole på serveringsarealet.</p>\r\n      <p class=\"TekstV\">Arbejdstilsynet har i begrundelsen for strakspåbudet af den 30. maj 2008 henvist til, at den konstaterede rygning er i strid med rygeloven, fordi der ryges indendørs. Strakspåbudet er videre begrundet med, at serveringsstedet ikke falder ind under den særlige bestemmelse i lovens § 22 vedrørende små værtshuse med et serveringsareal på under 40 m<span class=\"Superscript\">2</span>, idet billardrummet skal medregnes i serveringsarealet, hvorved det samlede serveringsareal kommer op på ca. 70 m<span class=\"Superscript\">2</span>. Der er henvist til lovens § 6, jf. § 4.</p>\r\n      <p class=\"TekstV\">Arbejdsmiljøklagenævnet finder, at det må lægges til grund, at Arbejdstilsynet under tilsynsbesøget konstaterede, at der blev røget indendørs, og at der på besøgstidspunktet og på tidspunktet for Arbejdstilsynets afgørelse af 30. maj 2008 var tale om et værtshus med et serveringsareal på over 40 m<span class=\"Superscript\">2</span>, og at rygning således ikke var tilladt efter lovens § 21, stk. 1.</p>\r\n      <p class=\"TekstV\">Arbejdsmiljøklagenævnet lægger herved vægt på Arbejdstilsynets konstateringer, herunder at serveringsarealet eksklusiv billardrummet ikke er under 40 m<span class=\"Superscript\">2</span>.</p>\r\n      <p class=\"TekstV\">XX har bestridt, at scenearealet ikke skulle kunne fratrækkes. Det er i den forbindelse henvist til en lignende sag fra ZZ, hvor Arbejdstilsynet i sin afgørelse har citeret følgende:</p>\r\n      <p class=\"TekstV\"><span class=\"Italic\">»For at en garderobe og en scene ikke skal medregnes skal de være indrettet i særskilte rum evt. således, at den ene side af rummet kunne være en skranke eller et scenetæppe.«</span></p>\r\n      <p class=\"TekstV\">XX finder derfor, at der er tilfælde, hvor sceneareal kan fratrækkes. Danmarks Restauranter &amp; Cafeer udtaler i den forbindelse, at restauratøren for YY er indstillet på at indrette scenen i overensstemmelse med disse krav.</p>\r\n      <p class=\"TekstV\">Det er således XX´s opfattelse, at serveringsarealet er under 40 m<span class=\"Superscript\">2</span>.</p>\r\n      <p class=\"TekstV\">Klagenævnet skal hertil bemærke, at gæsterne på tidspunktet for Arbejdstilsynets afgørelse havde adgang til scenen, hvorfor scenen efter nævnets vurdering skal medregnes i serveringsarealet. Det forhold, at restauratøren vil ændre adgangsforholdene til scenen, kan efter nævnets vurdering ikke føre til et andet resultat, idet der på afgørelsestidspunktet den 30. maj 2008 var fri adgang til scenen.</p>\r\n      <p class=\"TekstV\">Klagenævnet skal videre bemærke, at klagenævnet ikke har taget stilling til om billardrummet skal medregnes eller trækkes fra det samlede serveringsareal.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Arbejdsmiljøklagenævnet henviser til:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 2, stk. 1, nr. 6, § 4, § 6, § 21, stk. 1 og § 22, stk. 1 i lov nr. 512 af 6. juni 2007 om røgfri miljøer, og</p>\r\n        <p class=\"Liste1\"><span class=\"Liste1Nr\" id=\"\">–</span> § 79 a, stk. 1 i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 512 af 6. juni 2007 om røgfri miljøer.</p>\r\n      </p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet, brev af 18. juli 2008 fra XX, brev af 8. oktober 2008 fra Arbejdstilsynet og brev af 16. februar 2009 fra XX.</p>\r\n      <p class=\"TekstV\">På klagenævnets vegne</p>\r\n      <p class=\"TekstV\">………………</p>\r\n      <p class=\"TekstV\">Kopi til</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov nr. 512 af 6. juni 2007 om røgfri miljøer</span></p>\r\n      <p class=\"Tekstoverskrift\">Kapitel 1</p>\r\n      <p class=\"Tekstoverskrift\">Lovens formål, anvendelsesområde m.v.</p>\r\n      <p class=\"Tekst\"><span class=\"Bold\">§ 2.</span> Loven finder anvendelse på</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> arbejdspladser, herunder offshoreanlæg,</p>\r\n        <p class=\"Liste1\"><span class=\"Liste1Nr\" id=\"\">2)</span> …</p>\r\n        <p class=\"Liste1\"><span class=\"Liste1Nr\" id=\"\">3)</span> …</p>\r\n        <p class=\"Liste1\"><span class=\"Liste1Nr\" id=\"\">4)</span> …</p>\r\n        <p class=\"Liste1\"><span class=\"Liste1Nr\" id=\"\">5)</span> …</p>\r\n        <p class=\"Liste1\"><span class=\"Liste1Nr\" id=\"\">6)</span> serveringssteder.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> <span class=\"Italic\">…</span></p>\r\n      <p class=\"Tekstoverskrift\">Kapitel 2</p>\r\n      <p class=\"Tekstoverskrift\">Generelle bestemmelser</p>\r\n      <p class=\"Tekst\"><span class=\"Bold\">§ 4.</span> I lokaliteter m.v., der er omfattet af loven, er det ikke tilladt at ryge indendørs, medmindre andet fremgår af lovens øvrige bestemmelser.</p>\r\n      <p class=\"Tekst\">…</p>\r\n      <p class=\"Tekstoverskrift\">Kapitel 3</p>\r\n      <p class=\"Tekstoverskrift\">Arbejdspladser, institutioner, skoler m.v.</p>\r\n      <p class=\"Tekstoverskrift\">Indendørs arbejdspladser</p>\r\n      <p class=\"Tekst\"><span class=\"Bold\">§ 6.</span> Det er ikke tilladt at ryge indendørs på arbejdspladser, jf. § 4.</p>\r\n      <p class=\"Tekst\"><span class=\"Italic\">Stk. 2.</span> Det kan besluttes, at det er tilladt at ryge i arbejdslokaliteter, der alene tjener som arbejdsplads for én person ad gangen.</p>\r\n      <p class=\"Tekst\"><span class=\"Italic\">Stk. 3.</span> Det kan besluttes at indrette rygerum og rygekabiner, hvor rygning kan finde sted.</p>\r\n      <p class=\"Tekst\">…</p>\r\n      <p class=\"Tekstoverskrift\">Kapitel 5</p>\r\n      <p class=\"Tekstoverskrift\">Serveringssteder</p>\r\n      <p class=\"Tekst\"><span class=\"Bold\">§ 21.</span> Det er ikke tilladt at ryge indendørs på serveringssteder, jf. § 4.</p>\r\n      <p class=\"Tekst\"><span class=\"Italic\">Stk. 2.</span> Ved et serveringssted forstås en lokalitet med servering af mad eller drikkevarer til indtagelse på eller ved salgsstedet.</p>\r\n      <p class=\"Tekst\"><span class=\"Italic\">Stk. 3.</span> Det kan besluttes at indrette rygerum og rygekabiner, hvor rygning kan finde sted.</p>\r\n      <p class=\"Tekst\"><span class=\"Italic\">Stk. 4.</span> Der må ikke serveres eller medbringes mad eller drikkevarer i rygerum eller rygekabiner på serveringssteder. Det enkelte serveringssted kan dog tillade, at gæsterne selv medbringer drikkevarer i rygerum og rygekabiner.</p>\r\n      <p class=\"Tekst\"><span class=\"Bold\">§ 22.</span> Det kan besluttes, at rygning er tilladt indendørs på små værtshuse og udskænkningssteder,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> der har alkoholbevilling,</p>\r\n        <p class=\"Liste1\"><span class=\"Liste1Nr\" id=\"\">2)</span> hvor der ikke serveres egentlig mad,</p>\r\n        <p class=\"Liste1\"><span class=\"Liste1Nr\" id=\"\">3)</span> hvor serveringsarealet er under 40 m<span class=\"Superscript\">2</span>, og</p>\r\n        <p class=\"Liste1\"><span class=\"Liste1Nr\" id=\"\">4)</span> hvor der er borde og stole på serveringsarealet.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Små værtshuse og udskænkningssteder, der befinder sig under samme tag som et andet serveringssted, er omfattet af stk. 1, hvis der er selvstændig indgang til værtshuset fra gaden, og hvis det for publikum fremstår som et selvstændigt værtshus.</p>\r\n      <p class=\"Tekst\">…</p>\r\n      <p class=\"Tekstoverskrift\">Kapitel 6</p>\r\n      <p class=\"Tekstoverskrift\">Tilsynsbestemmelser</p>\r\n      <p class=\"Tekst\"><span class=\"Bold\">§ 23.</span> Arbejdsgiveren, indehaveren, restauratøren, bestyreren og forpagteren skal sørge for, at rygning kun sker i overensstemmelse med reglerne i denne lov.</p>\r\n      <p class=\"Tekst\"><span class=\"Bold\">§ 24.</span> Tilsynet med overholdelsen af denne lov og de regler, der udstedes i medfør af denne lov, varetages af Arbejdstilsynet, jf. § 79 a i lov om arbejdsmiljø, Søfartsstyrelsen, jf. § 20 a i lov om sikkerhed til søs, og transport- og energiministeren, jf. § 150 f i lov om luftfart og § 66 a i offshoresikkerhedsloven.</p>\r\n      <p class=\"Tekst\">…</p>\r\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 512 af 6. juni 2007 om røgfri miljøer</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 79 a.</span> Arbejdstilsynet fører som led i tilsynsvirksomheden efter denne lov tilsyn med overholdelsen af lovgivningen om røgfri miljøer. Arbejdstilsynet kan, eventuelt på nærmere angivne vilkår, påbyde, at forhold, der strider mod lovgivningen om røgfri miljøer, bringes i orden straks eller inden en nærmere angivet frist.</p>\r\n      <p class=\"Tekst\"><span class=\"Italic\">Stk. 2.</span> § 76 og de regler, der er udstedt i medfør heraf, finder tilsvarende anvendelse.</p>\r\n      <p class=\"Tekst\"><span class=\"Italic\">Stk. 3.</span> Beskæftigelsesministeren kan efter forhandling med indenrigs- og sundhedsministeren fastsætte nærmere regler om udøvelsen af tilsynet.</p>\r\n      <p class=\"Tekst\"><span class=\"Italic\">Stk. 4.</span> Klage over afgørelser, der træffes af Arbejdstilsynet efter stk. 1, kan indbringes for Arbejdsmiljøklagenævnet. § 81, stk. 1-5, finder tilsvarende anvendelse.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/2009"
        },
        {
            "displayName": "Accession",
            "displayValue": "W20090975925"
        },
        {
            "displayName": "Entydig dokumentidentifikation",
            "displayValue": "BE003674"
        },
        {
            "displayName": "Dato for indlæggelse",
            "displayValue": "30/09/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9759"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "26/02/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j.nr. 5900142-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}