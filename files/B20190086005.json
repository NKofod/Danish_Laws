{
    "id": 209921,
    "title": "Bekendtgørelse om skolepraktikydelse og skoleydelse til elever i fgu-baseret erhvervsuddannelse",
    "documentTypeId": "60",
    "isSagsforlobPeriodValid": true,
    "shortName": "BEK nr 860 af 26/08/2019",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om skolepraktikydelse og skoleydelse til elever i fgu-baseret erhvervsuddannelse</p>\r\n<p class=\"Indledning2\">I medfør af § 66 k, stk. 1, og § 66 t, stk. 3, i lov om erhvervsuddannelser, jf. lovbekendtgørelse nr. 282 af 18. april 2018, fastsættes efter bemyndigelse:</p>\r\n<p class=\"Paragraf\" id=\"id608a7257-28f7-4419-b28c-5232abd7f7f7\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Skoler, der har elever i skolepraktik, jf. § 66 b i lov om erhvervsuddannelser, eller elever, der er optaget til skoleundervisning uden uddannelsesaftale, jf. § 66 e, stk. 2, i lov om erhvervsuddannelser, udbetaler en skolepraktikydelse til disse elever.</p>\r\n<p class=\"Stk2\">\r\n   <span class=\"StkNr\" id=\"idd8bbda8a-5f65-440e-8312-00a190f6e575\">Stk. 2.</span> Der udbetales ikke skolepraktikydelse til elever, der modtager anden offentlig støtte, der tilsigter at dække leveomkostninger, eller til elever, som modtager løn fra en arbejdsgiver, jf. § 66 f i lov om erhvervsuddannelser.</p>\r\n<p class=\"Paragraf\" id=\"id5f775e9b-ce3f-4ee8-a725-d6de66bacb82\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Skoler, der har elever i fgu-baseret erhvervsuddannelse, jf. kapitel 7 c i lov om erhvervsuddannelser, udbetaler en skoleydelse til disse elever.</p>\r\n<p class=\"Stk2\">\r\n   <span class=\"StkNr\" id=\"id20bd38e4-91a7-4196-bb8e-c9a29868b9f2\">Stk. 2.</span> Der udbetales ikke skoleydelse til elever, der modtager anden offentlig støtte, der tilsigter at dække leveomkostninger, eller til elever, som modtager løn fra en arbejdsgiver på grundlag af en uddannelsesaftale, jf. § 66 r, stk. 3, i lov om erhvervsuddannelser.</p>\r\n<p class=\"Paragraf\" id=\"id2675ab49-8fc1-48e7-b051-6c2aa952df5d\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Det er med hensyn til udenlandske elever en betingelse for at opnå skolepraktikydelse efter § 1, at eleven opfylder de betingelser, der er nævnt i § 19, stk. 2 og 3, i lov om erhvervsuddannelser og § 15, stk. 5 og 6, i lov om institutioner for erhvervsrettet uddannelse.</p>\r\n<p class=\"Paragraf\" id=\"id3b9e04a0-c0a5-433d-9cc0-a78398a77b97\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Størrelsen af de i §§ 1 og 2 nævnte ydelser fastsættes på de årlige finanslove.</p>\r\n<p class=\"Stk2\">\r\n   <span class=\"StkNr\" id=\"id83064ae9-c9f4-4f29-a91b-fee075ea2a87\">Stk. 2.</span> Skolepraktikydelse og skoleydelse udbetales med tre forskellige satser til følgende grupper:</p>\r\n<p class=\"Liste1\">\r\n   <span class=\"Liste1Nr\" id=\"idcc8e5f06-abe7-4428-b834-523240bdee28\">1)</span> Elever under 18 år.</p>\r\n<p class=\"Liste1\">\r\n   <span class=\"Liste1Nr\" id=\"id4d6d4524-d51a-45d8-b062-4efaf8d8202c\">2)</span> Elever der er fyldt 18 år og som er hjemmeboende.</p>\r\n<p class=\"Liste1\">\r\n   <span class=\"Liste1Nr\" id=\"idc57ac381-13f2-4ca7-a864-05300184c2f0\">3)</span> Elever der er fyldt 18 år og som er udeboende</p>\r\n<p class=\"Stk2\">\r\n   <span class=\"StkNr\" id=\"idadf530b7-ec5b-4844-8725-02954cab86bd\">Stk. 3.</span> En elev over 18 år anses for hjemmeboende i henhold til stk. 2, nr. 2, når eleven enten bor hos den ene eller begge af sine forældre, eller eleven i folkeregistret står tilmeldt den ene eller begge forældres adresse. En elev anses for udeboende i henhold til stk. 2, nr. 3, når eleven ikke bor hos den ene eller begge af sine forældre, og eleven ikke i folkeregistret står tilmeldt den ene eller begge forældres adresse. Bor eleven på kostskole, skolehjem eller lignende, anses eleven for udeboende i henhold til stk. 2, nr. 3, også selv om eleven har folkeregisteradresse hos den ene eller begge af sine forældre.</p>\r\n<p class=\"Paragraf\" id=\"ida5518881-597b-4ee4-864f-ece9816317e9\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Skolepraktikydelsen udbetales fra den dag, eleven begynder i skolepraktik eller i skoleundervisningen, og indtil den dag eleven forlader skolepraktikken eller indtil den dag en elev, der er optaget til skoleundervisning uden uddannelsesaftale, jf. § 66 e, stk. 2, i lov om erhvervsuddannelser, afslutter skoleundervisningen, jf. dog § 1, stk. 2.</p>\r\n<p class=\"Stk2\">\r\n   <span class=\"StkNr\" id=\"idd558692e-664f-4939-a530-e8a90aac17bb\">Stk. 2.</span> Skoleydelsen udbetales fra den dag, eleven begynder i fgu-baseret erhvervsuddannelse, og indtil den dag, eleven forlader eller afslutter uddannelsen, jf. dog § 2, stk. 2.</p>\r\n<p class=\"Stk2\">\r\n   <span class=\"StkNr\" id=\"id4ba73f4b-37ce-4381-bfa9-acfd54d35b9e\">Stk. 3.</span> Skolepraktikydelsen og skoleydelsen udbetales uanset fravær ved ferier og helligdage samt sygdom, jf. dog stk. 4-6.</p>\r\n<p class=\"Stk2\">\r\n   <span class=\"StkNr\" id=\"id13a58421-7588-4155-9580-304b3ff64c58\">Stk. 4.</span> Skolepraktikydelse og skoleydelse kan for den enkelte elev højst udbetales under ferie i 5 uger pr. løbende år regnet fra elevens optagelse i skolepraktik eller i fgu-baseret erhvervsuddannelse.</p>\r\n<p class=\"Stk2\">\r\n   <span class=\"StkNr\" id=\"ide06bf562-4aa0-4d67-9c14-cac02875fa79\">Stk. 5.</span> Skolepraktikydelsen og skoleydelsen udbetales ikke ved afholdelse af ferie med feriegodtgørelse fra tidligere beskæftigelse.</p>\r\n<p class=\"Stk2\">\r\n   <span class=\"StkNr\" id=\"id434c9f46-a618-4926-8e29-0bb57798eed3\">Stk. 6.</span> Ved andet fravær end nævnt i stk. 3, som ikke er godkendt af skolen, nedsættes ydelserne forholdsmæssigt.</p>\r\n<p class=\"Stk2\">\r\n   <span class=\"StkNr\" id=\"id00768afc-ce29-4498-a82b-7e543c362821\">Stk. 7.</span> Skolepraktikydelsen og skoleydelsen betales bagud senest med udgangen af måneden.</p>\r\n<p class=\"Paragraf\" id=\"id7cc87d1f-906a-4638-aebd-7d722cbb1ee3\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Arbejdsgivernes Uddannelsesbidrag administrerer udbetaling til skolerne af skolepraktikydelsen, jf. § 13, stk. 2, i lov om Arbejdsgivernes Uddannelsesbidrag, og skoleydelsen, jf. § 66 t, stk. 2, i lov om erhvervsuddannelser.</p>\r\n<p class=\"Stk2\">\r\n   <span class=\"StkNr\" id=\"idf2c778ef-bb48-4495-8db3-3549b36b8eae\">Stk. 2.</span> Skolerne aflægger regnskab for disse udgifter til Undervisningsministeriet som en del af skolens årsregnskab.</p>\r\n<p class=\"Stk2\">\r\n   <span class=\"StkNr\" id=\"idd2e34574-2e97-49f0-a974-a39de84f5446\">Stk. 3.</span> Arbejdsgivernes Uddannelsesbidrag indsender et budget til Undervisningsministeriet over de forventede udgifter til skoleydelse. Udbetalingen fra Undervisningsministeriet til Arbejdsgivernes Uddannelsesbidrag sker forskudsvis én gang i kvartalet med en efterfølgende årlig regulering på grundlag af et regnskab for det pågældende år.</p>\r\n<p class=\"Paragraf\" id=\"id828cd8d0-82b0-4d3d-8870-115632c9641a\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Bekendtgørelsen træder i kraft den 28. august 2019 og har virkning for forløb, der påbegyndes den 1. august 2019 eller senere.</p>\r\n<p class=\"Stk2\">\r\n   <span class=\"StkNr\" id=\"id1e9687a9-f06b-42c8-ab58-68a6592b4ebb\">Stk. 2.</span> Bekendtgørelse nr. 1677 af 22. december 2010 om skolepraktikydelse og skoleydelse til elever i produktionsskolebaseret erhvervsuddannelse ophæves. Bekendtgørelsen finder dog stadig anvendelse for elever, der er påbegyndt en produktionsskolebaseret erhvervsuddannelse før den 1. august 2019.</p><div class=\"Givet\" id=\"Givet\"><p class=\"Givet\" align=\"center\">Styrelsen for Undervisning og Kvalitet, den 26. august 2019</p><p class=\"Sign1\" align=\"center\">Martin Larsen<br />Vicedirektør</p><p class=\"Sign2\" align=\"right\">/ Marcus Petersen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/08/2019"
        },
        {
            "displayName": "Accession",
            "displayValue": "B20190086005"
        },
        {
            "displayName": "Entydig dokumentidentifikation",
            "displayValue": "DA000018"
        },
        {
            "displayName": "Dato for førstegangsindlæggelse",
            "displayValue": "27/08/2019"
        },
        {
            "displayName": "Dato for indlæggelse",
            "displayValue": "27/08/2019"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "860"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "26/08/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Undervisning og Kvalitet"
        },
        {
            "displayName": "Ressortministeriets journalnummer",
            "displayValue": "Børne- og Undervisningsmin.,<br />Styrelsen for Undervisning og Kvalitet, j.nr. 19/09807"
        },
        {
            "displayName": "Stikord",
            "displayValue": "FGU-baseret erhvervsuddannelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}