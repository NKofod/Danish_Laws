{
    "id": 113171,
    "title": "1987 LSF 32   FORSLAG TIL LOV OM HELÅRSBEBOELSESRET ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 32",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 32 </P>  \r\n\r\n<P></P>  \r\n\r\n<P>Forslag til Lov om helårsbeboelsesret </P>  \r\n\r\n<P></P>  \r\n\r\n<P>Fremsat af Glistrup (FP) Pia Dahl (FP) Kirsten Madsen (FP) Poulsgaard (FP)  \r\n\r\n</P>  \r\n\r\n<P></P>  \r\n\r\n<P>den 27. oktober 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Ingen offentlig myndighed kan hindre en person i at bo i et hus, blot </P>  \r\n\r\n<P>fordi beboelsen foregår på andre dage af året end tilladt i </P>  \r\n\r\n<P>offentligretlige forskrifter. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Rundt om i landets sommerhuskommuner udkæmpes som bekendt store </P>  \r\n\r\n<P>fejder mellem kommunalforvaltningerne og familier, der ønsker at </P>  \r\n\r\n<P>overnatte i deres sommerhus i dele af vinterhalvåret eller </P>  \r\n\r\n<P>eventuelt permanent. </P>  \r\n\r\n<P>I den strid står Fremskridtspartiet hundrede procent på den enkelte </P>  \r\n\r\n<P>borgers side. Forslagsstillerne finder det afskyeligt, at loven </P>  \r\n\r\n<P>(særlig § 7 a i lov om sommerhuse og campering m.v., jf. </P>  \r\n\r\n<P>lovbekendtgørelse nr. 357 af 15. juli 1985) er indrettet sådan, at </P>  \r\n\r\n<P>myndighederne kan gribe ind, når en ejer af en ejendom selv ønsker </P>  \r\n\r\n<P>at overnatte og bo i sin egen ejendom eller overlader til andre at </P>  \r\n\r\n<P>bo der. </P>  \r\n\r\n<P>Ud over en aldeles uholdbar henvisning til, at det er myndighedernes </P>  \r\n\r\n<P>opgave at opretholde orden inden for privatområdet, plejer </P>  \r\n\r\n<P>kommunerne at forsvare sig med, at det offentlige ikke har råd til </P>  \r\n\r\n<P>at betale for kloakering, vejasfalt og -belysning, </P>  \r\n\r\n<P>postudbringning, renovation, offentlige transportmidler, </P>  \r\n\r\n<P>snerydning, forsyninger af elektricitet, varme, vand, gas osv., </P>  \r\n\r\n<P>som måtte følge af, at sommerhuse benyttes til helårsbeboelser. </P>  \r\n\r\n<P>Heller ikke det argument er imidlertid fem flade øre værd. </P>  \r\n\r\n<P>Selvfølgelig må ejerne af de pågældende huse affinde sig med de </P>  \r\n\r\n<P>faciliteter, der nu engang er tilgængelige i området, og </P>  \r\n\r\n<P>selvfølgelig må de som alle andre overholde forureningslovgivning </P>  \r\n\r\n<P>m.v. Vil de ikke det, kan de lade være med at overnatte i huset. </P>  \r\n\r\n<P>Men hvis de uanset det nævnte forhold ønsker at bo i deres egne </P>  \r\n\r\n<P>ejendomme (og/eller lade andre bo der), bør de ikke tildænges med </P>  \r\n\r\n<P>noget som helst yderligere overformynderi fra den offentlige </P>  \r\n\r\n<P>administration. Også her må gælde, at den enkelte skal have lov </P>  \r\n\r\n<P>til at gøre på sin ejendom, hvad der passer ham, når det ikke </P>  \r\n\r\n<P>mærkbart generer andre. </P>  \r\n\r\n<P>Selvfølgelig kan det i sådanne sommerhuse - som alle andre steder - </P>  \r\n\r\n<P>tænkes, at børn bliver vanrøgtet, og så må selvsagt de almindelige </P>  \r\n\r\n<P>regler i den til enhver tid gældende børneværnslovgivning komme </P>  \r\n\r\n<P>ind i billedet. </P>  \r\n\r\n<P>Dernæst kommer de mørkemænd og mørkedamer, der er rædselsslagne over </P>  \r\n\r\n<P>at overlade noget for dem uoverskueligt til det enkelte menneskes </P>  \r\n\r\n<P>frihed, med argumenter om, at man sprænger kommunens </P>  \r\n\r\n<P>skolestruktur. Skolernes elevkapacitet må imidlertid indrette sig </P>  \r\n\r\n<P>efter, hvor børnefamilierne bosætter sig, og ikke omvendt. </P>  \r\n\r\n<P>I debatten er det videre blevet hævdet, at folk sandelig ikke må bo </P>  \r\n\r\n<P>deer, hvor ambulancer og brandbiler kun vanskeligt kan komme frem. </P>  \r\n\r\n<P>Denne &#187;omsorg&#171; - der tilsyneladende kun gælder vinterhalvåret -  \r\n\r\n</P>  \r\n\r\n<P>hviler på en bedrevidende pylrementalitet, som helt må forkastes </P>  \r\n\r\n<P>over for, at den enkelte skal have lov til at udsætte sig for den </P>  \r\n\r\n<P>fare ikke på sekunder at kunne blive hjulpet af </P>  \r\n\r\n<P>udrykningskøretøjer i påkommende tilfælde, hvis han selv </P>  \r\n\r\n<P>frivilligt efter egen vurdering anser fordelene ved </P>  \r\n\r\n<P>sommerhus-vinterophold for større. </P>  \r\n\r\n<P>Dernæst er det til støtte for, at kommunen skal have hånd i hanke </P>  \r\n\r\n<P>med, hvem der bor i sommerhusområder m.v., hævdet, at kommunerne </P>  \r\n\r\n<P>kan komme ud for urimeligt store sociale udgifter. Fejlen her er </P>  \r\n\r\n<P>imidlertid den måde, som vi i Danmark har valgt at finansiere </P>  \r\n\r\n<P>socialbudgettet på, sådan at fattige kommuner med svagt </P>  \r\n\r\n<P>skattegrundlag pålægges for store byrder. Problemet må derfor </P>  \r\n\r\n<P>løses ved en byrdefordelingsreform som flere gange foreslået af </P>  \r\n\r\n<P>Fremskridtspartiet. </P>  \r\n\r\n<P>Når man videre har hævdet, at det offentlige ville opvurdere </P>  \r\n\r\n<P>sommerhuse, hvis de kunne benyttes hele året og derved gøre dem </P>  \r\n\r\n<P>dyrere i skat, er det imidlertid heller ikke noget, der kan komme </P>  \r\n\r\n<P>i betragtning over for ønsket om udvidet personlig frihed for </P>  \r\n\r\n<P>ejeren. Skattereglerne fastsættes af folkevalgte organer og skal </P>  \r\n\r\n<P>selvsagt tilpasses, hvad disse finder er den rette samlede </P>  \r\n\r\n<P>skatteudskrivning, og skatten skal fordeles, som Folketing og </P>  \r\n\r\n<P>kommunale råd finder rigtigt. Derimod skal skattevæsenet ikke </P>  \r\n\r\n<P>bruges som &#187;Den store Bastian&#171; til at forskrække folk fra at  \r\n\r\n bruge </P>  \r\n\r\n<P>deres egne ejendomme, som det passer dem. </P>  \r\n\r\n<P>Ej heller er hensynet til uforstyrret kommunal planlægning nogen </P>  \r\n\r\n<P>hellig ko. Det er menneskers trivsel og frie </P>  \r\n\r\n<P>udfoldelsesmuligheder, det gælder om at fremme. Bureaukraternes </P>  \r\n\r\n<P>tro på, at kommuneplaner, regionplaner osv. skulle udgøre værdier </P>  \r\n\r\n<P>i sig selv, er aldeles forfejlet. Sandheden er under alle </P>  \r\n\r\n<P>omstændigheder, at de kæmpeanstrengelser, der har været udfoldet </P>  \r\n\r\n<P>ved planlægningsdillerne, er ofret aldeles forgæves. Ingen kan </P>  \r\n\r\n<P>forudse udviklingen, og det er kun urimelige og unødige </P>  \r\n\r\n<P>selvpinsler at lægge livets udvikling i de spændetrøjer, som </P>  \r\n\r\n<P>planerne udgør. </P>  \r\n\r\n<P>Samfundsmæssigt vil lovforslagets vedtagelse selvsagt have den </P>  \r\n\r\n<P>fordel, at den eksisterende bygningsmasse bliver bedre udnyttet. </P>  \r\n\r\n<P>Da det offentlige pålagde sommerhusrestriktioner, skyldtes det </P>  \r\n\r\n<P>også en overvurdering af, hvilken rigdom og velstand Danmark ville </P>  \r\n\r\n<P>komme til at flyde i - så meget, at man kunne tillade sig at lade </P>  \r\n\r\n<P>store boligmasser henstå ubeboede halvdelen af året. Nu har de </P>  \r\n\r\n<P>sørgelige kendsgerninger overbevist os om, at danskerne vågner op </P>  \r\n\r\n<P>som konen i muddergrøften, og så må vi selvsagt drage den </P>  \r\n\r\n<P>konsekvens igen at ophæve disse offentligretlige restriktioner. </P>  \r\n\r\n<P>Under alle omstændigheder bor folk jo også under den nuværende </P>  \r\n\r\n<P>lovgivning i deres sommerhuse om vinteren. Problemet er blot, om </P>  \r\n\r\n<P>man skal kriminalisere denne helt almindelige adfærd eller </P>  \r\n\r\n<P>indrette loven efter de faktiske folhold. Ved valget mellem disse </P>  \r\n\r\n<P>to muligheder foretrækker forslagsstillerne den sidstnævnte. </P>  \r\n\r\n<P>Nu findes der jo også sommerhusrestriktioner, som er begrundet i </P>  \r\n\r\n<P>private aftaler (servitutter). I det omfang noget sådant </P>  \r\n\r\n<P>eksisterer, påvirkes det ikke af nærværende lovforslag, som jo </P>  \r\n\r\n<P>alene drejer sig om &#187;offentligretlige forskrifter&#171;. </P>  \r\n\r\n<P>Lovforslaget er en genfremsættelse af L 151 af 28. februar 1980 </P>  \r\n\r\n<P>(Folketingstidende 1979-80 (2. samling), forhandlingerne sp. 5940 </P>  \r\n\r\n<P>og 8909 og tillæg A sp. 3757) og L 48 af 28. oktober 1982 </P>  \r\n\r\n<P>(Folketingstidende 1982-83, tillæg A sp. 919, forhandlingerne sp. </P>  \r\n\r\n<P>2247, 10994 og 11281 samt tillæg B sp. 1021). </P>  \r\n\r\n<P>Da det i praksis nok især bliver ældre mennesker, som vil få glæde af </P>  \r\n\r\n<P>forslaget, kan det opfattes som en brik i Fremskridtspartiets </P>  \r\n\r\n<P>pensionistpolitik. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00032"
        },
        {
            "displayName": "Entydig dokumentidentifikation",
            "displayValue": "CL004678"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "32"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}