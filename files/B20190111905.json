{
    "id": 211099,
    "title": "Bekendtgørelse om kontrol af elektriske installationer i forsamlingslokaler",
    "documentTypeId": "60",
    "isSagsforlobPeriodValid": true,
    "shortName": "BEK nr 1119 af 13/11/2019",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om kontrol af elektriske installationer i forsamlingslokaler</p>\r\n<p class=\"Indledning2\">I medfør af § 5, stk. 1, nr. 2, § 5, stk. 2, og § 34, stk. 2, i lov om sikkerhed ved elektriske anlæg, elektriske installationer og elektrisk materiel (elsikkerhedsloven), jf. lovbekendtgørelse nr. 26 af 10. januar 2019, fastsættes efter bemyndigelse i henhold til § 5, nr. 1, 2 og 12, i bekendtgørelse nr. 545 af 29. maj 2017 om henlæggelse af beføjelser til Sikkerhedsstyrelsen:</p>\r\n<p class=\"Paragraf\" id=\"id6e2b6190-def4-449d-82a5-cd8bbd6d2087\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Den, der som ejer, lejer, forpagter eller på anden måde driver et forsamlingslokale, som er beregnet til over 150 personer, skal sikre, at de elektriske installationer, herunder nød- og panikbelysningsanlægget, og det tilhørende elmateriel i forsamlingslokalerne og de tilstødende adgangs- og flugtveje hver 24. måned kontrolleres af en autoriseret elinstallatørvirksomhed.</p>\r\n<p class=\"Stk2\">\r\n   <span class=\"StkNr\" id=\"ide9b3ed02-856b-4944-8558-58ace420840e\">Stk. 2.</span> Hvis der ved kontrollen efter stk. 1 konstateres fejl i installationen eller det tilhørende elmateriel, skal den, der driver forsamlingslokalet, sikre, at fejlene rettes.</p>\r\n<p class=\"Stk2\">\r\n   <span class=\"StkNr\" id=\"id3bf9cbea-b6e0-4491-bd1c-5325ed645cfe\">Stk. 3.</span> Pligten i stk. 1 omfatter også forsamlingslokaler, der enkeltvis er beregnet til færre end 150 personer, når forsamlingslokalerne benyttes samlet af over 150 personer, og forsamlingslokalerne har fælles adgangs- og flugtveje.</p>\r\n<p class=\"Stk2\">\r\n   <span class=\"StkNr\" id=\"id28070897-5b4d-4d20-b640-1f54a20d9654\">Stk. 4.</span> Sikkerhedsstyrelsen kan på baggrund af en vurdering af personrisikoen eller hyppigheden af foretagne ændringer i installationerne undtage enkelte forsamlingslokaler eller kategorier af forsamlingslokaler fra pligten i stk. 1.</p>\r\n<p class=\"Stk2\">\r\n   <span class=\"StkNr\" id=\"id8777d438-0bc2-4a0a-97c8-981e7099f635\">Stk. 5.</span> Ved forsamlingslokaler forstås i denne bekendtgørelse: Teatre, biografer, restaurationer, diskoteker, selskabslokaler, mødelokaler, koncertsale, udstillingslokaler, idrætshaller og andre bygninger og lokaler, der anvendes til lignende formål, med tilhørende gange og flugtveje, vestibule, køkken, depotrum og andre lokaler med direkte tilknytning til det pågældende forsamlingslokale.</p>\r\n<p class=\"Paragraf\" id=\"id69406eb3-08da-4a02-8b70-6a64cf316b63\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Som dokumentation for, at kontrol af installationen og det tilhørende elmateriel, jf. § 1, stk. 1, er gennemført, og at forholdene er fundet i orden, eller at eventuelle fejl er rettet, skal den autoriserede elinstallatørvirksomhed udfylde og underskrive en attest efter Sikkerhedsstyrelsens formular.</p>\r\n<p class=\"Stk2\">\r\n   <span class=\"StkNr\" id=\"id3743a75b-f9f4-42fd-ae51-0216ba7d3ea8\">Stk. 2.</span> Den, der er forpligtet til at sikre, at kontrollen efter § 1, stk. 1, er gennemført, skal opsætte attesten i forsamlingslokalet på et for publikum synligt sted.</p>\r\n<p class=\"Paragraf\" id=\"id311e9646-a0b3-46d3-adf1-65c1c6ab6211\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Sikkerhedsstyrelsen fastsætter retningslinjer for omfang og indhold af den autoriserede elinstallatørvirksomheds kontrol af installationen og det tilhørende elmateriel og udarbejder formular til den i § 2 nævnte attest.</p>\r\n<p class=\"Paragraf\" id=\"id5b71da20-1cfb-4a3f-ade8-bea5f3df3a08\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Udgifterne i forbindelse med gennemførelse af kontrol efter denne bekendtgørelse påhviler den, der er forpligtet til at sikre, at kontrollen efter § 1, stk. 1, er gennemført.</p>\r\n<p class=\"Paragraf\" id=\"id7ea0246e-d7ef-43c2-afdc-fa29e4484af0\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Med bøde straffes den, der</p>\r\n<p class=\"Liste1\">\r\n   <span class=\"Liste1Nr\" id=\"id00c1ab3f-36ea-4e8d-b90d-feee17a7f57d\">1)</span> i strid med § 1, stk. 1, undlader at foranstalte kontrol,</p>\r\n<p class=\"Liste1\">\r\n   <span class=\"Liste1Nr\" id=\"id39b235a4-b985-4139-a1e3-b648fb54d390\">2)</span> i strid med § 1, stk. 2, undlader at sikre, at fejl i installationerne eller det tilhørende elmateriel rettes, eller</p>\r\n<p class=\"Liste1\">\r\n   <span class=\"Liste1Nr\" id=\"idc1bc71ad-937a-4013-9544-0ef36aeabe93\">3)</span> i strid med § 2, stk. 2, undlader at opsætte attest.</p>\r\n<p class=\"Stk2\">\r\n   <span class=\"StkNr\" id=\"id8dfa9b32-53be-486c-8701-9fe69daed91f\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id45017d40-be31-42f2-8483-805c336fc9da\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Bekendtgørelsen træder i kraft den 1. januar 2020.</p>\r\n<p class=\"Stk2\">\r\n   <span class=\"StkNr\" id=\"idecbd4433-0463-46a0-a3cf-aec51cd4abb6\">Stk. 2.</span> Bekendtgørelse nr. 1054 af 8. december 2003 om kontrol af elektriske installationer i forsamlingslokaler ophæves.</p><div class=\"Givet\" id=\"Givet\"><p class=\"Givet\" align=\"center\">Sikkerhedsstyrelsen, den 13. november 2019</p><p class=\"Sign1\" align=\"center\">Lone Saaby</p><p class=\"Sign2\" align=\"right\">/ Jan Møller Mikkelsen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/11/2019"
        },
        {
            "displayName": "Accession",
            "displayValue": "B20190111905"
        },
        {
            "displayName": "Entydig dokumentidentifikation",
            "displayValue": "CQ001050"
        },
        {
            "displayName": "Dato for førstegangsindlæggelse",
            "displayValue": "14/11/2019"
        },
        {
            "displayName": "Dato for indlæggelse",
            "displayValue": "14/11/2019"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1119"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "13/11/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Sikkerhedsstyrelsen"
        },
        {
            "displayName": "Ressortministeriets journalnummer",
            "displayValue": "Erhversmin.,<br />Sikkerhedsstyrelsen, j. nr. 115-01-00010"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}