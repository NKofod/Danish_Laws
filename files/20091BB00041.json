{
    "id": 128097,
    "title": "Forslag til folketingsbeslutning om et dansk landmilitært bidrag til den internationale FN-styrke i Libanon (UNIFIL)",
    "documentTypeId": "480",
    "isSagsforlobPeriodValid": true,
    "shortName": "2009/1 BSF 41",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 5. november 2009 af udenrigsministeren (Per Stig Møller)</p>\r\n      <p class=\"TitelPrefiks1\">Forslag</p>\r\n      <p class=\"TitelPrefiks2\">til</p>\r\n      <p class=\"Titel2\">folketingsbeslutning om et dansk landmilitært bidrag til den internationale FN-styrke i Libanon (UNIFIL)</p>\r\n      <p class=\"TekstV\">Folketinget meddeler sit samtykke til, at et dansk landmilitært bidrag stilles til rådighed for den internationale FN-styrke i Libanon (UNIFIL).</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til beslutningsforslaget</p>\r\n      <p class=\"Tekst9\">I. Danmark har modtaget en anmodning fra FN om et styrkebidrag på ca. 140 personer til en logistikenhed ved FN’s styrke i Libanon (UNIFIL).</p>\r\n      <p class=\"Tekst9\">II. FN’s styrke i Libanon (UNIFIL) blev oprettet ved FN’s sikkerhedsrådsresolution 425 og 426 af 19. marts 1978 med henblik på at overvåge våbenhvilen på grænsen mellem Libanon og Israel. Som følge af konflikten mellem Israel og Hizbollah i 2006 vedtog FN med sikkerhedsrådsresolution 1701 af 11. august 2006 et nyt og stærkere mandat for UNIFIL. Det overordnede formål er at assistere den libanesiske regering med at udstrække sin myndighedsudøvelse til hele landet med henblik på at forhindre fornyede kamphandlinger og derigennem skabe de rette betingelser for en varig fredsløsning. Med sikkerhedsrådsresolution 1701 blev de samlede opgaver for UNIFIL-styrken udvidet til at omfatte:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Overvåge våbenhvilen;</p>\r\n        <p class=\"Liste1\"><span class=\"Liste1Nr\" id=\"\">–</span> Medvirke til og støtte de libanesiske styrkers deployering i det sydlige Libanon og koordinere disse aktiviteter med den libanesiske og isra­elske regering;</p>\r\n        <p class=\"Liste1\"><span class=\"Liste1Nr\" id=\"\">–</span> Medvirke til at humanitær hjælp når frem til civilbefolkningen, samt at fordrevne frivilligt og sikkert kan vende tilbage;</p>\r\n        <p class=\"Liste1\"><span class=\"Liste1Nr\" id=\"\">–</span> Støtte det libanesiske forsvars bestræbelser på at skabe et område mellem den såkaldte Blå Linje og Litani-floden, som er frit for bevæbnede personer og militært materiel, der ikke tilhører enten den libanesiske regering eller UNIFIL;</p>\r\n        <p class=\"Liste1\"><span class=\"Liste1Nr\" id=\"\">–</span> På anmodning fra den libanesiske regering støtte grænsekontrol, bl.a. for at forhindre tilførsel af våben og relateret materiel.</p>\r\n      </p>\r\n      <p class=\"Tekst9\">UNIFIL’s operationsområde dækker den østlige del af Middelhavet og det sydlige Libanon, herunder hele grænsen til Israel og dele af grænsen til Syrien. Styrken er aktuelt under italiensk ledelse, og missionens hovedbidrag udgøres af Italien, Frankrig, Indonesien, Spanien og Indien. I alt består missionen af ca. 12.400 personer fra 30 lande.</p>\r\n      <p class=\"Tekst9\">UNIFIL spiller fortsat en vigtig rolle for at sikre fred og stabilitet i Sydlibanon samt i arbejdet med at sikre respekt for den Blå Linje, som udgør den internationalt anerkendte grænse mellem Israel og Libanon. UNIFIL bidrager dermed til de samlede internationale bestræbelser på at etablere en varig fred i Mellemøsten og øget stabilitet i regionen.</p>\r\n      <p class=\"Tekst9\">III. Regeringen finder på den baggrund, at Danmark skal stille et landmilitært bidrag til rådighed for UNIFIL med henblik på, at Danmark yder et bidrag til, at resolution 1701 efterleves fuldt ud af alle konfliktens parter. Dette vil være et vigtigt supplement til Danmarks øvrige arbejde med at sikre efterlevelsen af resolution 1701 og stabilitet i området generelt.</p>\r\n      <p class=\"Tekst9\">IV. Det danske logistikkompagni udgøres af ca. 140 personer. Dertil kommer et dansk støtteelement, der alle tillige indgår i UNIFIL’s hovedkvarter. Styrkebidraget vil være bredt sammensat af relevante kapaciteter fra forsvaret og vil samlet ikke overstige ca. 150 personer. Det er forsvarets plan, at flyvevåbnet opstiller og udsender styrkebidraget i de første ni måneder, hvorefter hæren overtager opgaven.</p>\r\n      <p class=\"Tekst9\">Logistikenhedens rolle vil være at støtte øvrige landes kontingenter i UNIFIL, således at de opretholder evnen til at håndhæve FN’s mandat i operationsområdet. Logistikenhedens opgaver vil primært omfatte transportstøtte i hele UNIFIL’s landbaserede operationsområde i forbindelse med udskiftning af personel. Herudover vil enheden være ansvarlig for brandberedskabet i UNIFIL’s hovedkvarter, vedligeholdelse og reparation af køretøjer og våben samt bjærgning af hjulkøretøjer. FN stiller materiel, køretøjer mv. til rådighed for logistikenhedens opgaveløsning. Det danske styrkebidrag vil være placeret ved UNIFIL’s hovedkvarter i Naqoura i det sydvestlige Libanon, men vil løse opgaver i hele UNIFIL’s landbaserede operationsområde.</p>\r\n      <p class=\"Tekst9\">Bidraget vil blive stillet til rådighed for UNIFIL i foreløbigt 12 måneder med mulighed for forlængelse, forventeligt fra primo december 2009, hvor det polske kontingent, der aktuelt varetager opgaven, forventes trukket ud.</p>\r\n      <p class=\"Tekst9\">V. FN’s tilstedeværelse i Libanon finder sted med den libanesiske regerings indforståelse og på grundlag af FN’s sikkerhedsrådsresolutioner 425, 426 og 1701, samt senest resolution 1884 af 27. august 2009, som efter anmodning fra Libanons premierminister forlænger mandatet til 31. august 2010.</p>\r\n      <p class=\"Tekst9\">Det danske styrkebidrag vil udover at kunne anvende magt i selvforsvar også have mulighed for at anvende magt til at gennemføre de opgaver, der er pålagt UNIFIL. Bidraget vil som alle øvrige styrker være undergivet folkeretten, herunder den humanitære folkeret. UNIFIL’s regler for magtanvendelse giver det danske styrkebidrag mulighed for at kunne tilbageholde personer. Da der er tale om en logistikenhed, hvis kerneopgave er at yde transportstøtte, vurderes sandsynligheden for, at en sådan situation skulle opstå, for minimal. Skulle der imidlertid opstå en situation, hvor danske soldater tilbageholder personer, vil en løsning i relation til overdragelse til et andet lands myndigheder blive søgt i samarbejde med UNIFIL/FN og under fuld iagttagelse af Danmarks internationale forpligtelser.</p>\r\n      <p class=\"Tekst9\">Forsvarets personel vil under udsendelsen være omfattet af forsvarets særlige erstatnings- og godtgørelsesordning.</p>\r\n      <p class=\"Tekst9\">VI. Forsvarets Efterretningstjeneste har afgivet følgende trusselsvurdering: ”Forsvarets Efterretningstjeneste har ikke oplysninger om konkret planlægning af angreb mod danskere i Libanon. Det generelle terrortrusselsniveau i Libanon er høj. Forsvarets Efterretningstjeneste har ikke oplysninger om konkret planlægning af angreb mod danskere i Syrien. Det generelle terrortrusselsniveau i Syrien er middel. Det militære trusselsniveau for UNIFIL er lav. Truslen fra ueksploderet ammunition og miner i Libanon er generelt lav. I nærheden af tidligere eller nuværende stillingsanlæg samt i nærheden af bombekratere kan truslen være høj. Truslen fra civile uroligheder mod FN i Libanon er middel, idet den dog er høj i og omkring de palæstinensiske flygtningelejre. Trusselsniveauet for kriminalitet, sabotage og subversion er lav, medens trusselsniveauet for spionage er middel.”</p>\r\n      <p class=\"Tekst9\">VII. Det danske styrkebidrag vil indgå i en indsats, hvor der kan blive tale om anvendelse af magt af en karakter, der falder inden for Grundlovens § 19, stk. 2. Folketinget anmodes derfor om at meddele sit samtykke til, at et dansk landmilitært bidrag stilles til rådighed for FN’s styrke i Libanon (UNIFIL).</p>\r\n      <p class=\"Tekst9\">Regeringen vil løbende vurdere det danske bidrags sammensætning med henblik på at sikre en effektiv opgaveløsning. Såfremt det skulle vise sig hensigtsmæssigt at forlænge bidragets udsendelse, eller såfremt der skulle ske en væsentlig ændring i opgavernes karakter eller operationsområdet, vil regeringen rådføre sig med Det Udenrigspolitiske Nævn herom eller om nødvendigt på ny forelægge sagen for Folketinget.</p>\r\n      <p class=\"Tekst9\">VIII. Forsvaret oplyser, at udsendelse af en dansk logistikenhed på ca. 140 personer med tilhørende støtteelement til UNIFIL andrager ca. 70 mio. kr. årligt i nettomerudgifter. I finansåret 2009 forventes udsendelsen at indebære merudgifter på ca. 7 mio. kr. Merudgifterne er fraregnet refusioner fra FN.</p>\r\n      <p class=\"Tekst9\">For så vidt angår finansåret 2009 afholdes merudgifterne inden for den udmøntede ramme på 1.004,9 mio. kr., der er afsat på finanslov for finansåret 2009 til forsvarets internationale operationer. Udsendelse af bidraget, sammen med en videreførelse af den øvrige igangværende danske internationale militære indsats, forventes samlet set at indebære et merforbrug på forventeligt ca. 322 mio. kr., inkl. NRF-reserven på 26 mio. kr. i 2009, i forhold til den udmøntede økonomiske ramme. I det omfang forsvarets merudgifter til internationale operationer i 2009 ikke kan finansieres af den udmøntede reserve på 1.004,9 mio. kr., finansieres merudgifterne over § 12.21.01. Forsvarskommandoen.</p>\r\n      <p class=\"Tekst9\">For så vidt angår finansåret 2010 og frem, afholdes de samlede merudgifter inden for bevillingen på § 12.21.01. Forsvarskommandoen (driftbevilling).</p>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2009/1 BF 41",
            "stateLabel": "Vedtaget",
            "references": [
                {
                    "shortName": "2009/1 SF.B B 41",
                    "title": "Skriftlig fremsættelse (5. november 2009) - B 41",
                    "presentationName": "Skriftlig fremsættelse af besl. forslag",
                    "documentTypeId": 390,
                    "documentId": 128132,
                    "eliUri": "/eli/ft/20091XX00123",
                    "externalLink": ""
                },
                {
                    "shortName": "2009/1 BSF 41",
                    "title": "Forslag til folketingsbeslutning om et dansk landmilitært bidrag til den internationale FN-styrke i Libanon (UNIFIL)",
                    "presentationName": "Beslutningsforslag som fremsat",
                    "documentTypeId": 480,
                    "documentId": 128097,
                    "eliUri": "/eli/ft/20091BB00041",
                    "externalLink": ""
                },
                {
                    "shortName": "2009/1 BTB 41",
                    "title": "Betænkning over Forslag til folketingsbeslutning om et dansk landmilitært bidrag til den internationale FN-styrke i Libanon (UNIFIL)",
                    "presentationName": "Betænkning over beslutningsforslag",
                    "documentTypeId": 500,
                    "documentId": 128518,
                    "eliUri": "/eli/ft/20091DB00193",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/beslutningsforslag/b41/index.htm"
                },
                {
                    "shortName": "2009/1 BSV 41",
                    "title": "Folketingsbeslutning om et dansk landmilitært bidrag til den internationale FN-styrke i Libanon (UNIFIL)",
                    "presentationName": "Beslutningsforslag som vedtaget",
                    "documentTypeId": 490,
                    "documentId": 128545,
                    "eliUri": "/eli/ft/20091CB00041",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "06/11/2009"
        },
        {
            "displayName": "Accession",
            "displayValue": "20091BB00041"
        },
        {
            "displayName": "Entydig dokumentidentifikation",
            "displayValue": "AS001111"
        },
        {
            "displayName": "Dato for førstegangsindlæggelse",
            "displayValue": "06/11/2009"
        },
        {
            "displayName": "Dato for indlæggelse",
            "displayValue": "06/11/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "41"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}