{
    "id": 133823,
    "title": "Hjemvisning af påbud om håndtering af hjul og brug af autoriseret arbejdsmiljørådgiver",
    "documentTypeId": "240",
    "isSagsforlobPeriodValid": true,
    "shortName": "KEN nr 9600 af 02/09/2010",
    "documentHtml": "<div class=\"bjelke\">Den fulde tekst</div><p class=\"Titel2\">Hjemvisning af påbud om håndtering af hjul og brug af autoriseret arbejdsmiljørådgiver</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Arbejdsmiljøklagenævnet hjemviste påbud om håndtering af hjul og annullerede påbud om brug af autoriseret arbejdsmiljørådgiver, da det ikke var oplyst om en hjulløfter blev brugt i overensstemmelse med brugervejledningen, og i hvilket omfang hjulene blev løftet.</p>\r\n   <p class=\"TekstGenerel\">En virksomhed havde ikke elektriske/tryklufthjælpemidler til rådighed til løft af hjul ved hjulskift, men havde efter at Arbejdstilsynet havde været på screeningsbesøg, herudover anskaffet en manuel hjulløfter. Hjulene kunne veje fra 16-20 kg, og der var 700 hjul på hjullageret.</p>\r\n   <p class=\"TekstGenerel\">Arbejdstilsynet havde først lagt vægt på, at hjulene skulle løftes 30 cm op på hjulløfteren, og at dette ikke var sikkerheds- og sundhedsmæssigt fuldt forsvarligt.</p>\r\n   <p class=\"TekstGenerel\">Klager anførte under sagen, at løftet alene var 5 cm, hvilket Arbejdstilsynet imidlertid ikke fandt havde betydning for påbuddet. Af brugervejledningen til hjulløfteren fremgik, at det ikke skulle være nødvendigt at løfte hjulet op på hjulløfteren.</p>\r\n   <p class=\"TekstGenerel\">Arbejdsmiljøklagenævnet hjemviste sagen, idet det ikke var tilstrækkeligt oplyst, om hjulløfteren blev brugt i overensstemmelse med brugervejledningen, og i hvilket omfang hjulene skal løftes.</p>\r\n   <p class=\"TekstGenerel\">Påbuddet om brug af autoriseret arbejdsmiljørådgiverblev derfor ophævet.</p>\r\n</div>\r\n<p class=\"TekstV\">Arbejdsmiljøklagenævnet har på møde den 31. august 2010 behandlet [navn udeladt] klage på vegne af [virksomhedens navn udeladt] over Arbejdstilsynets afgørelse af 22. oktober 2009. [Navn udeladt] klager over, at [virksomhedens navn udeladt] skal</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> undgå ergonomiske belastninger ved løft og håndtering af tunge hjul</p>\r\n   <p class=\"Liste1\">\r\n      <span class=\"Liste1Nr\">2)</span> bruge en autoriseret arbejdsmiljørådgiver til at efterkomme påbuddet.</p>\r\n</p>\r\n<p class=\"TekstV\">Nævnet traf følgende</p>\r\n<p class=\"TekstV\" style=\"text-align: Center;\">\r\n   <span class=\"Bold\">A F G Ø R E L S E</span>\r\n</p>\r\n<p class=\"TekstV\">Sagen er ikke tilstrækkeligt oplyst til, at der kan træffes afgørelse om, at [virksomhedens navn udeladt] skal undgå ergonomiske belastninger ved løft og håndtering af tunge hjul.</p>\r\n<p class=\"TekstV\">Det betyder, at Arbejdsmiljøklagenævnet hjemviser den del af Arbejdstilsynets afgørelse af 22. oktober 2009.</p>\r\n<p class=\"TekstV\">I kraft af hjemvisningen er der ikke grundlag for påbuddet om, at virksomheden skal bruge en autoriseret arbejdsmiljørådgiver.</p>\r\n<p class=\"TekstV\">Det betyder, at Arbejdsmiljøklagenævnet ophæver den del af Arbejdstilsynets afgørelse af 22. oktober 2009.</p>\r\n<p class=\"TekstV\" style=\"text-align: Center;\">\r\n   <span class=\"Italic\">B E G R U N D E L S E</span>\r\n</p>\r\n<p class=\"TekstV\">\r\n   <span class=\"Bold\">Manuel håndtering</span>\r\n</p>\r\n<p class=\"TekstV\">Arbejdstilsynet beskriver, at ansatte i virksomheden [virksomhedens navn udeladt] løfter hjul, der vejer 16-20 kg, og at dette foregår i foroverbøjet stilling i ¾ arms afstand.</p>\r\n<p class=\"TekstV\">Virksomheden havde den 6. oktober 2009 anskaffet en manuel hjulløfter, som var til rådighed for virksomhedens ansatte, da Arbejdstilsynet var på tilsynsbesøg den 21. oktober 2009.</p>\r\n<p class=\"TekstV\">Der foreligger forskellige oplysninger om, hvor højt hjulet skal løftes for at komme op på den hjulløfter, som virksomheden anskaffede den 6. oktober 2009. Arbejdstilsynet oplyser, at det drejer sig om 30 cm. Virksomheden har tidligere oplyst, at det drejede sig om 5 cm, og dette er siden ændret til 12 cm.</p>\r\n<p class=\"TekstV\">I forbindelse med sagens behandling i Arbejdsmiljøklagenævnet er der indhentet oplysninger om den hjulløfter, som virksomheden anskaffede den 6. oktober 2009. Det fremgår af brugervejledningen til hjulløfteren (WheelFloat), at man uden at løfte et hjul manuelt kan tage et hjul af en bil og flytte hjulet. Arbejdsmiljøklagenævnet finder, at der mangler oplysninger om, hvorvidt hjulløfteren anvendes i overensstemmelse med brugervejledningen.</p>\r\n<p class=\"TekstV\">Da påbud om ergonomiske belastninger ved tunge løft forudsætter, at Arbejdstilsynet har foretaget en helhedsvurdering af de konkrete forhold, er det også nødvendigt at få beskrevet, hvordan hjulene håndteres fra/til lageret.</p>\r\n<p class=\"TekstV\">Det er oplyst, at virksomheden den 6. november 2009 har anskaffet en ny type hjulløfter.</p>\r\n<p class=\"TekstV\">\r\n   <span class=\"Bold\">Autoriseret arbejdsmiljørådgiver</span>\r\n</p>\r\n<p class=\"TekstV\">Det er en forudsætning for at kunne give et påbud om brug af autoriseret arbejdsmiljørådgiver, at der er konstateret en overtrædelse af arbejdsmiljølovgivningen.</p>\r\n<p class=\"TekstV\">Når spørgsmålet om ergonomiske belastninger ved løft og håndtering af tunge hjul er hjemvist til Arbejdstilsynet, er der ikke konstateret en overtrædelse. Der er derfor ikke grundlag for påbuddet om brug af autoriseret arbejdsmiljørådgiver.</p>\r\n<p class=\"TekstV\" style=\"text-align: Center;\">R E G L E R</p>\r\n<p class=\"TekstV\">Arbejdsmiljøklagenævnet har ved afgørelsen benyttet følgende regler:</p>\r\n<p class=\"TekstV\">Om manuel håndtering:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 38, stk. 1, og § 39, stk. 1, nr. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008</p>\r\n   <p class=\"Liste1\">\r\n      <span class=\"Liste1Nr\">–</span> § 3, stk. 1 og 2, samt § 6, i Arbejdstilsynets bekendtgørelse nr. 1164 af 16. december 1992 om manuel håndtering.</p>\r\n</p>\r\n<p class=\"TekstV\">Om Arbejdstilsynets ret til at give påbud:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008.</p>\r\n</p>\r\n<p class=\"TekstV\">Om autoriseret arbejdsmiljørådgiver:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77 a, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008</p>\r\n   <p class=\"Liste1\">\r\n      <span class=\"Liste1Nr\">–</span> § 6, i Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\r\n</p>\r\n<p class=\"TekstV\">Reglerne kan læses på de følgende sider.</p>\r\n<p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n<p class=\"TekstV\">Sagen er afgjort på grundlag af de dokumenter, som klagenævnet har modtaget fra Arbejdstilsynet og</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> brev af 18. marts 2010 fra [navn udeladt]</p>\r\n   <p class=\"Liste1\">\r\n      <span class=\"Liste1Nr\">–</span> Arbejdstilsynets udtalelse af 29. april 2010</p>\r\n   <p class=\"Liste1\">\r\n      <span class=\"Liste1Nr\">–</span> brev af 19. maj 2010 fra [navn udeladt]</p>\r\n   <p class=\"Liste1\">\r\n      <span class=\"Liste1Nr\">–</span> Arbejdstilsynets udtalelse af 21. juni 2010</p>\r\n   <p class=\"Liste1\">\r\n      <span class=\"Liste1Nr\">–</span> Faktura og brugervejledning for hjulløfteren indkøbt den 6. oktober 2009.</p>\r\n</p>\r\n<p class=\"TekstV\" style=\"text-align: Center;\">På klagenævnets vegne</p>\r\n<p class=\"TekstV\" style=\"text-align: Center;\">[navn udeladt]</p>\r\n<p class=\"TekstV\">Kopi til</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Arbejdstilsynet,</p>\r\n   <p class=\"Liste1\">\r\n      <span class=\"Liste1Nr\">–</span> [Adressat udeladt]</p>\r\n   <p class=\"Liste1\">\r\n      <span class=\"Liste1Nr\">–</span> [Adressat udeladt]</p>\r\n</p>\r\n<p class=\"TekstV\">\r\n   <span class=\"Bold\">Regler</span>\r\n</p>\r\n<p class=\"TekstV\">\r\n   <span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008</span>\r\n</p>\r\n<p class=\"TekstV\">…</p>\r\n<p class=\"TekstV\" style=\"text-align: Center;\">Kapitel 5</p>\r\n<p class=\"TekstV\" style=\"text-align: Center;\">\r\n   <span class=\"Italic\">Arbejdets udførelse</span>\r\n</p>\r\n<p class=\"TekstV\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"TekstV\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"TekstV\">\r\n   <span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n   <p class=\"Liste1\">\r\n      <span class=\"Liste1Nr\">2)</span> forbud mod særligt farlige arbejder, arbejdsprocesser og -metoder,</p>\r\n   <p class=\"Liste1\">\r\n      <span class=\"Liste1Nr\">3)</span> opslag eller egnet markering.</p>\r\n</p>\r\n<p class=\"TekstV\">\r\n   <span class=\"Italic\">Stk. 2.</span> Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.</p>\r\n<p class=\"TekstV\">…</p>\r\n<p class=\"TekstV\" style=\"text-align: Center;\">Kapitel 13</p>\r\n<p class=\"TekstV\" style=\"text-align: Center;\">\r\n   <span class=\"Italic\">Arbejdstilsynet</span>\r\n</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"TekstV\">\r\n   <span class=\"Italic\">Stk. 2.</span> …</p>\r\n<p class=\"TekstV\">\r\n   <span class=\"Bold\">§ 77 a.</span> Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n<p class=\"TekstV\">\r\n   <span class=\"Italic\">Stk. 2.</span> Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">Arbejdstilsynets bekendtgørelse nr. 1164 af 16. december 1992 om manuel håndtering</span>\r\n</p>\r\n<p class=\"TekstV\">…</p>\r\n<p class=\"TekstV\" style=\"text-align: Center;\">Kapitel 2</p>\r\n<p class=\"TekstV\" style=\"text-align: Center;\">\r\n   <span class=\"Italic\">Arbejdets udførelse</span>\r\n</p>\r\n<p class=\"TekstV\">\r\n   <span class=\"Bold\">§ 3.</span> Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"TekstV\">\r\n   <span class=\"Italic\">Stk. 2.</span> Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.</p>\r\n<p class=\"TekstV\">\r\n   <span class=\"Italic\">Stk. 3.</span> Hvis dette ikke er muligt, skal der træffes effektive foranstaltninger til imødegåelse af risikoen.</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 6.</span> Egnede tekniske hjælpemidler skal bruges, når det er muligt og hensigtsmæssigt, og altid når den manuelle transport indebærer fare for sikkerhed eller sundhed.</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere</span>\r\n</p>\r\n<p class=\"TekstV\">…</p>\r\n<p class=\"TekstV\" style=\"text-align: Center;\">Kapitel 2</p>\r\n<p class=\"TekstV\" style=\"text-align: Center;\">\r\n   <span class=\"Italic\">Påbud om brug af autoriserede arbejdsmiljørådgivere</span>\r\n</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 6.</span> Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\r\n   <p class=\"Liste1\">\r\n      <span class=\"Liste1Nr\">2)</span> konstateret ved tilsyn med arbejde tilknyttet én produktionsenhed.</p>\r\n</p>\r\n<p class=\"TekstV\">\r\n   <span class=\"Italic\">Stk. 2.</span> Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n<p class=\"TekstV\">…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/11/2010"
        },
        {
            "displayName": "Accession",
            "displayValue": "W20100960025"
        },
        {
            "displayName": "Entydig dokumentidentifikation",
            "displayValue": "BE004343"
        },
        {
            "displayName": "Dato for indlæggelse",
            "displayValue": "04/11/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9600"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "02/09/2010"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 590076-10 og 5900078-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}