{
    "id": 203282,
    "title": "Forslag til folketingsbeslutning om at afskaffe uddannelsesloftet",
    "documentTypeId": "480",
    "isSagsforlobPeriodValid": true,
    "shortName": "2018/1 BSF 3",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 3. oktober 2018 af Jacob Mark (SF), Serdal Benli (SF) og Pia Olsen Dyhr (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at afskaffe uddannelsesloftet</p>\r\n<p class=\"Tekst1Sp\">Folketinget pålægger regeringen hurtigst muligt og senest inden udgangen af november 2018 at indkalde Folketingets partier til forhandlinger med henblik på at afskaffe bestemmelserne om begrænsning af dobbeltuddannelse (uddannelsesloftet).</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">I december 2016 indførte regeringen med støtte fra Dansk Folkeparti og Socialdemokratiet begrænsning af dobbeltuddannelse (uddannelsesloftet), jf. lov nr. 1742 af 27. december 2016, lov om ændring af lov om adgangsregulering ved videregående uddannelser (Begrænsning af dobbeltuddannelse). Der henvises til Folketingets behandling af lovforslag nr. L 69, folketingsåret 2016-17.</p>\r\n<p class=\"NormalInd\">Loven har til formål at begrænse dobbeltuddannelse og indebærer, at personer, der allerede har gennemført en eller flere videregående uddannelser, som udgangspunkt kun kan optages på en ny fuldt statsfinansieret videregående uddannelse, hvis uddannelsen er på et højere niveau end den eller de allerede gennemførte uddannelser. I januar 2017 blev der indgået en ny politisk aftale, der gjorde det muligt at påbegynde en ny uddannelse på et tilsvarende eller lavere niveau end den, man allerede havde gennemført, minimum 6 år efter endt uddannelse, »Ny aftale om dobbeltuddannelse giver flere muligheder for sporskifte«, ufm.dk, den 31. januar 2017.</p>\r\n<p class=\"NormalInd\">Folketinget behandlede i foråret 2018 et beslutningsforslag om at afskaffe uddannelsesloftet på baggrund af et borgerforslag, som havde opnået 50.000 underskrifter, jf. Forslag til folketingsbeslutning om at afskaffe uddannelsesloftet (borgerforslag) (B 82, folketingsåret 2017-18). Borgerforslaget var det første i Danmark.</p>\r\n<p class=\"NormalInd\">B 82 blev forkastet af Folketinget ved andenbehandlingen. Siden har både Socialdemokratiet og Liberal Alliance meddelt, at de ønsker at afskaffe uddannelsesloftet. Dermed er der ikke længere et flertal bag uddannelsesloftet.</p>\r\n<p class=\"NormalInd\">Med dette beslutningsforslag ønsker Socialistisk Folkeparti (SF), at uddannelses- og forskningsministeren senest inden udgangen af november 2018 indkalder Folketingets partier til forhandlinger om at afskaffe uddannelsesloftet så hurtigt som muligt.</p>\r\n<p class=\"NormalInd\">SF mener, at uddannelsesloftet bryder med væsentlige idealer i vores samfund, hvor alle har fri og lige adgang til at uddanne sig. I et samfund, der ændrer sig i hastigt tempo, og hvor teknologien indhenter os hurtigere, end vi kan følge med, har det afgørende betydning, at alle har mulighed for at skifte uddannelsesspor eller kombinere forskellige fagligheder på samme niveau. For SF er muligheden for to uddannelser på samme niveau en måde at investere i mennesker på og en måde at tilbyde dem en mulighed for at blive klogere på.</p>\r\n<p class=\"NormalInd\">SF ønsker at fjerne uddannelsesloftet, så alle igen har mulighed for at tage den uddannelse, de ønsker skal præge deres kommende arbejdsliv. For at skabe et frit og lige samfund skal der være plads til at fortryde et uddannelsesvalg og blive klogere på, hvem man er, og hvad man gerne vil. Der skal være plads til, at man kan udvikle sig over tid og tilpasse sig de kompetencer, samfundet og arbejdsmarkedet kræver.</p>\r\n<p class=\"NormalInd\">Samtidig står det klart, at uddannelsesloftet er et af de vilkår, der i dag er med til at skabe et alt for stort pres på de studerende, som oplever, at der ikke er plads til at vælge forkert. Uddannelsesloftet bidrager til at skabe nogle rammer, hvor alt for mange unge ender med at bukke under for presset, og forskellige undersøgelser viser en generel stigende mistrivsel og stress blandt de studerende (se f.eks. »De stressede studerende«, Dansk Magisterforening, august 2018).</p>\r\n<p class=\"NormalInd\">SF er af den overbevisning, at et fleksibelt uddannelsessystem skaber bedre vilkår for de studerende, og der er brug for at skrue på alle knapper for at sikre en bedre trivsel blandt de studerede. Det er afgørende, at vi investerer i ungdommen, fordi de er en nødvendig del af vores fælles fremtid. Samfundet skal leve af de unge og de kompetencer, de bidrager med. Derfor er den frie og lige adgang til uddannelse helt afgørende. SF er vel vidende om, at der vil være merudgifter forbundet med at afskaffe uddannelsesloftet, og derfor foreslås det at indkalde til forhandlinger om at afskaffe uddannelsesloftet. Dermed stiller SF sig til rådighed for at finde finansiering af forslaget.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Jacob Mark </span>(SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at afskaffe uddannelsesloftet.</p>\r\n<p class=\"ForslagsNummer\">(Beslutningsforslag nr. B 3)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2018/1 BF 3",
            "stateLabel": "Forkastet",
            "references": [
                {
                    "shortName": "2018/1 BSF 3",
                    "title": "Forslag til folketingsbeslutning om at afskaffe uddannelsesloftet",
                    "presentationName": "Beslutningsforslag som fremsat",
                    "documentTypeId": 480,
                    "documentId": 203282,
                    "eliUri": "/eli/ft/20181BB00003",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/beslutningsforslag/b3/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/10/2018"
        },
        {
            "displayName": "Accession",
            "displayValue": "20181BB00003"
        },
        {
            "displayName": "Entydig dokumentidentifikation",
            "displayValue": "AX021855"
        },
        {
            "displayName": "Dato for førstegangsindlæggelse",
            "displayValue": "04/10/2018"
        },
        {
            "displayName": "Dato for indlæggelse",
            "displayValue": "04/10/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "3"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}