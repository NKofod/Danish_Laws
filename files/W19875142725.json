{
    "id": 35946,
    "title": "Lov om offentlige myndigheders registres område, inddragelse, manuelle registre ",
    "documentTypeId": "240",
    "isSagsforlobPeriodValid": false,
    "shortName": "KEN nr 51427 af 17/09/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I forbindelse med afgivelse af udtalelse vedrørende et fremsendt  \r\n\r\n udkast til edb-register over enkelttilskudsansøgninger til medicin udtalte  \r\n\r\n Registertilsynet, at man på baggrund af et tilhørende manuelt registers  \r\n\r\n opbygning og dets indhold fandt, at det ud fra integritetshensyn vil være  \r\n\r\n rigtigst, at det pågældende register blev undergivet de samme regler som  \r\n\r\n edb-registeret. Henstillet, at såvel de indberetningsbilag, der hørte til det  \r\n\r\n hidtidige manuelle system, som indberetningsbilagene til det nye system, blev  \r\n\r\n inddraget under lov om offentlige myndigheders registre i medfør af § 3, stk.  \r\n\r\n 1, således, at der skulle fastsættes forskrifter herfor, herunder  \r\n\r\n sletningsregler. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om offentlige myndigheders registres område,  \r\n\r\n inddragelse, manuelle registre </H1>  \r\n\r\n<P></P>  \r\n\r\n<BR>  \r\n\r\n<P>Registertilsynet har behandlet en sag, hvor Indenrigsministeriet har  \r\n\r\n anmodet om en udtalelse vedrørende et fremsendt udkast til forskrifter  \r\n\r\n for Sundhedsstyrelsens edb-register over enkelttilskudsansøgninger til  \r\n\r\n medicin. </P>  \r\n\r\n<P>Formålet med registeret var at registrere ansøgninger om individuelt  \r\n\r\n tilskud til lægemidler ydet til patienter, der ikke er generelt  \r\n\r\n tilskudsberettigede, og afgørelser herom. Formålet hermed var dels at  \r\n\r\n kontrollere og styre ekspeditionen af ansøgninger og afgørelser, dels at  \r\n\r\n sikre en let og hurtig adgang til viden om tidligere afgørelser vedrørende  \r\n\r\n specifikke patienter. Formålet var endvidere at uddrage statistiske data i  \r\n\r\n relation til generelle spørgsmål angående tilskud til lægemidler. Registeret  \r\n\r\n skulle føres og opbevares på Sundhedsstyrelsens eget anlæg. Forskrifterne  \r\n\r\n indeholdt en bestemmelse om, at oplysninger skal slettes efter tre år.  \r\n\r\n Registertilsynet havde på baggrund heraf ikke indvendinger mod oprettelsen af  \r\n\r\n et edbregister med det angivne formål og indhold. </P>  \r\n\r\n<P>Det fremgik i øvrigt, at præparatnavnet i det hidtidige manuelle register  \r\n\r\n var den primære indgangsnøgle til personoplysninger i dette system. Denne  \r\n\r\n indgang ville herefter kunne give oplysninger om alle de enkeltpersoner, der  \r\n\r\n har ansøgt om tilskud til et enkelt præparat, herunder diagnose og  \r\n\r\n begrundelse. </P>  \r\n\r\n<P>I den anledning udtalte Registertilsynet bl.a., at man på baggrund af det  \r\n\r\n nuværende manuelle registers opbygning og dets indhold af sensitive  \r\n\r\n oplysninger fandt, at det ud fra integritetshensyn vil være rigtigst, at det  \r\n\r\n pågældende register blev undergivet de samme regler som edb-registeret. </P>  \r\n\r\n<P>Registertilsynet henstillede herefter, at såvel de indberetningsbilag, der  \r\n\r\n hørte til det hidtidige manuelle system, som  \r\n\r\n indberetningsbilagene/ansøgningsblanketterne til det nye edb-system, blev  \r\n\r\n inddraget under lov om offentlige myndigheders registre i medfør af lovens §  \r\n\r\n 3, stk. 1, således, at der skulle fastsættes forskrifter herfor, herunder  \r\n\r\n sletningsregler. </P>  \r\n\r\n<P>Registertilsynet bemærkede endvidere, at det efter tilsynets opfattelse  \r\n\r\n ville være mest hensigtsmæssigt, at disse regler blev indarbejdet i  \r\n\r\n forskrifterne for det nye register. </P>  \r\n\r\n<P>Registertilsynets bemærkninger blev taget til efterretning, således at den  \r\n\r\n manuelle del af registeret blev inddraget i de endeligt fastsatte  \r\n\r\n forskrifter. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets årsberetning 1987 s. 47-48. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19875142725"
        },
        {
            "displayName": "Entydig dokumentidentifikation",
            "displayValue": "CA003881"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51427"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "17/09/1987"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1986-2260-47"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}