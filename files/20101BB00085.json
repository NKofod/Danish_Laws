{
    "id": 136209,
    "title": "Forslag til folketingsbeslutning om en børneombudsmand",
    "documentTypeId": "480",
    "isSagsforlobPeriodValid": true,
    "shortName": "2010/1 BSF 85",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 15. marts 2011 af Mette Frederiksen (S), Yildiz Akdogan (S), René Skau Björnsson (S), Orla Hav (S), Maja Panduro (S), Lise von Seelen (S), Julie Skovsby (S), Özlem Sara Cekic (SF), Line Barfod (EL), Lars-Emil Johansen (SIU) og Christian H. Hansen (UFG)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om en børneombudsmand</p>\r\n<p>Folketinget pålægger regeringen at fremsætte lovforslag om oprettelse af en børneombudsmand, som særlig skal varetage børns rettigheder og fungere som klageinstans for børn og unge.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>Varetagelsen af børns og unges rettigheder er en grundsten i et demokratisk velfærdssamfund. Ikke desto mindre har mange børn i Danmark vanskelige vilkår, og børns rettigheder står derfor ikke stærkt nok i dag. Problemerne er mangeartede og tæller blandt andet skilsmissekonflikter, hvor barnet ender som kastebold mellem forældrene, vold og overgreb, udsatte unge, der ikke modtager skolegang, der kan bringe dem videre i uddannelsessystemet og på arbejdsmarkedet, fattigdom blandt børn, og børn, der på anden vis er i krise og har behov for hjælp. Alle disse børn og unge har behov for en stærk stemme, der kan tale deres sag og varetage deres rettigheder.</p>\r\n<p>Selv om børn og unge formelt set har adgang til at klage, hvis deres rettigheder ikke overholdes, halter opfyldelsen af klageadgangen og dermed varetagelsen af børnenes rettigheder ofte i praksis. Klageinstanser som de sociale nævn, Ankestyrelsen og Folketingets Ombudsmand er alle klageadgange, der primært henvender sig til voksne. Eksempelvis behandlede Ombudsmanden mere end 3.000 sager i 2007, og blot fem sager var fra klagere under 18 år. FN’s børnekomité har flere gange påtalt, at danske børn mangler tilgængelige klagemuligheder, og anbefalet, at Danmark etablerer en børneombudsmand.</p>\r\n<p>Forslagsstillerne pålægger derfor regeringen at etablere en uafhængig børneombudsmandsinstitution, der er valgt af og forankret under Folketinget. Børneombudsmanden skal varetage børns og unges adgang til at klage, det skal være en instans specielt for børn, hvor børn selv kan klage, hvis de bliver dårligt behandlet. Samtidig skal børneombudsmanden vejlede og hjælpe med at klage og dermed guide børn og unge gennem det etablerede klagesystem. Børneombudsmanden skal have beføjelse til at tage enkeltsager op til undersøgelse også på eget initiativ, skal kunne vurdere myndighedsbeslutninger via aktindsigt og skal kunne fremsætte kritik, afgive henstillinger og i øvrigt fremsætte sin opfattelse af en sag. Børneombudsmanden skal desuden gennem samarbejde med kommunale og andre rådgivningstilbud til børn og unge sikre adgang til lokal rådgivning. Børneombudsmanden skal derudover have adgang til uanmeldt at besøge relevante myndigheder og institutioner.</p>\r\n<p>Børneombudsmanden skal skabe dialog og være et aktivt talerør for alle børn og unge, særlig med henblik på at sikre og udvide børns rettigheder og deres adgang til at benytte sig af dem.  Børneombudsmanden skal samtidig være en stærk stemme i det offentlige rum, hvad angår børns rettigheder og muligheder i Danmark. Det er tanken, at alle børn skal have kendskab til børneombudsmanden, der således kan fungere som adgang til hjælp, råd og vejledning i børnehøjde. Børneombudsmanden kan eksempelvis med et udvidet mandat videreføre det nuværende Børneråds aktiviteter.</p>\r\n<p class=\"TekstoverskriftVenstreBm\">Finansiering</p>\r\n<p>Det norske børneombud har ifølge Børnerådet en årlig bevilling på ca. 10,0 mio. kr.  Videreføres Børnerådets nuværende finansiering på 6,2 mio. kr., men med udvidet mandat, vil en ombudsfunktion kunne etableres ved en merbevilling på 4,0 mio. kr. årligt. Det foreslås, at børneombudsmanden etableres som et 3-årigt forsøgsprojekt i perioden 2012-2014.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Mette Frederiksen</span> (S):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om en børneombudsmand.</p>\r\n<p class=\"ForslagsNummer\">(Beslutningsforslag nr. B 85)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2010/1 BF 85",
            "stateLabel": "Bortfaldet",
            "references": [
                {
                    "shortName": "2010/1 BSF 85",
                    "title": "Forslag til folketingsbeslutning om en børneombudsmand",
                    "presentationName": "Beslutningsforslag som fremsat",
                    "documentTypeId": 480,
                    "documentId": 136209,
                    "eliUri": "/eli/ft/20101BB00085",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20101/beslutningsforslag/b85/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "16/03/2011"
        },
        {
            "displayName": "Accession",
            "displayValue": "20101BB00085"
        },
        {
            "displayName": "Entydig dokumentidentifikation",
            "displayValue": "AX013009"
        },
        {
            "displayName": "Dato for førstegangsindlæggelse",
            "displayValue": "16/03/2011"
        },
        {
            "displayName": "Dato for indlæggelse",
            "displayValue": "16/03/2011"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "85"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}