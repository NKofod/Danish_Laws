{
    "id": 105686,
    "title": "1988 BSF 40   FORSLAG TIL FOLKETINGSBESLUTNING OM SKOLEFRITIDSORDNINGER ",
    "documentTypeId": "480",
    "isSagsforlobPeriodValid": false,
    "shortName": "1988/1 BSF 40",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 40 </P>  \r\n\r\n<P></P>  \r\n\r\n<P>Forslag til folketingsbeslutning om skolefritidsordninger </P>  \r\n\r\n<P></P>  \r\n\r\n<P>Fremsat af Jytte Andersen (S) Helle Degn (S) Pernille Forchhammer (S)  \r\n\r\n Jytte Hilden (S) Qvist Jørgensen (S) </P>  \r\n\r\n<P></P>  \r\n\r\n<P>den 10. januar 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>1. Folketinget pålægger undervisnings- og forskningsministeren og </P>  \r\n\r\n<P>socialministeren at udarbejde en undersøgelse af de tilbud, der </P>  \r\n\r\n<P>gives børn i folkeskolen uden for den egentlige undervisningstid. </P>  \r\n\r\n<P>2. Undersøgelsen skal belyse, hvilken pædagogisk indsats der tilbydes,  \r\n\r\n hvilken indflydelse forældrene har på tilbudet, hvilke betalingsordninger der  \r\n\r\n findes, hvilke personaleforhold der gælder, hvilken lokal standard der  \r\n\r\n anvendes, hvilke anvisningsmetoder der findes, hvilke åbningstider/perioder  \r\n\r\n der tilbydes. </P>  \r\n\r\n<P>Ministrene skal senest den 1. september 1989 forelægge en redegørelse for  \r\n\r\n Folketinget om resultatet af undersøgelsen med henblik på, at der kan  \r\n\r\n fastlægges et regelsæt for skolefritidsordningernes pædagogiske kvalitet.  \r\n\r\n</P>  \r\n\r\n<P>Bemærkninger til forslaget </P>  \r\n\r\n<P>I de seneste år er der sket en eksplosiv udvikling i antallet af  \r\n\r\n skolefritidsordninger i landets kommuner. </P>  \r\n\r\n<P>Den seneste sociale ressourceopgørelse af 13. januar 1988 fra Danmarks  \r\n\r\n Statistik viser, at antallet af pladser i skolefritidsordningerne er steget  \r\n\r\n med 220,4 pct. inden for et år. Fra 1987 til 1988 fra 3.812 pladser til  \r\n\r\n 12.213 pladser. </P>  \r\n\r\n<P>Kvaliteten af skolefritidsordningerne er meget forskellig fra kommune til  \r\n\r\n kommune. </P>  \r\n\r\n<P>Det er forslagsstillernes opfattelse, at de mange lokale og  \r\n\r\n forskelligartede ordninger kan være en god udvikling. Men det er samtidig  \r\n\r\n forslagsstillernes opfattelse, at mange skolefritidsordninger mangler  \r\n\r\n kvalitet, pædagogik, personale og lokaler, samt at betalingsprincipperne er  \r\n\r\n uacceptable. </P>  \r\n\r\n<P>Forslagsstillerne ønsker en bred undersøgelse og beskrivelse af de mange  \r\n\r\n ordninger, som kan være inspirationskilde for en stadig udvikling af  \r\n\r\n kvaliteten i de servicetilbud, der stilles til rådighed for børn og unge.  \r\n\r\n Eksempelvis har Gladsaxe Kommune sikret ordningen med høj kvalitet. </P>  \r\n\r\n<P>Undersøgelsen skal endvidere danne baggrund for fastlæggelse af et  \r\n\r\n regelsæt med angivelse af minimumsnormer på følgende områder: </P>  \r\n\r\n<P>- forældreindflydelse </P>  \r\n\r\n<P>- forældrebetaling </P>  \r\n\r\n<P>- åbningstider </P>  \r\n\r\n<P>- lokalestørrelse og -kvalitet </P>  \r\n\r\n<P>- personalenormering og indflydelse samt ledelsesforhold </P>  \r\n\r\n<P>- pædagogisk vejledning og </P>  \r\n\r\n<P>- antallet af tilmeldte børn i den enkelte skolefritidsordning </P>  \r\n\r\n<P>Forslagsstillerne ønsker en så bredt anlagt undersøgelse som muligt.  \r\n\r\n Undersøgelsen skal afdække et bredt udsnit af landets kommuner, land- og  \r\n\r\n købstadskommuner, samt storbyerne og kommuner med forskelligt politisk styre.  \r\n\r\n</P>  \r\n\r\n<P>Rapporten fra Udvalget for Børns Dagligdag, (det såkaldte Kirsten  \r\n\r\n Lee-udvalg) pegede på behovet for en revision af folkeskolens regler om  \r\n\r\n skolefritidsordning i folketingssamlingen 1988-89. </P>  \r\n\r\n<P>Udvalgets synspunkter er optrykt som bilag til beslutningsforslaget. </P>  \r\n\r\n<P>Forslagsstillerne ønsker med nærværende forslag at fremme denne revision  \r\n\r\n med henblik på en fremsynet udvikling på børneområdet både i kommunalt og i  \r\n\r\n selvforvaltende regi. </P>  \r\n\r\n<P>Bilag </P>  \r\n\r\n<P>Uddrag af rapporten fra Udvalget om Børns Dagligdag </P>  \r\n\r\n<P>8.2. Skolefritidsordninger - fritidshjem </P>  \r\n\r\n<P>Udvalget finder det vigtigt, at der for børn i skolealderen eksisterer  \r\n\r\n dagtilbud, der er af en sådan kvalitet, at de kan imødekomme alle børns behov  \r\n\r\n for et tilbud uden for skoletid. </P>  \r\n\r\n<P>Mulighederne for etablering af dagtilbud for børn i skolealderen findes i  \r\n\r\n folkeskoleloven og bistandsloven. </P>  \r\n\r\n<P>Efter folkeskolelovens § 3, stk. 4, kan folkeskolen tilbyde børnene  \r\n\r\n mulighed for leg og beskæftigelse uden for skoletiden. </P>  \r\n\r\n<P>I henhold til bistandslovens § 69 er det i Socialministeriets cirkulære af  \r\n\r\n 22. december 1986 om institutioner under kommunerne pkt. 35 anført, at  \r\n\r\n daginstitutionerne er beregnet til længere eller kortere dagophold for børn  \r\n\r\n og unge og tjener et socialpædagogisk hovedformål ved at være supplement til  \r\n\r\n hjemmet under børnenes eller de unges opvækst og udvikling. </P>  \r\n\r\n<P>Det afgørende for udvalget er rammerne for og indholdet af dagtilbudet for  \r\n\r\n børn i skolealderen. Mindre afgørende er det forvaltningsmæssige tilhørssted.  \r\n\r\n</P>  \r\n\r\n<P>Udvalget skal derfor foreslå, at Socialministeriet og  \r\n\r\n Undervisningsministeriet i fællesskab nøje følger udviklingen og snarest  \r\n\r\n foretager en undersøgelse af skolefritidsordninger og fritidshjem, så denne  \r\n\r\n undersøgelse kan danne grundlag for en revision af folkeskolens regler om  \r\n\r\n skolefritidsordninger. Udvalget foreslår, at revisionen af folkeskolelovens  \r\n\r\n regler om skolefritidsordninger fremrykkes til folketingsåret 1988-89. </P>  \r\n\r\n<P>Udvalget finder, at der ved denne undersøgelse bl.a. bør lægges vægt på at  \r\n\r\n få belyst følgende forhold: </P>  \r\n\r\n<P>- aktivitetsmuligheder og den pædagogiske indsats i tilbuddene </P>  \r\n\r\n<P>- formen for forældreindflydelse </P>  \r\n\r\n<P>- betalingsregler, herunder mulighed for friplads og søskendemoderation  \r\n\r\n</P>  \r\n\r\n<P>- personaleforhold, herunder personalets sammensætning, antal og  \r\n\r\n uddannelse </P>  \r\n\r\n<P>- ledelses- og lokaleforhold (herunder forvaltningsmæssige tilhørsforhold)  \r\n\r\n</P>  \r\n\r\n<P>- samarbejde mellem dagtilbuddenes personale og skolens personale </P>  \r\n\r\n<P>- regler om visitation og opsigelse </P>  \r\n\r\n<P>- mulighederne for børn med særlige behov for støtte (børn med fysiske,  \r\n\r\n psykiske og sociale handicap) </P>  \r\n\r\n<P>- samspil med frivillige organisationer </P>  \r\n\r\n<P>- nedlæggelse af fritidshjem såvel selvejende som kommunale </P>  \r\n\r\n<P>Udvalget finder det samtidig væsentligt, at også udviklingen på  \r\n\r\n fritidshjemsområdet følges tæt med henblik på at opsamle erfaringerne med  \r\n\r\n samspillet mellem skolen, fritidstilbud og fritidshjem. </P>  \r\n\r\n<P>Udvalget skal herudover pege på to problemfelter med hensyn til  \r\n\r\n skolefritidsordninger i henhold til folkeskoleloven, nemlig at der ikke er  \r\n\r\n hjemmel til </P>  \r\n\r\n<P>- at etablere skolefritidsordninger i tilknytning til private skoler </P>  \r\n\r\n<P>- at skolefritidsordninger oprettes som selvejende institutioner. </P>  \r\n\r\n<P>Udvalget lægger vægt på, at der sker en fortsat udvikling i såvel  \r\n\r\n skolefritidsordninger som fritidshjem gennem forsøgs- og udviklingsarbejde.  \r\n\r\n Udvalget finder det i den forbindelse væsentligt, at der både af  \r\n\r\n 7-punktprogrammets midler og af sociale forsøgsmidler, der alle er  \r\n\r\n finansieret af staten, afsættes beløb til børn i skolealderen bl.a. også med  \r\n\r\n henblik på en fælles finansiering af visse projekter. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/05/1989"
        },
        {
            "displayName": "Accession",
            "displayValue": "19881BA00040"
        },
        {
            "displayName": "Entydig dokumentidentifikation",
            "displayValue": "CL003850"
        },
        {
            "displayName": "Dato for førstegangsindlæggelse",
            "displayValue": "18/05/1989"
        },
        {
            "displayName": "Dato for indlæggelse",
            "displayValue": "18/05/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "40"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}