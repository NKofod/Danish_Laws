{
    "id": 163477,
    "title": "Specialpædagogisk støtte – IT-rygsæk og instruktion - læse-/skrivevanskeligheder – tosproget",
    "documentTypeId": "240",
    "isSagsforlobPeriodValid": true,
    "shortName": "KEN nr 9344 af 03/03/2014",
    "documentHtml": "<div class=\"bjelke\">Den fulde tekst</div><p class=\"Titel2\">Specialpædagogisk støtte – IT-rygsæk og instruktion - læse-/skrivevanskeligheder – tosproget</p>\r\n<div class=\"Resume\">\r\n   <p class=\"TekstGenerel\">Ansøger fik afslag på tildeling af specialpædagogisk støtte i form af IT-rygsæk og instruktion, idet ansøgers læse-/skrivevanskeligheder i stedet kunne imødegås med pædagogiske initiativer. I sagen bemærkede nævnet, at det ikke er en forudsætning for at opnå SPS, at ansøger er ordblind, og at der ikke er grundlag for, at antage, at det forhold, at ansøger er tosproget kan føre til andet resultat.</p>\r\n</div>\r\n<p>\r\n   <span class=\"Bold\">Klage over afslag på specialpædagogisk støtte</span>\r\n</p>\r\n<p>Du har i brev af 28. februar 2013 klaget over Kvalitets- og Tilsynsstyrelsens afgørelse af 22. februar 2013 om afslag på tilskud til specialpædagogisk støtte i form af IT-rygsæk og instruktion.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 22. februar 2013 om, at [skolens navn] ikke har ret til tilskud til den ansøgte specialpædagogiske støtte.</p>\r\n<p>\r\n   <span class=\"Underline\">Retsgrundlag</span>\r\n</p>\r\n<p>Gymnasieskoleloven (lovbekendtgørelse nr. 880 af 8. august 2011) indeholder bl.a. følgende bestemmelse:</p>\r\n<p>\r\n   <span class=\"Bold\">§ 44.</span> Undervisningsministeren kan yde særlige tilskud til institutionernes udgifter til elever og kursister, der efter gymnasieloven, hf-loven, lov om erhvervsuddannelser og lov om uddannelserne til højere handelseksamen (hhx) og højere teknisk eksamen (htx) skal have tilbud om specialpædagogisk bistand.</p>\r\n<p>(…)</p>\r\n<p>Bekendtgørelse om særlige tilskud til specialpædagogisk bistand ved ungdomsuddannelser m.v. (bekendtgørelse nr. 873 af 1. september 2008) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 3.</span> Institutionen kan efter ansøgning få SPS til elever og kursister, der</p>\r\n<p>1) som følge af fysisk eller psykisk handicap eller tilsvarende svære vanskeligheder har behov for specialpædagogisk bistand for at gennemføre uddannelsen,</p>\r\n<p>(…)</p>\r\n<p>\r\n   <span class=\"Bold\">§ 4.</span> SPS kan ydes, hvis styrelsen vurderer, at</p>\r\n<p>1) bistanden er fagligt velbegrundet og nødvendig for at kompensere handicap eller tilsvarende svære vanskeligheder i forbindelse med at gennemføre uddannelsen,</p>\r\n<p>2) handicappet eller tilsvarende svære vanskeligheder kan kompenseres (…)</p>\r\n<p>\r\n   <span class=\"Underline\">Begrundelse</span>\r\n</p>\r\n<p>Styrelsen har i afgørelsen af 22. februar 2013 henvist til, at der ikke vurderes at være tale om en funktionsnedsættelse, der kan berettige til SPS.</p>\r\n<p>Styrelsen har i sin udtalelse af 25. april 2013 henvist til, at der ikke er fundet tegn på funktionsnedsættelser eller tilsvarende svære vanskeligheder i form af ordblindhed i sagen. Styrelsen henviser endvidere til, at dine sprogvanskeligheder som følge af, at du har dansk som andetsprog, kan imødegås med pædagogiske initiativer i form af undervisning i dansk.</p>\r\n<p>Ankenævnet bemærker, at det ikke er en forudsætning for at opnå den ansøgte støtte, at du er ordblind. Der skal således anlægges et samlet skøn over dit behov for specialpædagogisk støtte i forbindelse med gennemførelsen af uddannelsen, og ikke en vurdering af om dine vanskeligheder alene skyldes ordblindhed.</p>\r\n<p>Ankenævnet finder efter en samlet vurdering ikke grundlag for at tilsidesætte styrelsens afgørelse i den konkrete sag, da nævnet vurderer, at dine vanskeligheder ikke kan kompenseres ved den ansøgte støtte.</p>\r\n<p>Ankenævnet bemærker endvidere, der ikke er grundlag for at antage, at det forhold, at du er tosproget kan føre til andet resultat.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>Dit uddannelsessted, [skolens navn], søgte den 5. februar 2013 om tilskud til specialpædagogisk bistand til dig i form af en IT-rygsæk og instruktion. Det fremgår bl.a. af ansøgningen, at du oplever læse- og skrivevanskeligheder, og at du har dansk som andetsprog.</p>\r\n<p>Styrelsen meddelte den 22. februar 2013 afslag på tilskud til den ansøgte specialpædagogiske bistand, idet der på baggrund af skolens indstilling og den indsendte dokumentation ikke vurderedes at være tale om en funktionsnedsættelse, der kan berettige til støtte under SPS-ordningen.</p>\r\n<p>Du klagede i brev af 28. februar 2013 til Ankenævnet for Uddannelsesstøtten (nu Ankenævnet for Statens Uddannelsesstøtteordninger). Heraf fremgår det bl.a., at klager lider af andre svære vanskeligheder og har behov for specialpædagogisk støtte for at gennemfører sin uddannelse. Det fremgår desuden, at det at være dansk statsborger med anden etnisk baggrund og deraf følgende dokumenterede svære sproglige handicap må være omfattet af § 3, stk. 1 i bekendtgørelsen.</p>\r\n<p>Styrelsen videresendte i brev af 25. april 2013 sagen til ankenævnet sammen med en udtalelse. Styrelsen henviste bl.a. til, at den ansøgte støtte i form af IT-rygsæk og instruktion ikke vil give kompensation for dine vanskeligheder. Styrelsen henviste endvidere til, at styrelsen betragter i denne sammenhæng sprogvanskeligheder som følge af, at en person har et andet modersmål end dansk og har dansk som andetsprog, som vanskeligheder, der skal imødegås med pædagogiske initiativer i form af undervisning i dansk. Styrelsen henviste endvidere til, at styrelsen ikke finder tegn på funktionsnedsættelse eller tilsvarende svære vanskeligheder i form af ordblindhed i denne sag, og at eleven ikke har deltaget i ordblindeundervisning for voksne.</p>\r\n<p>Ankenævnet sendte ved brev af 21. maj 2013 samtlige sagens akter til dig og sendte ved brev af 23. september 2013 samtlige sagens akter til [skolens navn], således at I havde lejlighed til at fremkomme med jeres eventuelle bemærkninger hertil.</p>\r\n<p>Ankenævnet har modtaget bemærkninger fra [skolens navn] af 21. november 2013, hvor [skolens navn] bl.a. har anført, at den foretagne SPS Screening objektivt viser, at kursisten har en markant funktionsnedsættelse, og en funktionsnedsættelse som ikke kan skelnes fra ordblindhed. Det fremgår endvidere, at kursisten har modtaget specialundervisning i sit tidligere skoleforløb i Danmark, hvor hun har boet i 12 år. Det er vurderingen, at en IT-rygsæk vil være en afgørende betingelse for, at kursistens kan opnå sit mål.</p>\r\n<p>Styrelsen har, på ankenævnets anmodning, i mail af 24. februar 2014 fremsendt en uddybning og forklaring på testresultatet i SPS screeningen af 1. februar 2013. Af styrelsens mail fremgår det, at en SPS screening består af 2 tests, en afkodningstest og en standarddiktat. Det fremgår videre, at der udover scoringen i SPS screeningen lægges vægt på, om eleven tidligere har modtaget specialundervisning, oplysning om familiære dispositioner for ordblindhed, andet modersmål eller andre funktionsnedsættelser, som kan have betydning for resultatet af screeningsresultatet uden der nødvendigvis er tale om ordblindhed.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/05/2014"
        },
        {
            "displayName": "Accession",
            "displayValue": "W20140934425"
        },
        {
            "displayName": "Entydig dokumentidentifikation",
            "displayValue": "CE000091"
        },
        {
            "displayName": "Dato for indlæggelse",
            "displayValue": "28/05/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9344"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "03/03/2014"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "13/010295"
        },
        {
            "displayName": "Stikord",
            "displayValue": "specialpædagogik"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}