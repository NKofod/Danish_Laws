{
    "id": 108117,
    "title": "1985 BTL 72   BETÆNKNING OVER FORSLAG TIL LOV OM ÆNDRING AF TOLDLOVEN   (SIKKERHEDSSTILLELSE)    NR L 72 1985-86, 1. SAMLING BLAD NR 424 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 72",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 72 </P>  \r\n\r\n<P></P>  \r\n\r\n<P>Betænkning over Forslag til lov om ændring af toldloven  \r\n\r\n (Sikkerhedsstillelse) <BR>  \r\n\r\n Nr L 72 1985-86, 1. samling Blad nr 424 </P>  \r\n\r\n<P></P>  \r\n\r\n<P>Afgivet af skatte- og afgiftsudvalget </P>  \r\n\r\n<P></P>  \r\n\r\n<P>Afgivet: 19860122 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til ministeren for skatter og afgifter, som </P>  \r\n\r\n<P>denne har besvaret skriftligt. Nogle af disse svar er optrykt i et </P>  \r\n\r\n<P>bilag til denne betænkning. </P>  \r\n\r\n<P>Herefter indstiller et flertal (socialdemokratiets, det konservative </P>  \r\n\r\n<P>folkepartis, venstres, centrum-demokraternes, kristeligt </P>  \r\n\r\n<P>folkepartis og fremskridtspartiets medlemmer af udvalget) </P>  \r\n\r\n<P>lovforslaget til vedtagelse uændret. </P>  \r\n\r\n<P>Et mindretal (socialistisk folkepartis og det radikale venstres </P>  \r\n\r\n<P>medlemmer af udvalget) indstiller lovforslaget til forkastelse ved </P>  \r\n\r\n<P>3. behandling. </P>  \r\n\r\n<P>Hagen Hagensen (KF) nfmd. Collet (KF) Houe (KF) Fogh Rasmussen </P>  \r\n\r\n<P>(V) Skrumsager Skau (V) Bente Juncker (CD) Ove Jensen (FP) </P>  \r\n\r\n<P>Arne Bjerregaard (KrF) Jytte Hilden (S) Poul Nielson (S) </P>  \r\n\r\n<P>Lohmann (S) Lykketoft (S) Stavad (S) fmd. Tastesen (S) </P>  \r\n\r\n<P>Rahbæk Møller (SF) Thoft (SF) Aase Olesen (RV) </P>  \r\n\r\n<P>Partierne VS og FD havde ikke medlemmer i udvalget. </P>  \r\n\r\n<P>Nogle af udvalgets spørgsmål til ministeren for skatter og afgifter </P>  \r\n\r\n<P>og dennes svar herpå </P>  \r\n\r\n<P>Spørgsmål 1: </P>  \r\n\r\n<P>Ministeren bedes orientere om de verserende sager, som har </P>  \r\n\r\n<P>foranlediget forslaget. </P>  \r\n\r\n<P>Svar: </P>  \r\n\r\n<P>1. Toldloven har siden 1. januar 1975 indeholdt følgende bestemmelse </P>  \r\n\r\n<P>i § 83: </P>  \r\n\r\n<P>&#187;§ 83. Afregningsperioden for told af varer, der indføres i </P>  \r\n\r\n<P>erhvervsmæssigt øjemed af varemodtagere, der er registreret efter </P>  \r\n\r\n<P>§ 82, er måneden. Tolden af varer, der er fortoldet i </P>  \r\n\r\n<P>afregningsperioden, skal indbetales til toldvæsenet senest den 15. </P>  \r\n\r\n<P>i måneden efter afregningsperioden. </P>  \r\n\r\n<P>Stk. 2. Kredit efter stk. 1 er betinget af, at varemodtageren </P>  \r\n\r\n<P>stiller sikkerhed. Når omstændighederne taler derfor, kan </P>  \r\n\r\n<P>toldvæsenet fritage for sikkerhedsstillelse. </P>  \r\n\r\n<P>Stk. 3. Ministeren for skatter og afgifter fastsætter de nærmere </P>  \r\n\r\n<P>regler om sikkerhedsstillelsens art og omfang.&#171; </P>  \r\n\r\n<P>Efter Rådets direktiv 78/ 453/ EØF af 22. maj 1978 om harmonisering </P>  \r\n\r\n<P>af administrativt eller ved lov fastsatte bestemmelser om henstand </P>  \r\n\r\n<P>med betaling af import- og eksportafgifter kan henstand med </P>  \r\n\r\n<P>betaling af import- og eksportafgifter alene indrømmes, hvis </P>  \r\n\r\n<P>ansøgeren stiller passende sikkerhed. </P>  \r\n\r\n<P>Det skal bemærkes, at en lignende bestemmelse fandtes i Rådets </P>  \r\n\r\n<P>direktiv 69/ 76/ EØF af 4. marts 1969, som blev afløst af direktiv </P>  \r\n\r\n<P>78/ 453/ EØF. </P>  \r\n\r\n<P>2. I en henvendelse fra EF-Kommissionen den 26. juli 1983 vedrørende </P>  \r\n\r\n<P>Danmarks gennemførelse af Rådets direktiv 78/ 453/ EØF gjorde </P>  \r\n\r\n<P>Kommissionen gældende, at Danmark handlede i strid med direktivets </P>  \r\n\r\n<P>artikel 2, stk. 1, 1. pkt., ved at give mulighed for fritagelse </P>  \r\n\r\n<P>for sikkerhedsstillelse, da sikkerhedsstillelse efter </P>  \r\n\r\n<P>Kommissionens opfattelse er obligatorisk, når der indrømmes </P>  \r\n\r\n<P>henstand med betaling af import- og eksportafgifter. </P>  \r\n\r\n<P>Artikel 2, stk. 1, første punktum, lyder: &#187;På betingelse af, at </P>  \r\n\r\n<P>ansøgeren stiller en passende sikkerhed, hvis form fastsættes af </P>  \r\n\r\n<P>medlemsstaternes kompetente myndigheder, indrømmer disse ham på de </P>  \r\n\r\n<P>i dette direktiv fastsatte betingelser en frist for betaling af de </P>  \r\n\r\n<P>import- eller eksportafgifter, som påhviler ham.&#171; </P>  \r\n\r\n<P>I et svar af 3. oktober 1983 på denne henvendelse blev det fra dansk </P>  \r\n\r\n<P>side påpeget, at virksomheder, der har henstand med betalingen af </P>  \r\n\r\n<P>importafgifter, hæfter over for toldvæsenet med alle deres </P>  \r\n\r\n<P>aktiver. Det bemærkes endvidere, at der kun i sjældne tilfælde er </P>  \r\n\r\n<P>behov for en yderligere sikkerhedsstillelse. </P>  \r\n\r\n<P>3. EF-Kommissionen indledte ved åbningsskrivelse af 24. april 1984 </P>  \r\n\r\n<P>traktatkrænkelsesprocedure mod Danmark for ukorrekt gennemførelse </P>  \r\n\r\n<P>af Rådets direktiv 78/ 453/ EØF, da Kommissionen ikke fandt, at de </P>  \r\n\r\n<P>danske argumenter kunne fritage Danmark for at overholde </P>  \r\n\r\n<P>direktivet. </P>  \r\n\r\n<P>Ved skrivelse af 2. juli 1984 meddelte den danske regering, at man </P>  \r\n\r\n<P>ville foreslå en ændring af den danske lovgivning. Ændringen ville </P>  \r\n\r\n<P>blive gennemført samtidig med etableringen af et generelt </P>  \r\n\r\n<P>sikkerhedsstillelsessystem, som dengang forventedes at kunne være </P>  \r\n\r\n<P>etableret pr. 1. januar 1986. </P>  \r\n\r\n<P>4. Det fremgår imidlertid af Kommissionens begrundede udtalelse af </P>  \r\n\r\n<P>26. februar 1985, at Kommissionen ikke fandt det acceptabelt, at </P>  \r\n\r\n<P>ændringen først blev gennemført pr. 1. januar 1986. Kommissionen </P>  \r\n\r\n<P>begrundede dette med, at en fritagelse for sikkerhedsstillelse for </P>  \r\n\r\n<P>virksomheder i en enkelt medlemsstat kan bevirke, at disse får en </P>  \r\n\r\n<P>konkurrencefordel i forhold til virksomheder i de øvrige </P>  \r\n\r\n<P>medlemsstater. </P>  \r\n\r\n<P>Ved skrivelse af 3. april 1985 henviste regeringen til sit svar på </P>  \r\n\r\n<P>åbningsskrivelsen og oplyste herudover, at udarbejdelsen af et </P>  \r\n\r\n<P>dansk sikkerhedsstillelsessystem i den mellemliggende periode både </P>  \r\n\r\n<P>havde været drøftet med de danske hovederhvervsorganisationer og </P>  \r\n\r\n<P>med Kommissionen. </P>  \r\n\r\n<P>5. EF-Domstolen meddelte den 25. juni 1985, at Kommissionen samme </P>  \r\n\r\n<P>dag havde indgivet stævning ved EF-Domstolen med henblik på at få </P>  \r\n\r\n<P>statueret, at Danmark har tilsidesat sine forpligtelser ifølge </P>  \r\n\r\n<P>fællesskabsretten ved ufuldstændig gennemførelse af Rådets </P>  \r\n\r\n<P>direktiv 78/ 453/ EØF. </P>  \r\n\r\n<P>Den danske regering afleverede sit svarskrift den 4. oktober 1985. </P>  \r\n\r\n<P>Det nævnes heri, at regeringen fandt det uforståeligt, at </P>  \r\n\r\n<P>Kommissionen havde fundet det nødvendigt at forcere proceduren og </P>  \r\n\r\n<P>ikke havde fundet anledning til at tage rimeligt hensyn til de </P>  \r\n\r\n<P>praktiske omstændigheder, som er forbundet med at etablere en </P>  \r\n\r\n<P>sikkerhedsstillelsesordning. Regeringen oplyste ligeledes, at det </P>  \r\n\r\n<P>var dens hensigt at fremsætte forslag til lov om ændring af </P>  \r\n\r\n<P>toldloven i den folketingssamling, der indledtes pr. oktober 1985. </P>  \r\n\r\n<P>6. Domstolen har ved skrivelse af 5. november 1985 meddelt, at </P>  \r\n\r\n<P>Kommissionen dels afstår fra skriftlig replik, dels har anmodet om </P>  \r\n\r\n<P>en udsættelse af sagen til udgangen af april 1986 for at give de </P>  \r\n\r\n<P>danske myndigheder mulighed for at foretage de nødvendige </P>  \r\n\r\n<P>ændringer i lovgivningen. Dette indebærer, at der kan forventes </P>  \r\n\r\n<P>mundtlig domsforhandling en gang i maj 1986. </P>  \r\n\r\n<P>Spørgsmål 3: </P>  \r\n\r\n<P>Ministeren bedes redegøre for, hvorledes </P>  \r\n\r\n<P>sikkerhedsstillelsesordningen tænkes udformet i praksis, og hvad </P>  \r\n\r\n<P>ordningen forventes at indebære af administrative meromkostninger. </P>  \r\n\r\n<P>Svar: </P>  \r\n\r\n<P>Administrationen af sikkerhedsstillelsesordningen vil kunne ske ved </P>  \r\n\r\n<P>hjælp af EDB, når toldvæsenets nye debitor-/ restancesystem er </P>  \r\n\r\n<P>etableret. Administrationen vil i overensstemmelse med </P>  \r\n\r\n<P>lovforslagets § 1, punkt 2, kunne opdeles i: </P>  \r\n\r\n<P>1. Toldvæsenets sikkerhedsstillelsesordning og </P>  \r\n\r\n<P>2. Anden sikkerhedsstillelse. </P>  \r\n\r\n<P>Ad 1: Det er hensigten, at de virksomheder, der allerede er </P>  \r\n\r\n<P>importørregistreret ved ordningens ikrafttræden, over for </P>  \r\n\r\n<P>toldvæsenet skal tilkendegive, hvorvidt de ved fremtidige </P>  \r\n\r\n<P>vareindførsler, for hvilke der skal betales told og/ eller </P>  \r\n\r\n<P>landbrugsimportafgifter, ønsker at deltage i toldvæsenets </P>  \r\n\r\n<P>sikkerhedsstillelsesordning, eller om de ønsker at stille </P>  \r\n\r\n<P>individuel sikkerhed. </P>  \r\n\r\n<P>De nævnte tilkendegivelser vil blive registreret i toldvæsenets </P>  \r\n\r\n<P>VIRK-register. </P>  \r\n\r\n<P>Ved fortoldningen skal importøren i fortoldningsbegæringen angive, </P>  \r\n\r\n<P>hvilken sikkerhedsstillelsesform der er valgt. </P>  \r\n\r\n<P>Har virksomheden valgt at stille sikkerhed ved deltagelse i </P>  \r\n\r\n<P>toldvæsenets sikkerhedsstillelsesordning, vil virksomheden i </P>  \r\n\r\n<P>forbindelse med fortoldningen i debitor-/ restancesystemet blive </P>  \r\n\r\n<P>debiteret det gebyrbeløb, der skal betales for deltagelse i </P>  \r\n\r\n<P>ordningen. Opkrævningen af gebyret vil herefter finde sted på </P>  \r\n\r\n<P>tilsvarende måde som for beregnede toldbeløb. </P>  \r\n\r\n<P>Ad 2: Varemodtagere, der ikke ønsker at deltage i toldvæsenets </P>  \r\n\r\n<P>sikkerhedsstillelsesordning, kan i stedet vælge at stille </P>  \r\n\r\n<P>individuel sikkerhed i form af bankgaranti, deponering af </P>  \r\n\r\n<P>værdipapirer, kaution eller lignende. </P>  \r\n\r\n<P>Når den pågældende varemodtagers hjemtoldkammer har modtaget en </P>  \r\n\r\n<P>sikkerhedsstillelse for toldskyld, vil denne efter fornøden </P>  \r\n\r\n<P>godkendelse blive EDB-registreret med oplysning om art, lovområde </P>  \r\n\r\n<P>og beløbsstørrelse. </P>  \r\n\r\n<P>Ved modtagelse af fortoldningsbegæringer vil det på grundlag af de </P>  \r\n\r\n<P>registrerede oplysninger i EDB-systemet blive kontrolleret, om der </P>  \r\n\r\n<P>er stillet sikkerhed. Kontrollen med, om den stillede sikkerhed er </P>  \r\n\r\n<P>tilstrækkelig stor, vil herefter finde sted via oplysningerne i </P>  \r\n\r\n<P>debitor-/ restancesystemet, som i tilfælde af overskridelse af </P>  \r\n\r\n<P>sikkerheden vil udskrive en advisering til det pågældende </P>  \r\n\r\n<P>toldkammer. </P>  \r\n\r\n<P>Det er hensigten, at toldkamrene periodevis skal gennemgå </P>  \r\n\r\n<P>sikkerhedsstillelserne med henblik på ændring i de tilfælde, hvor </P>  \r\n\r\n<P>der har været væsentlige overskridelser af sikkerhedsstillelsens </P>  \r\n\r\n<P>maksimum. </P>  \r\n\r\n<P>Toldvæsenets administrative meromkostninger anslås som nævnt i </P>  \r\n\r\n<P>lovforslaget til årligt 600.000 -700.000 kr. Engangsudgifterne ved </P>  \r\n\r\n<P>gennemførelsen af lovforslaget (tryksager, annoncering, </P>  \r\n\r\n<P>EDB-omkostninger m.v.) skønnes til 1.000.000 kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00072"
        },
        {
            "displayName": "Entydig dokumentidentifikation",
            "displayValue": "CL005852"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "72"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}