{
    "id": 71018,
    "title": "Bekendtgørelse af kulturoverenskomst af 24. februar 1971 med Ungarn. (* 1) (Kulturaftalen med Ungarn) ",
    "documentTypeId": "220",
    "isSagsforlobPeriodValid": false,
    "shortName": "BKI nr 50 af 04/08/1972",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af kulturoverenskomst af 24.  \r\n\r\n februar 1971 med Ungarn. (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Kulturaftalen med Ungarn) </P>  \r\n\r\n<BR>  \r\n\r\n<P>Ved kgl. resolution af 16. juni 1971 har Danmark ratificeret den i  \r\n\r\n København den 24. februar 1971 undertegnede kulturoverenskomst mellem Danmark  \r\n\r\n og Ungarn. </P>  \r\n\r\n<P>Overenskomsten har følgende ordlyd: </P>  \r\n\r\n<P>OVERENSKOMST om kulturelt samarbejde mellem Kongeriget Danmarks regering  \r\n\r\n og Folkerepublikken Ungarns regering </P>  \r\n\r\n<P>Kongeriget Danmarks regering og Folkerepublikken Ungarns regering er ud  \r\n\r\n fra ønsket om yderligere at fremme de venskabelige forbindelser mellem deres  \r\n\r\n lande og om at fremme samarbejdet på kulturens, uddannelsens og  \r\n\r\n videnskabernes område blevet enige om følgende: </P>  \r\n\r\n<P>Artikel I </P>  \r\n\r\n<P>De kontraherende parter vil fremme undervisningen i det andet lands sprog  \r\n\r\n og litteratur ved deres universiteter. </P>  \r\n\r\n<P>Artikel II </P>  \r\n\r\n<P>De kontraherende parter vil bestræbe sig for at sikre, at lærebøger, som  \r\n\r\n bruges i deres folke- og gymnasieskoler samt universiteter og højere  \r\n\r\n læreanstalter, giver fyldestgørende oplysning om det andet land. </P>  \r\n\r\n<P>Artikel III </P>  \r\n\r\n<P>Med henblik på at fremme den almindelige oplysning om de respektive folks  \r\n\r\n historie og kultur vil de kontraherende parter tilskynde til oversættelse og  \r\n\r\n udgivelse af værker af danske og ungarske forfattere samt fremførelse af  \r\n\r\n danske og ungarske skuespil og musikalske værker. </P>  \r\n\r\n<P>Artikel IV </P>  \r\n\r\n<P>De kontraherende parter vil tilskynde til udveksling af kunstnere og  \r\n\r\n kunstneriske ensembler på teatrets, ballettens, operaens og musikkens  \r\n\r\n områder. </P>  \r\n\r\n<P>Artikel V </P>  \r\n\r\n<P>De kontraherende parter vil lette forevisningen og distributionen af  \r\n\r\n betydelige film, der er frembragt i det andet land, samt udbredelse af  \r\n\r\n kunstneriske, turistmæssige, uddannelsesmæssige og videnskabelige film eller  \r\n\r\n andre audio-visuelle hjælpemidler på ikke-kommerciel basis. </P>  \r\n\r\n<P>Artikel VI </P>  \r\n\r\n<P>De kontraherende parter vil fremme direkte samarbejde mellem de to landes  \r\n\r\n radio og fjernsyn. </P>  \r\n\r\n<P>Artikel VII </P>  \r\n\r\n<P>De kontraherende parter vil lette udvekslingen af kulturelle,  \r\n\r\n uddannelsesmæssige, videnskabelige og tekniske publikationer samt  \r\n\r\n oplysningsmateriale mellem de to landes uddannelsesmæssige og videnskabelige  \r\n\r\n institutioner, biblioteker og arkiver. </P>  \r\n\r\n<P>Artikel VIII </P>  \r\n\r\n<P>De kontraherende parter vil fremme præsentationen af kunstneriske,  \r\n\r\n uddannelsesmæssige og videnskabelige udstillinger samt bogudstillinger i  \r\n\r\n deres lande. </P>  \r\n\r\n<P>Artikel IX </P>  \r\n\r\n<P>De kontraherende parter vil gensidigt tilskynde til og udvikle samarbejde  \r\n\r\n på kulturens, uddannelsens og videnskabernes område. </P>  \r\n\r\n<P>Artikel X </P>  \r\n\r\n<P>De kontraherende parter vil yde stipendier på gensidig basis til studenter  \r\n\r\n og kandidater samt forskere med henblik på studier og forskning i det andet  \r\n\r\n land. </P>  \r\n\r\n<P>Artikel XI </P>  \r\n\r\n<P>De kontraherende parter vil lette adgangen til deres kulturelle og  \r\n\r\n videnskabelige institutioner, biblioteker, arkiver og museer for specialister  \r\n\r\n fra det andet land. </P>  \r\n\r\n<P>Artikel XII </P>  \r\n\r\n<P>De kontraherende parter vil gensidig lette deltagelsen af deres  \r\n\r\n specialister på det kulturelle, uddannelsesmæssige og videnskabelige område i  \r\n\r\n kongresser, kollokvier og andre møder, som holdes i deres lande. </P>  \r\n\r\n<P>Artikel XIII </P>  \r\n\r\n<P>De kontraherende parter vil opmuntre til etablering af direkte kontakter  \r\n\r\n og samarbejde mellem kulturelle, uddannelsesmæssige og videnskabelige  \r\n\r\n institutioner i de to lande, og med dette formål vil de lette gensidige besøg  \r\n\r\n og studierejser af universitetsforelæsere, specialister, forskere, studerende  \r\n\r\n og delegationer. </P>  \r\n\r\n<P>Artikel XIV </P>  \r\n\r\n<P>De kontraherende parter vil fremme samarbejde mellem de to landes  \r\n\r\n nationale UNESCO-kommissioner. </P>  \r\n\r\n<P>Artikel XV </P>  \r\n\r\n<P>De kontraherende parter vil fremme samarbejde mellem de to landes  \r\n\r\n ungdomsorganisationer. </P>  \r\n\r\n<P>Artikel XVI </P>  \r\n\r\n<P>De kontraherende parter vil tilskynde til udvikling af kontakter mellem de  \r\n\r\n to lande på sportens og turismens områder. </P>  \r\n\r\n<P>Artikel XVII </P>  \r\n\r\n<P>De kontraherende parter er enige om, at den blandede kommission, som  \r\n\r\n udnævnes af dem med henblik på gennemførelse af denne overenskomst, skal  \r\n\r\n mødes periodisk, skiftevis i de respektive lande, for at udarbejde et  \r\n\r\n detailleret arbejdsprogram. </P>  \r\n\r\n<P>Artikel XVIII </P>  \r\n\r\n<P>Denne overenskomst vil blive gennemført i overensstemmelse med de love og  \r\n\r\n forskrifter, der gælder i de to lande. </P>  \r\n\r\n<P>Artikel XIX </P>  \r\n\r\n<P>Denne overenskomst skal ratificeres og udvekslingen af  \r\n\r\n ratifikationsinstrumenterne skal finde sted i Budapest. </P>  \r\n\r\n<P>Denne overenskomst skal træde i kraft på datoen for udvekslingen af  \r\n\r\n ratifikationsinstrumenterne. </P>  \r\n\r\n<P>Denne overenskomst afsluttes for en periode af fem år. Efter denne periode  \r\n\r\n forbliver den i kraft, indtil den opsiges af en af parterne med seks måneders  \r\n\r\n varsel. </P>  \r\n\r\n<P>Udfærdiget i København den 24. februar 1971 i to originale eksemplarer på  \r\n\r\n engelsk. </P>  \r\n\r\n<P>For Kongeriget Danmarks regering </P>  \r\n\r\n<P> <B>Poul Hartling</B>  </P>  \r\n\r\n<P>For Folkerepublikken Ungarns regering </P>  \r\n\r\n<P> <B>J. Peter</B>  </P>  \r\n\r\n<P>Overenskomsten er i medfør af artikel XIX trådt i kraft den 29. september  \r\n\r\n 1971. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 4. august 1972.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER> <B>K.B. Andersen.</B>  </P>  \r\n\r\n<P>Resume </P>  \r\n\r\n<P>Program for videnskabeligt, uddannelsesmæssigt og kulturelt samarbejde  \r\n\r\n mellem Kongeriget Danmarks regering og Den Ungarske Folkerepubliks regering i  \r\n\r\n perioden fra 1. april 1987 til 31. marts 1990 </P>  \r\n\r\n<P>I henhold til kulturaftalen med Ungarn af 24. februar 1971 er der efter  \r\n\r\n forhandlinger i København i dagene 10. - 12. december 1986 mellem en dansk og  \r\n\r\n en ungarsk delegation vedtaget et nyt samarbejdsprogram for perioden 1. april  \r\n\r\n 1987 - 31. marts 1990. </P>  \r\n\r\n<P>Programmet indeholder bestemmelser om en videreførelse af samarbejdet  \r\n\r\n mellem de to lande inden for uddannelse, videnskab og kultur, bl.a. ved  \r\n\r\n udveksling af stipendier og støtte til studie- og forskningsbesøg i de  \r\n\r\n respektive lande såvel som besøg af kunstnere og andre repræsentanter for  \r\n\r\n kulturlivet, udveksling af udstillinger m.v. samt samarbejde i øvrigt mellem  \r\n\r\n uddannelsesmæssige og kulturelle institutioner i de to lande. </P>  \r\n\r\n<P>Den fulde ordlyd af programmet, som foreligger på engelsk, kan fås ved  \r\n\r\n henvendelse til Kulturministeriet eller Undervisningsministeriet. </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "(* 1) Resume vedrørende samarbejdsprogram vedlægges. Programmets fulde ordlyd, som foreligger på engelsk. kan rekvireres fra Kulturministeriet og Undervisningsministeriet"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/09/1972"
        },
        {
            "displayName": "Accession",
            "displayValue": "L19720005064"
        },
        {
            "displayName": "Entydig dokumentidentifikation",
            "displayValue": "CM030209"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "27/01/1999"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "50"
        },
        {
            "displayName": "År for udstedelse",
            "displayValue": "1972"
        },
        {
            "displayName": "Dato for underskrift",
            "displayValue": "04/08/1972"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Kulturministeriet, Udenrigsministeriet og Undervisningsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 41.D.74.a"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}