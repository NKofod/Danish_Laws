{
    "id": 1565,
    "title": "Kendelse fra Pressenævnet i sag nr. 15/2003",
    "documentTypeId": "240",
    "isSagsforlobPeriodValid": true,
    "shortName": "KEN nr 9152 af 26/03/2003",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Klager klagede bl.a. over, at bladet havde viderebragt oplysninger af  \r\n\r\n privat karakter i forbindelse med omtalen af en forældremyndighedssag.  \r\n\r\n</P>  \r\n\r\n<P class=\"Resume\">  \r\n\r\n Pressenævnet bemærkede, at det fremgår af de vejledende regler  \r\n\r\n for god presseskik, at meddelelser, der kan krænke privatlivets fred, bør  \r\n\r\n undgås, medmindre klar almen interesse kræver offentlig omtale.  \r\n\r\n<BR>  \r\n\r\n Nævnet bemærkede, at artiklen angik domstolenes behandling af en verserende  \r\n\r\n forældremyndighedssag, som klager var part i. I artiklen blev beskrevet  \r\n\r\n parternes private stridigheder i familieforholdet.  \r\n\r\n<BR>  \r\n\r\n Det var nævnets opfattelse, at der var knyttet en almen interesse til  \r\n\r\n spørgsmålet om, hvorledes domstolene havde behandlet den konkrete sag.  \r\n\r\n<BR>  \r\n\r\n Nævnet fandt imidlertid ikke, at der forelå en almen interesse i forhold til  \r\n\r\n de  \r\n\r\n offentliggjorte oplysninger om klager, herunder særligt de meget personlige  \r\n\r\n oplysninger, som hidrørte fra en børnesagkyndigs erklæring. Dertil kom, at  \r\n\r\n oplysningernes rigtighed ikke var blevet efterprøvet ved forelæggelse for  \r\n\r\n klager.  \r\n\r\n<BR>  \r\n\r\n Nævnet fandt endvidere, at anvendelsen af betegnelsen &#148;monsterfar&#148;  \r\n\r\n var stærkt  \r\n\r\n krænkende for klager. Nævnet udtalte i anledning af det anførte sin alvorlige  \r\n\r\n kritik af bladet.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Kendelse fra Pressenævnet i sag nr. 15/2003  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n[En mand &#150; K]  \r\n\r\n    \r\n\r\n har ved advokat Jette Alsbæk klaget til  \r\n\r\n Pressenævnet over en artikel bragt i Ekstra Bladet  \r\n\r\n den 23. december 2002  \r\n\r\n , idet han  \r\n\r\n    \r\n\r\n mener, at god presseskik er tilsidesat.  \r\n\r\n    \r\n\r\n</P>  \r\n\r\n<P class=\"Tekst\">  \r\n\r\n I artiklen med overskriften &#148;  \r\n\r\n<B>  \r\n\r\n Jul uden M  \r\n\r\n</B>  \r\n\r\n &#148; hed det i en underoverskrift: &#148;Retten har netop dømt  \r\n\r\n bortført 11-årig hjem til mor, men vil ikke hjælpe med at få ham  \r\n\r\n udleveret&#148;.  \r\n\r\n</P>  \r\n\r\n<P class=\"Tekst\">  \r\n\r\n I artiklen hed det:  \r\n\r\n</P>  \r\n\r\n<P class=\"Tekst\">  \r\n\r\n &#148;Rækkehuset i Kokkedal er pyntet op til jul. Gaverne til  \r\n\r\n familiens to drenge er købt. 9-årige L har bagt julesmåkager.  \r\n\r\n</P>  \r\n\r\n<P class=\"Tekst\">  \r\n\r\n Men julestemningen mangler. For L&#146;s storebror, 11-årige M,  \r\n\r\n mangler.  \r\n\r\n</P>  \r\n\r\n<P class=\"Tekst\">  \r\n\r\n Det har han gjort, siden han i september sidste år var på  \r\n\r\n samkvems-besøg hos sin far i Helsingør.  \r\n\r\n</P>  \r\n\r\n<P class=\"Tekst\">  \r\n\r\n Siden har faderen, en 60-årig alvorligt hjertesyg mand, trodset  \r\n\r\n talrige bønner og retskendelser om at udlevere drengen til sin mor, den  \r\n\r\n 43-årige kinesiskfødte A.  \r\n\r\n</P>  \r\n\r\n<P class=\"Tekst\">  \r\n\r\n Så sent som i mandags afgjorde retten i Hørsholm, at drengen  \r\n\r\n hører til hos sin mor. &#148;Det er bedst for M, at forældremyndigheden over  \r\n\r\n ham  \r\n\r\n forbliver hos moderen&#148;, hedder det i kendelsen.  \r\n\r\n</P>  \r\n\r\n<P class=\"Tekst\">  \r\n\r\n<B>  \r\n\r\n DRØMMEN BRAST  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Så var julen reddet for den lille familie, og lillebror L gik i  \r\n\r\n gang med at bage julebag til &#148;når storebror kommer hjem&#148;.  \r\n\r\n</P>  \r\n\r\n<P class=\"Tekst\">  \r\n\r\n Men kagerne kommer til at ligge og smuldre i kagedåsen. For M  \r\n\r\n kommer ikke hjem til jul.  \r\n\r\n</P>  \r\n\r\n<P class=\"Tekst\">  \r\n\r\n Hans far vil nemlig ikke rette sig efter rettens afgørelse. Og  \r\n\r\n hvor absurd det end lyder, gav fogedretten i Helsingør ham i fredags ret i,  \r\n\r\n at  \r\n\r\n det har han ret til.  \r\n\r\n</P>  \r\n\r\n<P class=\"Tekst\">  \r\n\r\n Den dag brast A&#146;s tillid til det danske retssystem og hendes  \r\n\r\n drøm om en glædelig jul.  \r\n\r\n</P>  \r\n\r\n<P class=\"Tekst\">  \r\n\r\n<B>  \r\n\r\n HELT KNUST  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Selv om M&#146;s far reelt har stjålet sin søn fra moderen, der alene  \r\n\r\n har forældremyndigheden over begge drenge, nægter retten at hjælpe til med at  \r\n\r\n få drengen hjem, hvor han hører til. Fordi faderen har anket afgørelsen om  \r\n\r\n forældremyndigheden til landsretten, som tidligst vil kunne træffe en  \r\n\r\n afgørelse  \r\n\r\n i løbet af foråret.  \r\n\r\n</P>  \r\n\r\n<P class=\"Tekst\">  \r\n\r\n Der er ikke grund til at rekvirentens (moderens, red.) begæring  \r\n\r\n om udlevering bør fremmes på nuværende tidspunkt, hedder det i kendelsen fra  \r\n\r\n i  \r\n\r\n fredags.  \r\n\r\n</P>  \r\n\r\n<P class=\"Tekst\">  \r\n\r\n - Jeg er helt knust. Det samme er min mindste søn. Jeg aner  \r\n\r\n ikke, hvad jeg skal gøre. Hvordan kan man sige, at M skal være her og så ikke  \r\n\r\n ville hjælpe mig med at få ham hjem? Jeg forstår det ikke, siger A på én gang  \r\n\r\n trist, vred og frustreret.  \r\n\r\n</P>  \r\n\r\n<P class=\"Tekst\">  \r\n\r\n Heller ikke hendes advokat, Anne Osbak, forstår fredagens  \r\n\r\n kendelse.  \r\n\r\n</P>  \r\n\r\n<P class=\"Tekst\">  \r\n\r\n - Med sin afgørelse er fogedretten i Helsingør er gået over,  \r\n\r\n hvor gærdet er lavest &#150; ved simpelthen at lade en anden instans redde  \r\n\r\n trådene  \r\n\r\n ud i en meget speciel sag.  \r\n\r\n</P>  \r\n\r\n<P class=\"Tekst\">  \r\n\r\n - Her er tale om en far, der faktisk har kidnappet sin søn og så  \r\n\r\n gør krav på at få forældremyndigheden over ham. Her er også tale om, at en  \r\n\r\n uvildig børnesagkyndig meget klart har slået fast, at drengen trives bedst  \r\n\r\n hos  \r\n\r\n sin mor.  \r\n\r\n</P>  \r\n\r\n<P class=\"Tekst\">  \r\n\r\n<B>  \r\n\r\n MØNSTER-MOR &#150; MONSTER-FAR  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Ekstra Bladet har læst børnesagkyndig, overlæge  \r\n\r\n  Vibeke  \r\n\r\n  Vejlsgaard  \r\n\r\n  Goldschmidts  \r\n\r\n redegørelse til retten i Hørsholm.  \r\n\r\n</P>  \r\n\r\n<P class=\"Tekst\">  \r\n\r\n Her beskriver hun M&#146;s og L&#146;s mor, der er ansat som laborant på  \r\n\r\n et universitets-institut, som &#148;velbegavet og ressourcerig&#148;,  \r\n\r\n &#148;venlig og  \r\n\r\n velbegavet&#148; og &#148;nært knyttet til begge drenge&#148;.  \r\n\r\n</P>  \r\n\r\n<P class=\"Tekst\">  \r\n\r\n Moderen roses for at søge råd og vejledning om drengenes  \r\n\r\n opdragelse i det danske samfund, for altid at have bakket op om faderens  \r\n\r\n samvær  \r\n\r\n med drengene og hans betydning for dem og for positiv kontakt til drengens  \r\n\r\n skole og lokale socialforvaltning.  \r\n\r\n</P>  \r\n\r\n<P class=\"Tekst\">  \r\n\r\n Faderen beskrives som en mand, der er blevet skuffet i sine  \r\n\r\n forhåbninger med tilværelsen, og hvis vrede let vækkes: &#148;Han har svært  \r\n\r\n ved at  \r\n\r\n skelne mellem egen frustration og de to drenges behov. Specielt er det  \r\n\r\n pinagtigt for drengene at skulle levere udsagn, der bruges som skyts mod den  \r\n\r\n anden af forældrene&#148;, skriver hun i sin beskrivelse af ham, og ender med  \r\n\r\n at konkludere,  \r\n\r\n at forældremyndigheden over drengene fortsat bør blive hos moderen.  \r\n\r\n</P>  \r\n\r\n<P class=\"Tekst\">  \r\n\r\n Dér mener den børnesagkyndige bedst, at børnene kan få &#148;en rolig  \r\n\r\n dagligdag, hvor de har lov at holde af begge forældre og af  \r\n\r\n hinanden&#148;.&#148;  \r\n\r\n</P>  \r\n\r\n<P class=\"Tekst\">  \r\n\r\n Artiklen blev ledsaget af et billede af A og sønnen L med  \r\n\r\n teksten:  \r\n\r\n</P>  \r\n\r\n<P class=\"Tekst\">  \r\n\r\n &#148;A og hendes yngste søn L må nøjes med et billede af deres  \r\n\r\n elskede søn og storebror, M, når de fejrer jul. Trods dom, nægter faderen at  \r\n\r\n udlevere 11-årige M, og heller ikke myndighederne vil hjælpe den ulykkelige  \r\n\r\n mor.&#148;  \r\n\r\n</P>  \r\n\r\n<P class=\"Tekst\">  \r\n\r\n Klageren har anført, at oplysningerne omkring klagers  \r\n\r\n sygdomsbillede ikke er korrekte.  \r\n\r\n</P>  \r\n\r\n<P class=\"Tekst\">  \r\n\r\n Klageren har videre anført, at der er tale om en ensidig  \r\n\r\n udtalelse fra sagens ene part, idet klager ikke er blevet hørt i sagen.  \r\n\r\n</P>  \r\n\r\n<P class=\"Tekst\">  \r\n\r\n Klageren har yderligere gjort gældende, at man i artiklen har  \r\n\r\n gengivet fortrolige oplysninger, som er meddelt ved en forældremyndighedssag  \r\n\r\n for lukkede døre, og herunder har man tilladt sig at referere indholdet af en  \r\n\r\n børnesagkyndigs erklæring, som er et absolut fortroligt bevis i en  \r\n\r\n forældremyndighedssag, og som ikke må videregives til andre.  \r\n\r\n</P>  \r\n\r\n<P class=\"Tekst\">  \r\n\r\n Klageren har endelig anført, at der foreligger en krænkelse af  \r\n\r\n ham, når bladet anfører, at han er en monsterfar og samtidig undlader at  \r\n\r\n bringe  \r\n\r\n oplysninger om, at moderen har udøvet vold over for sønnen. Under alle  \r\n\r\n omstændigheder kan klager ikke se, at det kan have almenhedens interesse, at  \r\n\r\n parterne har en strid om forældremyndigheden, idet sagen både af hensyn til  \r\n\r\n parterne og børnene hører under privatlivets fred.  \r\n\r\n</P>  \r\n\r\n<P class=\"Tekst\">  \r\n\r\n Bladet har anført, at parter, der kritiseres, så vidt muligt  \r\n\r\n skal have lejlighed til at udtale sig. Journalisten har gentagne gange søgt  \r\n\r\n kontakt med klager, men det var forgæves. Hun fik det indtryk, at han ikke  \r\n\r\n ønskede at tale med hende. Bladets ansvarshavende chefredaktør førte på dagen  \r\n\r\n for offentliggørelsen af artiklen en længere samtale med klager, hvori klager  \r\n\r\n blev tilbudt at komme til orde dagen efter i en supplerende artikel. Dette  \r\n\r\n ønskede klager ikke. Den manglende høring af ham får altså i dette tilfælde  \r\n\r\n et  \r\n\r\n præg af en meget formel undladelsessynd, idet resultatet i bladet ikke var  \r\n\r\n blevet anderledes.  \r\n\r\n</P>  \r\n\r\n<P class=\"Tekst\">  \r\n\r\n Bladet har bestridt, at sagen henhører under privatlivets fred.  \r\n\r\n Forældremyndighedssager er altid yderst vanskelige at håndtere i medierne,  \r\n\r\n men  \r\n\r\n det saglige grundlag for at gøre det i dette tilfælde er i høj grad til  \r\n\r\n stede.  \r\n\r\n Det er således af offentlig interesse, at retssystemet gentagne gange, efter  \r\n\r\n at  \r\n\r\n faderen har &#148;bortført&#148; sønnen, giver moderen medhold i, at drengen  \r\n\r\n hører til  \r\n\r\n hos hende, der hele tiden har haft forældremyndigheden. Ikke desto mindre gør  \r\n\r\n samme retssystem intet for at flytte drengen til moderen. Faderen overtræder  \r\n\r\n altså de afsagte kendelser &#148;gratis&#148; &#150; en retstilstand, der i  \r\n\r\n høj grad har  \r\n\r\n almenhedens interesse.  \r\n\r\n</P>  \r\n\r\n<P class=\"Tekst\">  \r\n\r\n Med hensyn til klagen over bladets anvendelse af fortrolige  \r\n\r\n oplysninger har bladet anført, at disse oplysninger og papirer er stillet til  \r\n\r\n rådighed af moderen og dennes advokat. Blandt disse papirer findes en  \r\n\r\n børnesagkyndig undersøgelse, foretaget af en speciallæge i børne- og  \r\n\r\n ungdomspsykiatri. Bladet har valgt at stole på lægens oplysninger og  \r\n\r\n konklusioner som et uvildigt votum, der blandt andet er lagt til grund af  \r\n\r\n retten i Hørsholm.  \r\n\r\n</P>  \r\n\r\n<P class=\"Tekst\">  \r\n\r\n I sagens behandling har følgende nævnsmedlemmer deltaget: Lene  \r\n\r\n Pagter Kristensen, Finn Rowold, Kaare R. Skou og Kirsten Dyregaard.  \r\n\r\n</P>  \r\n\r\n<P class=\"Tekst\">  \r\n\r\n<B>  \r\n\r\n Pressenævnet udtaler:  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Pressenævnet bemærker indledningsvis, at nævnet ikke har  \r\n\r\n mulighed for at vurdere rigtigheden af oplysningen om klagers  \r\n\r\n helbredstilstand.  \r\n\r\n</P>  \r\n\r\n<P class=\"Tekst\">  \r\n\r\n Det fremgår af de vejledende regler for god presseskik, at  \r\n\r\n meddelelser, der kan krænke privatlivets fred, bør undgås, medmindre klar  \r\n\r\n almen  \r\n\r\n interesse kræver offentlig omtale.  \r\n\r\n</P>  \r\n\r\n<P class=\"Tekst\">  \r\n\r\n Artiklen angår domstolenes behandling af en verserende  \r\n\r\n forældremyndighedssag, som klager er part i. I artiklen beskrives parternes  \r\n\r\n private stridigheder i familieforholdet.  \r\n\r\n</P>  \r\n\r\n<P class=\"Tekst\">  \r\n\r\n Det er nævnets opfattelse, at der er knyttet en almen interesse  \r\n\r\n til spørgsmålet om, hvorledes domstolene har behandlet den konkrete sag.  \r\n\r\n Nævnet  \r\n\r\n finder imidlertid ikke, at der foreligger en almen interesse i forhold til de  \r\n\r\n offentliggjorte oplysninger om klager, herunder særligt de meget personlige  \r\n\r\n oplysninger, som hidrører fra den børnesagkyndiges erklæring. Dertil kommer,  \r\n\r\n at  \r\n\r\n oplysningernes rigtighed ikke er blevet efterprøvet ved forelæggelse for  \r\n\r\n klager.  \r\n\r\n</P>  \r\n\r\n<P class=\"Tekst\">  \r\n\r\n Nævnet finder endvidere, at anvendelsen af betegnelsen  \r\n\r\n &#148;monsterfar&#148; er stærkt krænkende for klager.  \r\n\r\n</P>  \r\n\r\n<P class=\"Tekst\">  \r\n\r\n Nævnet udtaler i anledning af det anførte sin alvorlige kritik  \r\n\r\n af bladet.  \r\n\r\n</P>  \r\n\r\n<P class=\"Tekst\">  \r\n\r\n I medfør af medieansvarslovens § 49 pålægges det herefter den  \r\n\r\n ansvarshavende redaktør af Ekstra Bladet at offentliggøre følgende:  \r\n\r\n</P>  \r\n\r\n<P class=\"Tekst\" align=\"center\" style='text-align:center'>  \r\n\r\n<I>  \r\n\r\n &#148;  \r\n\r\n<B>  \r\n\r\n Kendelse fra Pressenævnet:  \r\n\r\n</B>  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Den 23. december 2002  \r\n\r\n bragte Ekstra Bladet en omtale af domstolenes behandling af en  \r\n\r\n forældremyndighedssag. I artiklen var parternes stridigheder i  \r\n\r\n famlieforholdet  \r\n\r\n beskrevet.  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n[K], der er part i  \r\n\r\n forældremyndighedssagen, har klaget til Pressenævnet, idet han finder, at  \r\n\r\n bladet har handlet i strid med god presseskik.  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n<U>  \r\n\r\n Pressenævnet udtaler:  \r\n\r\n</U>  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Det er nævnets opfattelse,  \r\n\r\n at der er knyttet en almen interesse til spørgsmålet om, hvorledes domstolene  \r\n\r\n har behandlet den konkrete sag. Nævnet finder imidlertid ikke, at der  \r\n\r\n foreligger  \r\n\r\n en almen interesse i forhold til de offentliggjorte oplysninger om klager,  \r\n\r\n herunder særligt de meget personlige oplysninger, som hidrører fra en  \r\n\r\n børnesagkyndigs erklæring. Dertil kommer, at oplysningernes rigtighed ikke er  \r\n\r\n blevet efterprøvet ved forelæggelse for klager.  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Nævnet finder endvidere,  \r\n\r\n at anvendelsen af betegnelsen &#148;monsterfar&#148; er stærkt krænkende for  \r\n\r\n klager.  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Nævnet udtaler i anledning  \r\n\r\n af det anførte sin alvorlige kritik af bladet.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"center\" style='text-align:center'>  \r\n\r\n<I>  \r\n\r\n København, den 26. marts 2003.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"center\" style='text-align:center'>  \r\n\r\n<I>  \r\n\r\n Lene Pagter Kristensen, Finn Rowold, Kaare R. Skou og Kirsten  \r\n\r\n Dyregaard.&#148;  \r\n\r\n</I>  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/04/2003"
        },
        {
            "displayName": "Accession",
            "displayValue": "W20030915225"
        },
        {
            "displayName": "Entydig dokumentidentifikation",
            "displayValue": "AA002144"
        },
        {
            "displayName": "Dato for indlæggelse",
            "displayValue": "21/05/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9152"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "26/03/2003"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "15/2003"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}