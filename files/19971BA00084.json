{
    "id": 106371,
    "title": "1997 BSF 84   FORSLAG TIL FOLKETINGSBESLUTNING OM ETABLERING AF EN JOBBANK ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 84",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 84 </P>  \r\n\r\n<P></P>  \r\n\r\n<P>Forslag til folketingsbeslutning om etablering af en jobbank </P>  \r\n\r\n<P></P>  \r\n\r\n<P>Fremsat af Jette Gottlieb (EL) Frank Aaen (EL) </P>  \r\n\r\n<P></P>  \r\n\r\n<P>den 9. december 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen at fremsætte forslag til lov om en  \r\n\r\n jobbank efter følgende retningslinjer: </P>  \r\n\r\n<P>Der oprettes en jobbank, hvorfra der kan ydes tilskud til ansættelse af  \r\n\r\n indtil 60.000 ledige personer. Jobbanken administreres af de regionale  \r\n\r\n arbejdsmarkedsråd. Kommuner, amter, statslige institutioner og virksomheder  \r\n\r\n kan søge jobbanken om tilskud til ansættelse af ledige personer til et  \r\n\r\n bestemt formål. Det er en forudsætning for at få tilskud fra jobbanken, at  \r\n\r\n der ansættes ledige i stillingerne på normale løn- og arbejdsvilkår.  \r\n\r\n Jobbanken udbetaler for hver, der ansættes, et tilskud, der i en på forhånd  \r\n\r\n fastlagt periode udgør 156.500 kr. Tilskuddet falder bort, hvis stillingen  \r\n\r\n nedlægges inden udløbet af den fastlagte periode. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Med henblik på at fremme beskæftigelsen og sikre gennemførelse af  \r\n\r\n projekter med høj samfundsmæssig nytte opfordres regeringen til at fremsætte  \r\n\r\n forslag, således at der etableres en jobbank. </P>  \r\n\r\n<P>Jobbanken skal yde tilskud til ansættelse af ledige personer til  \r\n\r\n gennemførelse af bestemte projekter. Jobbanken skal administreres af de  \r\n\r\n regionale arbejdsmarkedsråd. </P>  \r\n\r\n<P>Projekter, som gennemføres med tilskud, kan ikke etableres, uden at det er  \r\n\r\n godkendt af de ansatte på den pågældende arbejdsplads. Projekter, hvortil der  \r\n\r\n kan ydes tilskud fra jobbanken, kan f. eks. være: </P>  \r\n\r\n<P>- udvidelse af den kommunale hjemmehjælp, </P>  \r\n\r\n<P>- flere daginstitutionspladser, </P>  \r\n\r\n<P>- oprydning efter miljøproblemer, </P>  \r\n\r\n<P>- økologisk omstilling, </P>  \r\n\r\n<P>- opstart af økologisk produktion, </P>  \r\n\r\n<P>- flere ansatte, f.eks. i DSB og postvæsenet, hvor arbejdspresset er meget  \r\n\r\n stort, </P>  \r\n\r\n<P>- projekter, der integrerer svage på arbejdsmarkedet, langtidsledige,  \r\n\r\n flygtninge og indvandrere eller personer med nedsat arbejdsevne. </P>  \r\n\r\n<P>Ved godkendelsen af projektet tages stilling til tilskudsperioden, der  \r\n\r\n efter ansøgning vil kunne forlænges. Tilskuddets varighed afhænger af  \r\n\r\n projektets karakter. F.eks kunne der til en udvidelse af den offentlige  \r\n\r\n service gives tilskud i 5 år, hvorefter tilskuddet aftrappes. I forbindelse  \r\n\r\n med igangsættelse af produktion vil tilskuddet skulle aftrappes i takt med en  \r\n\r\n forventet rentabilitet i produktionen, typisk startende efter det andet år,  \r\n\r\n dog senest, når projektet hviler i sig selv. </P>  \r\n\r\n<P>Der kan ikke gives tilskud til projekter, hvis ikke der er mulighed for  \r\n\r\n mindst 1 års normal beskæftigelse enten i selve projektet eller i forlængelse  \r\n\r\n af projektet. </P>  \r\n\r\n<P>Der skal være revisorerklæringer, der bekræfter, at der er sket en  \r\n\r\n udvidelse af beskæftigelsen inden for projektets område mindst svarende til  \r\n\r\n det antal stillinger, der gives tilskud til. </P>  \r\n\r\n<P> <I>Økonomiske konsekvenser</I>  </P>  \r\n\r\n<P>For staten bliver der et mindre overskud, da udgiften på 156.500 kr. mere  \r\n\r\n end modsvares af sparede arbejdsløshedsdagpenge og indtægter i form af flere  \r\n\r\n skatter og afgifter, når flere kommer i arbejde. Hertil kommer sparede  \r\n\r\n udgifter til aktivering m.m. </P>  \r\n\r\n<P>For kommuner og institutioner giver jobbanken mulighed for billigt at  \r\n\r\n udvide den offentlige service, rydde op efter miljøforurening, igangsætte  \r\n\r\n økologisk omstilling, opstarte en produktion eller lignende. </P>  \r\n\r\n<P>For samfundet og for de arbejdsløse er der indlysende fordele. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Jette Gottlieb</B> (EL): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om etablering af en jobbank.</I>  \r\n\r\n</P>  \r\n\r\n<P>(Beslutningsforslag nr. B 84). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/12/1997"
        },
        {
            "displayName": "Accession",
            "displayValue": "19971BA00084"
        },
        {
            "displayName": "Entydig dokumentidentifikation",
            "displayValue": "CL008167"
        },
        {
            "displayName": "Dato for førstegangsindlæggelse",
            "displayValue": "09/12/1997"
        },
        {
            "displayName": "Dato for indlæggelse",
            "displayValue": "09/12/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "84"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}