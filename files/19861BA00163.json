{
    "id": 106276,
    "title": "1986 BSF 163   FORSLAG TIL FOLKETINGSBESLUTNING OM INDFØRELSE AF PANT PÅ BATTERIER OG   APOTEKERNES MEDICINEMBALLAGER ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 163",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 163 </P>  \r\n\r\n<P></P>  \r\n\r\n<P>Forslag til folketingsbeslutning om indførelse af pant på batterier og  \r\n\r\n apotekernes medicinemballager </P>  \r\n\r\n<P></P>  \r\n\r\n<P>Fremsat af Anne Grete Holmsgård (SF) Margrete Auken (SF) Leif Hermann (SF)  \r\n\r\n Ingerlise Koefoed (SF) Ebba Strange (SF) </P>  \r\n\r\n<P></P>  \r\n\r\n<P>den 13. maj 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at gennemføre følgende: </P>  \r\n\r\n<P>1. Der indføres pant på alle batterier og akkumulatorer. </P>  \r\n\r\n<P>2. Der indføres en grænseværdi på maksimalt 0,025 pct. kviksølv pr. </P>  \r\n\r\n<P>batteri. </P>  \r\n\r\n<P>3. Der indføres afgift på kviksølv, cadmium og bly. </P>  \r\n\r\n<P>4. Der opbygges - hurtigst muligt - oparbejdningsfaciliteter til </P>  \r\n\r\n<P>oparbejdning af flest mulige typer batterier og akkumulatorer. </P>  \r\n\r\n<P>5. Der indføres pant på apotekernes medicinemballager. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>I foråret 1986 drøftede Folketingets miljø- og planlægningsudvalg et </P>  \r\n\r\n<P>beslutningsforslag fra VS og SF om at indføre pant på batterier, </P>  \r\n\r\n<P>husholdningskemikalier samt medicinprodukter. (Se </P>  \r\n\r\n<P>Folketingstidende 1985-86, forhandlingerne sp. 6719, 6721 og 7572, </P>  \r\n\r\n<P>samt tillæg A sp. 4397). </P>  \r\n\r\n<P>På baggrund af denne drøftelse gav miljøministeren tilsagn om at give </P>  \r\n\r\n<P>udvalget en redegørelse for, hvorledes et sådant pantsystem kan </P>  \r\n\r\n<P>gennemføres samt virkningerne heraf, jf. betænkning over forslag </P>  \r\n\r\n<P>til lov om ændring af lov om miljøbeskyttelse af 16. maj 1986. (Se </P>  \r\n\r\n<P>Folketingstidende 1985-86, tillæg B sp. 1775). Samtidig bad </P>  \r\n\r\n<P>udvalget ministeren om ikke at sætte en bekendtgørelse om </P>  \r\n\r\n<P>frivillig indsamling af batterier i kraft. </P>  \r\n\r\n<P>Den 2. marts 1987 oversendte miljøministeren en fyldig redegørelse om </P>  \r\n\r\n<P>spørgsmålet til Folketingets miljø- og planlægningsudvalg. Det </P>  \r\n\r\n<P>fremtgår af redegørelsen, at ministeren ikke er indstillet på at </P>  \r\n\r\n<P>indføre en generel pantordning for batterier og akkumulatorer. Kun </P>  \r\n\r\n<P>for visse typer kviksølv- og cadmiumholdige batterier arbejdes der </P>  \r\n\r\n<P>videre med spørgsmålet. En indstilling herom vil efter forhandling </P>  \r\n\r\n<P>med de berørte parter blive afgivet i foråret 1988. </P>  \r\n\r\n<P>Dette finder forslagsstillerne til nærværende forslag </P>  \r\n\r\n<P>utilfredsstillende, også selv om det videre arbejde i </P>  \r\n\r\n<P>Miljøstyrelsen skulle føre til, at der indføres pant på VISSE </P>  \r\n\r\n<P>typer batterier. </P>  \r\n\r\n<P>En delvis pantordning vil være vanskelig at håndtere for forbrugerne. </P>  \r\n\r\n<P>Både fordi batterier med og uden pant ofte ligner hinanden, og </P>  \r\n\r\n<P>fordi det er svært at forstå, hvorfor visse tungmetalholdige </P>  \r\n\r\n<P>batterier skal pålægges pant, mens andre batterier, der også er </P>  \r\n\r\n<P>tungmetalholdige, ikke skal pålægges pant. </P>  \r\n\r\n<P>Endvidere vil en delvis pantordning betyde, at der fortsat bortkastes </P>  \r\n\r\n<P>store mængder tungmetalholdige batterier i dagrenovationen. Det må </P>  \r\n\r\n<P>endvidere forventes, at salget af batterier uden pant vil stige, </P>  \r\n\r\n<P>når først en pantordning er kørt ind. </P>  \r\n\r\n<P>Med hensyn til husholdningskemikalier og apotekervarer fremgår det af </P>  \r\n\r\n<P>redegørelsen, at ministeren ikke agter at indføre pant på </P>  \r\n\r\n<P>emballage vedrørende disse produkter. </P>  \r\n\r\n<P>Forslagsstillerne er enige med miljøministeren i, at </P>  \r\n\r\n<P>husholdningskemikalier er en særdeles sammensat og uhomogen gruppe </P>  \r\n\r\n<P>af produkter, hvor der ikke er tale om, at emballagerne </P>  \r\n\r\n<P>tilnærmelsesvis ligner standardemballager. </P>  \r\n\r\n<P>Af denne årsag kan det være vanskeligt at få et pantsystem på dette </P>  \r\n\r\n<P>område til at fungere ordentligt. Da det næppe på nuværende </P>  \r\n\r\n<P>tidspunkt vil være muligt at indføre standardemballager for </P>  \r\n\r\n<P>husholdningskemikalier, finder forslagsstillerne, at disse </P>  \r\n\r\n<P>produkter indtil videre må sikres indsamlet af andre kanaler. </P>  \r\n\r\n<P>Dette kan ske enten ved at kommunerne benytter bemandede </P>  \r\n\r\n<P>vandrecontainere, miljøbiler, frasortering i særlige beholdere i </P>  \r\n\r\n<P>forbindelse med dagrenovationen eller andre måder. </P>  \r\n\r\n<P>Det væsentlige er, at indsamlingerne gøres så effektive, at den helt </P>  \r\n\r\n<P>overvejende del af kemikalierne indsamles, samt at dette sker på </P>  \r\n\r\n<P>en betryggende måde. Hermed menes en metode, hvor fristelsen til </P>  \r\n\r\n<P>at smide farlige produkter i dagrenovationen bliver så lille som </P>  \r\n\r\n<P>muligt samt en metode, der sikrer, at produkterne ikke </P>  \r\n\r\n<P>sammenblandes, så der opstår kemiske reaktioner, eller at en </P>  \r\n\r\n<P>efterfølgende sortering vanskeliggøres. Disse indsamlinger skal </P>  \r\n\r\n<P>naturligvis også gælde andre farlige stoffer end </P>  \r\n\r\n<P>husholdningskemikalier (f.eks. støvsugerposer, lysstofrør m.v.). </P>  \r\n\r\n<P>Hvad angår medicin, der sælges fra apotekerne, kan forslagsstillerne </P>  \r\n\r\n<P>derimod ikke se, at det vil være specielt vanskeligt at gennemføre </P>  \r\n\r\n<P>en pantordning på emballager, hvor produkterne leveres tilbage til </P>  \r\n\r\n<P>et apotek mod tilbagebetaling af pant. </P>  \r\n\r\n<P>Fordelen ved en pantordning er især, at ikke forbrugt medicin kan </P>  \r\n\r\n<P>indsamles og destrueres forsvarligt. En pantordning vil desuden </P>  \r\n\r\n<P>kunne øge genanvendelsen af medicinemballage. </P>  \r\n\r\n<P>Forslagsstillerne er af den opfattelse, at det langsigtede mål er at </P>  \r\n\r\n<P>anvende så få tungmetaller og andre miljøfarlige stoffer som </P>  \r\n\r\n<P>overhovedet muligt. Så længe der anvendes farlige stoffer, er det </P>  \r\n\r\n<P>imidlertid vigtigt at sikre, at disse ikke spredes i miljøet, men </P>  \r\n\r\n<P>holdes i så lukkede kredsløb som muligt. </P>  \r\n\r\n<P>Til dette formål er pantbelæggelse af farlige produkter et godt </P>  \r\n\r\n<P>middel, idet pantordninger giver meget høj indsamlingsprocent. I </P>  \r\n\r\n<P>øvrigt kan det oplyses, at den svenske opposition har pålagt den </P>  \r\n\r\n<P>svenske regering at komme med forslag om en pantordning for </P>  \r\n\r\n<P>batterier. </P>  \r\n\r\n<P>Den overvejende del af de batterier og akkumulatorer, der anvendes i </P>  \r\n\r\n<P>dag, havner i dagrenovationen, hvorfra de spredes i miljøet. I </P>  \r\n\r\n<P>miljøministerens redegørelse skønnes det, at kun ca. 10 pct. af de </P>  \r\n\r\n<P>brugte batterier indsamles og sendes til Kommunekemi. Dog er </P>  \r\n\r\n<P>indsamlingsprocenten højere for knapceller (de indsamles af bl.a. </P>  \r\n\r\n<P>fotohandlere) og blyakkumulatorer, der for det meste </P>  \r\n\r\n<P>tilbageleveres til autoophuggere. </P>  \r\n\r\n<P>Den samlede tungmetalbelastning fra batterier og akkumulatorer er i </P>  \r\n\r\n<P>redegørelsen opgjort således: </P>  \r\n\r\n<PRE>  \r\n\r\n                                          Forbrug  \r\n\r\n Batteritype                 År           Antal         Mængde  \r\n\r\n                                        mill          ton  \r\n\r\n --------------------------------------------------------------  \r\n\r\n Knapceller:  \r\n\r\n Kviksølvoxid............  85/86            2            3,9  \r\n\r\n Zink/luft sølvoxid......     84            5             11  \r\n\r\n Lithium.................     82            1              3  \r\n\r\n Alm. brunsten...........     82           38          2.800  \r\n\r\n Alkaliske...............     86           13            430  \r\n\r\n Lukkede nikkel/cadmium..     85          1,2             75  \r\n\r\n Åbne nikkel/cadmium.....  82/86            ?         50-300  \r\n\r\n Blyakkumulatorer........     86      0,6-0,7         14.000  \r\n\r\n                                                  -16.000  \r\n\r\n --------------------------------------------------------------  \r\n\r\n                          Tungmetalindhold   Tungbelastning  \r\n\r\n Batteritype                      ton                ton  \r\n\r\n                     Kviksølv  Cadmium   Bly   Hg   Cd     Pb  \r\n\r\n                        Hg        Cd      Pb  \r\n\r\n --------------------------------------------------------------  \r\n\r\n Knapceller:  \r\n\r\n Kviksølv...............    1         -       -   0,4   -  \r\n\r\n Zink/luft og sølvoxid.. 0,11         -       -  0,04   -  \r\n\r\n Lithium................    0         -       -     0   -  \r\n\r\n Alm. brunsten..........  0,3       0,3       -   0,3  0,3  \r\n\r\n Alkaliske..............  2,2         -       -   1,9   -  \r\n\r\n Lukkede nikkel/cadmium.    -      9-11       -     -  9-11  \r\n\r\n Åbne nikkel/cadmium....    -      2-24       -     -1,8-22  \r\n\r\n Blyakkumulatorer.......    -         -   9.000     -   -   1.000  \r\n\r\n                                     -10.000            -2.000  \r\n\r\n ---------------------------------------------------------------  \r\n\r\n</PRE>  \r\n\r\n<P>Ovennævnte opgørelse må dog tages med et gran salt, da der ikke er </P>  \r\n\r\n<P>foretaget systematiske analyser af tungmetalbelastningen. </P>  \r\n\r\n<P>BEMÆRKNINGER TIL DE ENKELTE PUNKTER </P>  \r\n\r\n<P>ad 1 </P>  \r\n\r\n<P>Det foreslås, at der indføres pant på alle batterier og </P>  \r\n\r\n<P>akkumulatorer, da alle disse indeholder tungmetaller. Undlader man </P>  \r\n\r\n<P>at lægge pant på batterier med lavt tungmetalindhold, vil det </P>  \r\n\r\n<P>betyde accept af en ganske betydelig tungmetalforurening. Det </P>  \r\n\r\n<P>skønnes således, at ca. 1/10 af kviksølvforureningen fra batterier </P>  \r\n\r\n<P>stammer fra brunstensbatterier (der ifølge miljøministerens </P>  \r\n\r\n<P>redegørelse ikke skal pantbelægges). Man må desuden forvente, at </P>  \r\n\r\n<P>salget af netop disse batterier vil stige, hvis de ikke belægges </P>  \r\n\r\n<P>med pant. Det betyder også, at alle batterier skal mærkes tydelige </P>  \r\n\r\n<P>med PANT samt med pantbeløbets størrelse. Størrelsen af </P>  \r\n\r\n<P>pantbeløbet bør ifølge forslagsstillerne være på ca. 20 pct. af </P>  \r\n\r\n<P>produktets pris, således at motivationen til at smide produkterne </P>  \r\n\r\n<P>væk mindskes, uden at der samtidig er for stor fristelse til at gå </P>  \r\n\r\n<P>uden om systemet (f.eks. privat hjemtagning fra udlandet). For </P>  \r\n\r\n<P>visse batterier bør pantbeløbet være større, medens det muligvis </P>  \r\n\r\n<P>kan være lavere for akkumulatorer. Under alle omstændigheder bør </P>  \r\n\r\n<P>der fastsættes et minimumsbeløb på f.eks. 5 kroner. </P>  \r\n\r\n<P>AD 2 </P>  \r\n\r\n<P>Det foreslås, at der fastsættes en grænseværdi for kviksølv- og </P>  \r\n\r\n<P>cadmiumindholdet i batterier. Denne kan mest hensigtsmæssigt </P>  \r\n\r\n<P>fastsættes på det niveau, der er opnået enighed om i Nordisk </P>  \r\n\r\n<P>Ministerråd. Her er der opnået enighed om 0,025 vægtprocent. Denne </P>  \r\n\r\n<P>grænse er betydelig bedre end de grænser, der blev foreslået i det </P>  \r\n\r\n<P>udkast til batteribekendtgørelse, som Folketingets miljøudvalg bad </P>  \r\n\r\n<P>miljøministeren stille i bero i maj 1986. </P>  \r\n\r\n<P>Den er ligeledes bedre end den grænseværdi, der er vedtaget af de </P>  \r\n\r\n<P>europæiske batterifabrikanters brancheorganisation. Den er på 0,15 </P>  \r\n\r\n<P>vægtprocent kviksølv og målsat til 1990. En sådan grænseværdi </P>  \r\n\r\n<P>betyder ikke, at pant er overflødig, men blot at </P>  \r\n\r\n<P>tungmetalindholdet holdes nede, så længe det ikke er muligt helt </P>  \r\n\r\n<P>at undgå tungmetaller i batterier. </P>  \r\n\r\n<P>AD 3 </P>  \r\n\r\n<P>Det bedste ville være, hvis alle tungmetaller i batterier kunne </P>  \r\n\r\n<P>oparbejdes og genanvendes. Dette er endnu ikke muligt. Det er dog </P>  \r\n\r\n<P>muligt at oparbejde nogle typer af batterier, og det sker allerede </P>  \r\n\r\n<P>i udlandet. </P>  \r\n\r\n<P>Kommunekemi regner med at skulle til at oparbejde batterier efter </P>  \r\n\r\n<P>1990, hvor aftalen med Vesttyskland om at deponere brugte danske </P>  \r\n\r\n<P>batterier udløber. </P>  \r\n\r\n<P>Hvorvidt det kan nås at opbygge oparbejdningskapacitet inden da, ved </P>  \r\n\r\n<P>forslagsstillerne naturligvis ikke. Under alle omstændigheder er </P>  \r\n\r\n<P>det imidlertid vigtigt, at der bygges oparbejdningskapacitet, samt </P>  \r\n\r\n<P>at denne har en størrelse, der er tilstrækkelig til at behandle de </P>  \r\n\r\n<P>stærkt øgede mængder indsamlede batterier, et pantsystem vil </P>  \r\n\r\n<P>medføre. </P>  \r\n\r\n<P>AD 4 </P>  \r\n\r\n<P>Pantsystemet vil ifølge miljøministerens redegørelse kunne hvile i </P>  \r\n\r\n<P>sig selv økonomisk. Det vil imidlertid være svært for et </P>  \r\n\r\n<P>oparbejdningssystem. Specielt fordi priserne på tungmetaller har </P>  \r\n\r\n<P>været faldende i en årrække. For at gøre det økonomisk rentabelt </P>  \r\n\r\n<P>at oparbejde samt for at motivere til lavest mulig </P>  \r\n\r\n<P>tungmetalanvendelse foreslås det, at der indføres en afgift på </P>  \r\n\r\n<P>kviksølv, cadmium og bly. </P>  \r\n\r\n<P>AD 5 </P>  \r\n\r\n<P>Kendskabet til, hvor store mængder medicinrester der ender i </P>  \r\n\r\n<P>dagrenovationen, er yderst begrænset. ØKOconsult anslår foreløbig, </P>  \r\n\r\n<P>at mellem 36 og 37 tons medicinrester hvert år bortskaffes </P>  \r\n\r\n<P>ukontrolleret, mens 110 tons destrueres på Kommunekemi; tallene er </P>  \r\n\r\n<P>behæftet med stor usikkerhed. </P>  \r\n\r\n<P>Uanset denne usikkerhed finder forslagsstillerne, at det vil være </P>  \r\n\r\n<P>hensigtsmæssigt at sikre en kontrolleret bortskaffelse både af </P>  \r\n\r\n<P>hensyn til det ydre miljø og af hensyn til arbejdsmiljøet. Dette </P>  \r\n\r\n<P>kan ske ved at indføre pant på medicinemballager, der sælges fra </P>  \r\n\r\n<P>apoteker. Denne afgrænsning indebærer den fordel, at alle de </P>  \r\n\r\n<P>stærke mediciner kommer med, samt at der er tale om en klart </P>  \r\n\r\n<P>afgrænset gruppe forhandlere, hvor pantet kan indløses. </P>  \r\n\r\n<P>Forslagsstillerne er åbne over for, at blisterpakninger undtages. </P>  \r\n\r\n<P>De skønnes ifølge ØKOconsult at udgøre ca. 15 pct. af den </P>  \r\n\r\n<P>nuværende emballagemængde fra apotekerne. </P>  \r\n\r\n<P>Emballagerne mærkes således, at det klart fremgår, at der er pant på </P>  \r\n\r\n<P>emballagen, samt pantets størrelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00163"
        },
        {
            "displayName": "Entydig dokumentidentifikation",
            "displayValue": "CL005099"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "163"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}