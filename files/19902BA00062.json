{
    "id": 107120,
    "title": "1990 BSF 62   FORSLAG TIL FOLKETINGSBESLUTNING OM OPRETTELSE AF TILSYNS- OG ANKERÅD FOR   ÆLDRE OG HANDICAPPEDE HJÆLPSMODTAGERE UANSET BOLIGFORM ",
    "documentTypeId": "480",
    "isSagsforlobPeriodValid": false,
    "shortName": "1990/2 BSF 62",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 62 </P>  \r\n\r\n<P></P>  \r\n\r\n<P>Forslag til folketingsbeslutning om oprettelse af tilsyns- og ankeråd for  \r\n\r\n ældre og handicappede hjælpsmodtagere uanset boligform </P>  \r\n\r\n<P></P>  \r\n\r\n<P>Fremsat af Mimi Jakobsen (CD) Lis Noer Holmberg (CD) </P>  \r\n\r\n<P></P>  \r\n\r\n<P>Bente Juncker (CD) </P>  \r\n\r\n<P></P>  \r\n\r\n<P>den 21. marts 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag om </P>  \r\n\r\n<P>ændring af bistandsloven vedrørende tilsyn med plejen af ældre og </P>  \r\n\r\n<P>handicappede i såvel plejehjem/-centre som ældreboliger og eget hjem </P>  \r\n\r\n<P>efter følgende retningslinier: </P>  \r\n\r\n<P>1) Ved oprettelse af et tilsyns- og ankeråd i hver kommune ændres den  \r\n\r\n nuværende tilsynsfunktion til at omfatte alle ældre og handicappede, der har  \r\n\r\n behov for hjemmehjælp, hjemmesygepleje, døgnpleje m.v., uanset boligform.  \r\n\r\n</P>  \r\n\r\n<P>2) Tilsyns- og ankerådet har følgende funktioner: </P>  \r\n\r\n<P>- Medvirken i visitationen til hjemmehjælp, hjemmesygepleje,  \r\n\r\n hjælpemiddeltildeling m.v. i medfør af bistandsloven. </P>  \r\n\r\n<P>- Behandling af henvendelser/klager fra en person og dennes pårørende om  \r\n\r\n tildeling af hjemmehjælp, hjemmesygepleje, hjælpemiddeltildeling eller andre  \r\n\r\n foranstaltninger. </P>  \r\n\r\n<P>- En opsøgende funktion, der udføres således, at enhver hospitalsafdeling  \r\n\r\n eller anden institution, der udskriver en plejetrængende person, for hvem der  \r\n\r\n i samråd med kommunen er lagt plejeplan, oplyser tilsynsrådet om  \r\n\r\n udskrivningsdato og plejeaftale. Tilsynsrådet undersøger herefter inden for 1  \r\n\r\n måned, hvorvidt de aftalte foranstaltninger er iværksat, og hvordan de  \r\n\r\n fungerer. </P>  \r\n\r\n<P>- En tilsynsførende funktion, der finder sted mindst hver 3. måned til  \r\n\r\n sikkerhed for, at den aftalte hjælp finder sted som planlagt, i  \r\n\r\n overensstemmelse med lovens hensigt og med et bredt forebyggende sigte. </P>  \r\n\r\n<P>3) Tilsyns- og ankerådet sammensættes således, at det omfatter en  \r\n\r\n socialrådgiver, der er født formand, en læge, en sygeplejerske, en  \r\n\r\n ergoterapeut samt en repræsentant udpeget af brugergrupper/folke- og  \r\n\r\n invalidepensionisternes kontaktudvalg i kommunen. </P>  \r\n\r\n<P>4) Såfremt et flertal i tilsyns- og ankerådet finder det påkrævet, kan  \r\n\r\n rådet anke konkrete afgørelser på hjælpsmodtagerens vegne til en højere  \r\n\r\n administrativ myndighed, hvis der findes grundlag herfor. I akutte tilfælde  \r\n\r\n kan formanden for tilsyns- og ankerådet (socialrådgiveren) på egen hånd  \r\n\r\n iværksætte henvendelse, ligesom formandens stemme i tvivlstilfælde vil være  \r\n\r\n afgørende. </P>  \r\n\r\n<P>Lovforslaget fremsættes, så loven kan træde i kraft den 1. januar 1992.  \r\n\r\n</P>  \r\n\r\n<P> <I>Bemærkninger til forslaget</I>  </P>  \r\n\r\n<P>Kommunen er efter bistandsloven forpligtet til at yde hjemmehjælp m.v.  \r\n\r\n samt at føre tilsyn hermed. Forslagsstillerne har konstateret, at der rundt  \r\n\r\n omkring i kommunerne har vist sig problemer med viljen eller evnen til at  \r\n\r\n leve op til disse bestemmelser. </P>  \r\n\r\n<P>I dag tilstræbes det politisk, at der skabes muligheder for, at den  \r\n\r\n enkelte ældre eller handicappede kan blive længst muligt i eget hjem.  \r\n\r\n Betingelsen for, at denne hensigt kan opfyldes og fungere tilfredsstillende,  \r\n\r\n er, at den enkelte får den nødvendige hjælp. </P>  \r\n\r\n<P>Meget ofte ser man, at ældre og handicappede mennesker lades i stikken, og  \r\n\r\n det er forslagsstillernes opfattelse, at man for denne gruppe mennesker, der  \r\n\r\n sidder isoleret, bør sikre, at behovene er opfyldt. Det vil ofte være  \r\n\r\n tilfældet, at netop disse mennesker ikke længere selv har de ressourcer, der  \r\n\r\n kræves for at henvende sig om at få den hjælp, de har ret til efter loven.  \r\n\r\n</P>  \r\n\r\n<P>Det er på denne baggrund, forslaget om oprettelse af tilsyns- og ankeråd  \r\n\r\n skal ses. </P>  \r\n\r\n<P>Efter § 82 i bistandsloven pålægges kommunalbestyrelsen at føre  \r\n\r\n &#187;tilsyn med den daglige drift af plejehjem og beskyttede boliger i  \r\n\r\n kommunen, så vidt muligt i samarbejde med beboerråd.&#171; </P>  \r\n\r\n<P>I Socialstyrelsens vejledning nr. 4 af 5. september 1980 om praktisk  \r\n\r\n bistand i hjemmet efter bistandsloven gives retningslinier for et sådant  \r\n\r\n tilsyn i kommunerne. </P>  \r\n\r\n<P>Behovet for hjemmehjælp vurderes i dag af en tilsynsførende eller en leder  \r\n\r\n i hjemmeplejen. For at der i visitationen kan indgå en social, lægelig og  \r\n\r\n plejemæssig vurdering, er det hensigtsmæssigt at lade det foreslåede tilsyns-  \r\n\r\n og ankeråd medvirke. </P>  \r\n\r\n<P>Tilsyns- og ankerådet består af 5 personer, nedsættes af kommunen og  \r\n\r\n indgår i et nært samarbejde med den sociale forvaltning. Hvis det skønnes  \r\n\r\n rimeligt i henseende til antallet af hjælpsmodtagere, kan rådet nedsættes af  \r\n\r\n f.eks. to kommuner i fællesskab, eller en stor kommune kan nedsætte flere  \r\n\r\n råd. </P>  \r\n\r\n<P>Det foreslås, at der i tilsyns- og ankerådet indgår en socialrådgiver  \r\n\r\n efter samme principper, som gælder i bistandslovens § 29, stk. 2, vedrørende  \r\n\r\n statskonsulenter for vanføre og psykisk udviklingshæmmede. Læge og  \r\n\r\n sygeplejerske vil kunne udpeges fra en langtidsmedicinsk afdeling. Tilsyns-  \r\n\r\n og ankerådet består i øvrigt af en ergoterapeut og en repræsentant udpeget af  \r\n\r\n brugergruppen/folke- og invalidepensionisternes kontaktudvalg. </P>  \r\n\r\n<P>I finansieringen indgår aflønning af en heltidsansat socialrådgiver til et  \r\n\r\n givet antal hjælpsmodtagere, honorering af indsats til læge, sygeplejerske og  \r\n\r\n ergoterapeut, evt. gennem yderligere normering på langtidsmedicinsk afdeling  \r\n\r\n efter timeforbrug, samt diæter til den af brugergruppen/folke- og  \r\n\r\n invalidepensionisternes kontaktudvalg udpegede person. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/03/1991"
        },
        {
            "displayName": "Accession",
            "displayValue": "19902BA00062"
        },
        {
            "displayName": "Entydig dokumentidentifikation",
            "displayValue": "CL002723"
        },
        {
            "displayName": "Dato for førstegangsindlæggelse",
            "displayValue": "21/03/1991"
        },
        {
            "displayName": "Dato for indlæggelse",
            "displayValue": "21/03/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "62"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}