{
    "id": 85256,
    "title": "Cirkulæreskrivelse til landets politikredse om tilladelse til Iaido-sværd ",
    "documentTypeId": "210",
    "isSagsforlobPeriodValid": false,
    "shortName": "CIS nr 11266 af 23/05/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse til landets politikredse om  \r\n\r\n tilladelse til Iaido-sværd </H1>  \r\n\r\n<P></P>  \r\n\r\n<BR>  \r\n\r\n<P>Justitsministeriet har i dag besvaret en henvendelse vedrørende  \r\n\r\n våbentilladelse til sværd til brug for den japanske kampsport Iaido.  \r\n\r\n Justitsministeriets besvarelse vedlægges til orientering. </P>  \r\n\r\n<P>Som det fremgår af skrivelsen, er det Justitsministeriets opfattelse, at  \r\n\r\n politikredsene fremover efter en konkret vurdering kan meddele tilladelse til  \r\n\r\n japanske sværd til brug for kampsporten Iaido. For så vidt angår de nærmere  \r\n\r\n betingelser m.v. henvises til det i skrivelsen anførte. </P>  \r\n\r\n<P>Det bemærkes, at der ikke er tale om en generel praksisændring i relation  \r\n\r\n til asiatisk kampsport, idet Justitsministeriet alene har taget stilling til  \r\n\r\n tilladelse til sværd i relation til kampsporten Iaido. </P>  \r\n\r\n<P>For så vidt angår anden asiatisk kampsport, er det således fortsat  \r\n\r\n Justitsministeriets opfattelse, at der som hovedregel bør meddeles afslag på  \r\n\r\n våbentilladelse, idet sværd generelt ikke synes at være absolut nødvendige  \r\n\r\n for at udøve asiatisk kampsport. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Mogens Kjærgaard Møller </P>  \r\n\r\n<P> <B>BILAG</B>  </P>  \r\n\r\n<P>Ved skrivelse af 20. juni 1995 og 31. juli 1995 har De rettet henvendelse  \r\n\r\n til Justitsministeriet om brug af japansk sværd i forbindelse med den  \r\n\r\n japanske kampsport Iaido. </P>  \r\n\r\n<P>De har anmodet om, at praksis ændres, således at politikredsene fremover  \r\n\r\n kan meddele tilladelse til japanske sværd i relation til Iaido. </P>  \r\n\r\n<P>De har om Deres baggrund for henvendelsen oplyst, at De er aktiv  \r\n\r\n Iaido-udøver, har vundet det japanske mesterskab i Iaido i 1993, og at De  \r\n\r\n siden 1988 har undervist i sporten. </P>  \r\n\r\n<P>Det fremgår at det hertil indsendte materiale, at Iaido er en speciel  \r\n\r\n disciplin i anvendelsen af det japanske sværd. Modsat anden japansk kampsport  \r\n\r\n beskæftiger Iaido sig udelukkende med selve brugen af sværdet. En væsentlig  \r\n\r\n del af sporten består således i at trække sværdet fra skeden, når en imaginær  \r\n\r\n modstander angriber. Dernæst kan følge et eller flere &quot;skær&quot; med  \r\n\r\n sværdet. Når modstanderen forestilles uskadeliggjort, returneres sværdet  \r\n\r\n atter til skeden. For at opnå effekt i &quot;skæret&quot; trænes  \r\n\r\n gennemskæringer af sammenrullet strå mv. </P>  \r\n\r\n<P>Hovedparten af træningen foregår mod en imaginær modstander. Formålet  \r\n\r\n hermed er at styrke mentale egenskaber som beslutsomhed, opmærksomhed,  \r\n\r\n koncentration og mod. Først efter flere års træning (6-7 år) trænes  \r\n\r\n teknikkerne mod en fysisk angriber. </P>  \r\n\r\n<P>De har nærmere redegjort for, at sværd (et ægte eller identisk attrap) med  \r\n\r\n tilhørende skede er absolut nødvendigt for at udøve sporten. Skal der trænes  \r\n\r\n fuldt ud, skal sværdet være skarpt for at kunne øve gennemskæringer. </P>  \r\n\r\n<P>De har anført, at der således som minimum kræves et attrapsværd, benævnt  \r\n\r\n som &quot;Iai-To&quot;, der er en efterligning af det ægte samuraisværd, der  \r\n\r\n kaldes &quot;Katana&quot;. Sværdet vejer almindeligvis mellem 900 gr. og 1100  \r\n\r\n gr. &quot;Iai-to&quot;-sværdet har dog ikke en skarp æg, hvorfor det ikke kan  \r\n\r\n anvendes til &quot;gennemskæringer&quot;. </P>  \r\n\r\n<P>&quot;Iai-to&quot;-sværdet er fremstillet af materiale (samholt), der ikke  \r\n\r\n kan slibes skarpt. De mener derfor ikke, at sværdet er omfattet af  \r\n\r\n våbenlovgivningen. </P>  \r\n\r\n<P>For træning og deltagelse i &quot;gennemskæringer&quot; kræves det ægte  \r\n\r\n &quot;Katana&quot;-sværd. &quot;Katana&quot;-sværdets klinge måler mellem 74  \r\n\r\n cm. og 80 cm. </P>  \r\n\r\n<P>De har oplyst, at man skal have dyrket sporten aktivt i 6-7 år, før man  \r\n\r\n får brug for &quot;Katana&quot;-sværdet. </P>  \r\n\r\n<P>Det fremgår af sagen, at træsværd er uegnede til de egentlige  \r\n\r\n Iaido-teknikker. Det er ikke muligt at deltage i stævner eller konkurrencer  \r\n\r\n med et træsværd. Endelig er det ikke muligt at opnå gradueringer, uden at der  \r\n\r\n aflægges prøve i Iaido med et ægte sværd eller en attrap heraf. </P>  \r\n\r\n<P>De har oplyst, at der til opvarmning anvendes et træsværd  \r\n\r\n &quot;Suburi-To&quot;. Sværdet måler ca. 120 cm. og vejer mellem 2 og 4 kg.  \r\n\r\n Sværdet er som regel helt lige. På grundlag af dets konstruktion er sværdet  \r\n\r\n uegnet til brug for træningen af Iaido, men det anvendes til at styrke arme,  \r\n\r\n skulder og brystmuskler mv. </P>  \r\n\r\n<P>De har bl.a. anført, at træsværdet &quot;Boku-To/Bokken&quot; er en  \r\n\r\n efterligning af det ægte &quot;Katana&quot;-sværd. Træsværdet vejer ca. 600  \r\n\r\n gr. og er betydeligt lettere end &quot;Katana&quot;- og  \r\n\r\n &quot;Iai-to&quot;-sværdene. Der er endvidere ikke skede til træsværdet,  \r\n\r\n hvorfor det ikke kan benyttes til selve det element at trække sværdet.  \r\n\r\n Herudover har træsværdet ikke en skarp æg, hvorfor det ikke kan benyttes til  \r\n\r\n &quot;gennemskæringer&quot;. </P>  \r\n\r\n<P>De har endelig oplyst, at der kun findes få seriøse Iaido-foreninger i  \r\n\r\n Danmark, hvor der trænes og undervises i Iaido. Derimod findes der mange  \r\n\r\n foreninger, hvor der trænes med sværd i tilknytning til en anden kampsport,  \r\n\r\n og hvor denne træning omtales som Iaido. </P>  \r\n\r\n<P>De har anført, at en eventuel kontrolmulighed i forbindelse med udstedelse  \r\n\r\n af tilladelser til Iaido-foreninger kan indføres ved at afkræve bevis for, at  \r\n\r\n foreningerne udøves under kontrollerede forhold gennem medlemsskab af  \r\n\r\n japanske Iaido-organisationer. </P>  \r\n\r\n<P>Til brug for sagens behandling har Justitsministeriet indhentet udtalelser  \r\n\r\n fra Rigspolitichefen, Foreningen af Politimestre i Danmark og  \r\n\r\n Politidirektøren i København. Ved skrivelse af 30. august 1996 er De  \r\n\r\n fremkommet med Deres supplerende bemærkninger hertil. </P>  \r\n\r\n<P> <B>I den anledning skal Justitsministeriet meddele følgende:</B>  </P>  \r\n\r\n<P>I henhold til våbenlovgivningen er det forbudt uden tilladelse fra  \r\n\r\n politimesteren (politidirektøren) at erhverve, besidde, bære eller anvende  \r\n\r\n skarpe våben, hvis klinge overstiger 12 cm., jf. § 4, stk. 2, nr. 1, i våben-  \r\n\r\n og eksplosivstofloven sammenholdt med § 10, stk. 1, nr. 1, i bekendtgørelse  \r\n\r\n om våben og ammunition mv. </P>  \r\n\r\n<P>Efter § 10, stk. 1, i cirkulære om våben og ammunition mv., kan tilladelse  \r\n\r\n til de våben, der er omfattet af bekendtgørelsens § 10, stk. 1, nr. 1, gives  \r\n\r\n til: </P>  \r\n\r\n<UL CLASS=PLAIN-LIST>  \r\n\r\n<LI>1) sportsforeninger til brug for foreningens medlemmer, og </LI>  \r\n\r\n<LI>2) medlemmer af sportsforeninger. </LI>  \r\n\r\n</UL>  \r\n\r\n<P>&quot;Katana&quot;-sværdet er omfattet af § 4, stk. 2, nr. 1, i våben- og  \r\n\r\n eksplosivstolloven og § 10, stk. 1, nr. 1, i våbenbekendtgørelsen, idet dets  \r\n\r\n klinge overstiger 12 cm. </P>  \r\n\r\n<P>Rigspolitichefen har udtalt, at attrapsværdet &quot;Iai-To&quot; også er  \r\n\r\n omfattet af ovennævnte bestemmelser. Justitsministeriet kan henholde sig til  \r\n\r\n denne udtalelse. </P>  \r\n\r\n<P>Det er Justitsministeriets praksis som hovedregel at meddele afslag på  \r\n\r\n våbentilladelse til japanske sværd til asiatisk kampsport, idet sværd  \r\n\r\n generelt ikke synes at være absolut nødvendige for at kunne udøve sporten.  \r\n\r\n</P>  \r\n\r\n<P>Justitsministeriet har i overensstemmelse hermed hidtil ikke anset, at  \r\n\r\n sværd var absolut nødvendige for at udøve Iaido. Justitsministeriet har  \r\n\r\n således fundet, at sporten kunne udøves ved anvendelse af træsværd eller  \r\n\r\n lignende, der ikke er omfattet af våbenlovgivningen, såfremt det besiddes i  \r\n\r\n situationer, der har tilknytning til udøvelsen af den kampsport, til hvilken  \r\n\r\n det er særligt udformet. </P>  \r\n\r\n<P>Efter en gennemgang af sagen finder Justitsministeriet imidlertid, at der  \r\n\r\n fremover efter en konkret vurdering kan meddeles tilladelse til  \r\n\r\n Iaido-foreninger eller medlemmer heraf til at erhverve, besidde, bære og  \r\n\r\n anvende attrapsværdet &quot;Iai-To&quot; og det ægte japanske samurai-sværd  \r\n\r\n &quot;Katana&quot;. </P>  \r\n\r\n<P>Det skal i den forbindelse bemærkes, at det er Justitsministeriets  \r\n\r\n opfattelse, at &quot;Katana&quot;-sværdet kun er absolut nødvendigt for  \r\n\r\n erfarne Iaido-udøvere, der f.eks. har dyrket sporten aktivt gennem en årrække  \r\n\r\n (6-7 år eller mere), og som har opnået flere gradueringer. </P>  \r\n\r\n<P>Tilladelse til &quot;Katana&quot;-sværdet bør endvidere alene meddeles på  \r\n\r\n betingelse af, at sværdet ikke anvendes i kamp mellem personer. </P>  \r\n\r\n<P>Justitsministeriet finder endvidere, at der kun bør meddeles tilladelse  \r\n\r\n til &quot;Iai-To&quot;-sværdet og &quot;Katana&quot;-sværdet til seriøse  \r\n\r\n Iaido-foreninger, hvor sporten udøves under kontrollerede forhold, samt til  \r\n\r\n aktive medlemmer af sådanne foreninger. </P>  \r\n\r\n<P>Der bør af sikkerhedsmæssige grunde stilles vilkår om opbevaring og  \r\n\r\n transport af sværdet. </P>  \r\n\r\n<P>Det er i øvrigt en forudsætning, at våbenlovgivningens almindelige  \r\n\r\n betingelser for udstedelse af våbentilladelser er opfyldt. </P>  \r\n\r\n<P>Politikredsene er blevet orienteret om ovenstående. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Mogens Kjærgaard Møller </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19971126610"
        },
        {
            "displayName": "Entydig dokumentidentifikation",
            "displayValue": "CM044899"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/02/2005"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11266"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "23/05/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Civ.ktr. 1995-5000-0135"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}