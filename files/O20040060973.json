{
    "id": 163036,
    "title": "Opfølgning til inspektion af Det Humanistiske Fakultet ved Københavns Universitet den 17. oktober 2000",
    "documentTypeId": "330",
    "isSagsforlobPeriodValid": true,
    "shortName": "ISP nr 2004.0609",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n</table><div class=\"bjelke\">Den fulde tekst</div><p class=\"Titel2\">Opfølgning til inspektion af Det Humanistiske Fakultet ved Københavns Universitet den 17. oktober 2000</p>\r\n<p style=\"text-align: justify;\">I opfølgningsrapport (nr. 3) af 28. april 2003 vedrørende inspektion af Det Humanistiske Fakultet ved Københavns Universitet den 17. oktober 2000 var fortsat udestående spørgsmål og henstillinger vedrørende toiletforhold og to auditorier, jf. siderne 12, 16-17 og 19.</p>\r\n<p style=\"text-align: justify;\">Ministeriet for Videnskab, Teknologi og Udvikling har blandt andet ved brev af 26. april 2004 oplyst at der er indgået procesaftale mellem Statens Forsknings- og Uddannelsesbygninger og Københavns Universitet der indebærer at de bygningsafsnit hvor de nævnte toiletter og auditorier er beliggende, skal ombygges. Efter ombygningen – som formentlig påbegyndes i sommeren 2006 – vil de pågældende bygningsafsnit være opført i overensstemmelse med gældende regler for handicaptilgængelighed.</p>\r\n<p style=\"text-align: justify;\">\r\n   <span class=\"Italic\">Jeg bemærker indledningsvis at spørgsmål vedrørende toiletforhold og de to auditorier blev rejst i forbindelse med inspektionen i oktober 2000 og formuleret skriftligt ved min endelige rapport af 1. marts 2001.</span> <span class=\"Italic\">Jeg henviser derfor til den kritik som jeg tidligere har rettet imod det tidsmæssige forløb i sagen.</span></p>\r\n<p style=\"text-align: justify;\">Særligt vedrørende toiletforholdene bemærker jeg følgende:</p>\r\n<p style=\"text-align: justify;\">Jeg udtalte i den endelige rapport af 1. marts 2001 at de indre mål på herretoilettet ved trappe 8 – der efter det oplyste svarer til alle de øvrige handicaptoiletter på nær ét (i pavillon P1-2) – ikke lever op til anbefalingerne i en vejledning af 1996 fra Center for Ligebehandling af Handicappede om tilgængelighedskravene i bygningsreglementet. Jeg havde bemærkninger vedrørende afstanden fra den nærmeste væg til siden af en sokkel under toilettet. Jeg henstillede at indretningen i handicaptoiletterne blev ændret således at der er bedre afstand mellem den nærmeste væg og toiletkummen. Jeg henstillede endelig at handicaptoiletterne gennemgås for ændret placering af forskelligt toiletudstyr, og at toiletterne forsynes med armgreb i begge sider.</p>\r\n<p style=\"text-align: justify;\">Fakultetet oplyste til brug for min opfølgningsrapport (nr. 1) at fakultetet ville foranledige at et rådgivende arkitektfirma udarbejdede forslag til forbedring af de forhold der var påtalt i rapporten. Toiletterne ville derefter – under forudsætning af fornøden bevilling – blive ændret.</p>\r\n<p style=\"text-align: justify;\">\r\n   <span class=\"Italic\">Jeg går på denne baggrund ud fra at oplysningen om at de pågældende bygningsafsnit efter ombygningen vil være opført i overensstemmelse med gældende regler for handicaptilgængelighed, også dækker over de øvrige handicaptoiletter på nær ét (i pavillon P1-2).</span> <span class=\"Italic\">Jeg går desuden ud fra at forbedringerne af eksisterende toiletter også vil omfatte forbedring af de forhold som var omtalt i rapporten, og som var omfattet af min henstilling.</span></p>\r\n<p style=\"text-align: justify;\">\r\n   <span class=\"Italic\">Jeg foretager på denne baggrund ikke yderligere vedrørende toiletforholdene.</span>\r\n</p>\r\n<p style=\"text-align: justify;\">For så vidt angår auditorierne bemærker jeg følgende:</p>\r\n<p style=\"text-align: justify;\">I min endelige rapport af 1. marts 2001 udtalte jeg at kørestolsbrugere bør kunne tilbydes pladser i auditorierne på linje med de pladser som andre studerende tilbydes. Fakultetet oplyste til brug for min opfølgningsrapport at fakultetet deler kritikken af de dårlige adgangsforhold. Et arkitektfirma udarbejdede på fakultetets initiativ to alternative forslag til forbedret adgang for kørestolsbrugere til det store auditorium og et forslag til forbedret adgang for kørestolsbrugere til det lille auditorium, men fakultetet henskød det til den forestående ombygning at tage nærmere stilling hertil.</p>\r\n<p style=\"text-align: justify;\">Fakultetet foretog dog nogle umiddelbare forbedringer ved at gøre adgangsvejen til Store Auditorium mere indbydende (via skiltning og mindre bygningsmæssige forbedringer), og ved i auditoriet at fjerne den forreste faste stolerække og erstatte den med kørestolspladser og løse stolepladser bag to borde.</p>\r\n<p style=\"text-align: justify;\">Fakultetet fjernede desuden to stejle ramper i Lille Auditorium der indebar en sikkerhedsmæssig risiko.</p>\r\n<p style=\"text-align: justify;\">\r\n   <span class=\"Italic\">Jeg går på denne baggrund ud fra at oplysningen om at de pågældende bygningsafsnit efter ombygningen vil være opført i overensstemmelse med gældende regler for handicaptilgængelighed, betyder at fakultetet i forbindelse med ombygningen vil tage højde for mine henstillinger, f.eks. ved at forbedre tilgængeligheden til auditorierne i overensstemmelse med det omtalte arkitektforslag.</span>\r\n</p>\r\n<p style=\"text-align: justify;\">\r\n   <span class=\"Italic\">Jeg foretager på denne baggrund ikke yderligere vedrørende toiletforholdene.</span>\r\n</p>\r\n<p style=\"text-align: justify;\">Jeg betragter herefter min inspektion af Det Humanistiske Fakultet ved Københavns Universitet som afsluttet.</p>\r\n<p style=\"text-align: justify;\">Et tilsvarende brev er tillige sendt til Det Humanistiske Fakultet ved Københavns Universitet, og der er sendt kopi af dette brev til Dansk Center for Tilgængelighed, Center for Ligebehandling af Handicappede, Erhvervs- og Boligstyrelsen og Folketingets Retsudvalg.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/05/2014"
        },
        {
            "displayName": "Accession",
            "displayValue": "O20040060973"
        },
        {
            "displayName": "Entydig dokumentidentifikation",
            "displayValue": "AX016073"
        },
        {
            "displayName": "Dato for førstegangsindlæggelse",
            "displayValue": "08/05/2014"
        },
        {
            "displayName": "Dato for indlæggelse",
            "displayValue": "08/05/2014"
        },
        {
            "displayName": "Dokumenttype",
            "displayValue": "Opfølgning til inspektionssager"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "0609"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Undervisningsministeriet"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Undervisning og forskning (herunder skoler)",
            "parents": [
                "Forvaltningsret",
                "Enkelte forvaltningsområder"
            ]
        }
    ],
    "hasFobTags": true
}