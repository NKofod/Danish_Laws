{
    "id": 42384,
    "title": "Kundgørelse for Forsvaret B.27-1982. Finansministeriets cirkulære af 22. juli om indberetning af overenskomststridige arbejdsstandsninger. ",
    "documentTypeId": "700",
    "isSagsforlobPeriodValid": false,
    "shortName": "KND nr 25065 af 12/10/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kundgørelse for Forsvaret B.27-1982.  \r\n\r\n Finansministeriets cirkulære af 22. juli om indberetning af  \r\n\r\n overenskomststridige arbejdsstandsninger. </H1>  \r\n\r\n<P></P>  \r\n\r\n<BR>  \r\n\r\n<P>Finansministeriet har modtaget en række henvendelser fra institutioner og  \r\n\r\n styrelser med anmodning om en opfølgning af det tidligere cirkulære af 6.  \r\n\r\n december 1974. Med enkelte ændringer, baseret på de siden 1974 indhentede  \r\n\r\n erfaringer, udsendes derfor nærværende cirkulære. </P>  \r\n\r\n<P>I arbejdsretslovens § 9, stk. 1, nr. 2 er fastsat, at sager vedrørende  \r\n\r\n overtrædelse af kollektive overenskomster om løn- og arbejdsforhold kan  \r\n\r\n indbringes for arbejdsretten. Af arbejdsretslovens § 14 fremgår, at sag  \r\n\r\n anlægges af og mod den mest omfattende organisation. I medfør heraf skal en  \r\n\r\n sag i arbejdsretten, som vedrører en statsinstitution eller det ved en  \r\n\r\n statsinstitution ansatte personale, anlægges af eller mod finansministeriet,  \r\n\r\n bortset fra sager vedrørende personalegrupper ansat i Grønland og Danmarks  \r\n\r\n Radio. Dette gælder, uanset om kompetencen til at indgå overenskomst er  \r\n\r\n delegeret til andre ministerier og styrelser. </P>  \r\n\r\n<P>En forudsætning for behandling af løbende arbejdsstandsninger i  \r\n\r\n arbejdsretten er, at der mellem hovedorganisationerne er afholdt fællesmøde  \r\n\r\n om spørgsmålet. I arbejdsretslovens § 9, stk. 2 er fastsat, at  \r\n\r\n arbejdsstandsninger straks skal indberettes til organisationerne. Fællesmøde  \r\n\r\n under organisationernes medvirken til drøftelse af en arbejdsstandsning skal  \r\n\r\n afholdes dagen efter dennes iværksættelse, medmindre arbejdsstandsningen er  \r\n\r\n ophørt forinden fællesmødets afholdelse. Fællesmøde afholdes dog altid, hvis  \r\n\r\n det påstås, at arbejdsstandsningen er et led i en systematisk aktion. </P>  \r\n\r\n<P>For så vidt angår arbejdsstandsninger, der i henhold til arbejdsretslovens  \r\n\r\n § 9, stk. 3 sidste punktum efter aftale mellem overenskomstparterne ikke kan  \r\n\r\n indbringes for arbejdsretten, afholdes ligeledes fællesmøde. For eksempel er  \r\n\r\n det for personale, omfattet af hovedaftaler med visse akademiske  \r\n\r\n organisationer, fastsat, at arbejdsstandsninger straks skal indberettes til  \r\n\r\n organisationen og til finansministeriet. Mæglingsmøde (svarende til  \r\n\r\n fællesmøde) under organisationens og finansministeriets medvirken skal  \r\n\r\n afholdes senest dagen efter arbejdsstandsningens iværksættelse, medmindre  \r\n\r\n arbejdsstandsningen er ophørt forinden mæglingsmødets afholdelse. Fællesmøde  \r\n\r\n afholdes dog altid, hvis det påstås, at arbejdsstandsningen er et led i en  \r\n\r\n systematisk aktion. </P>  \r\n\r\n<P>Under hensyn hertil er det nødvendigt, at ministerium/styrelse/institution  \r\n\r\n straks indberetter alle arbejdsstandsninger til finansministeriet, lønnings-  \r\n\r\n og pensionsdepartementet. </P>  \r\n\r\n<P>Indberetningerne skal ske såvel telefonisk som skriftligt (for eksempel i  \r\n\r\n anbefalet ekspresbrev), med henblik på at finansministeriet kan tage kontakt  \r\n\r\n med vedkommende hovedorganisation for at aftale fællesmøde om  \r\n\r\n arbejdssstandsningen. </P>  \r\n\r\n<P>Af indberetningen skal fremgå </P>  \r\n\r\n<P>- hvilken type arbejdsstandsninger der har været tale om  \r\n\r\n (arbejdsnedlæggelse, arbejdsvægring, overarbejdsvægring, temponedsættelse  \r\n\r\n etc.) </P>  \r\n\r\n<P>- ved hvilket tjenestested arbejdsstandsningen er iværksat </P>  \r\n\r\n<P>- på hvilket tidspunkt aktionen er påbegyndt </P>  \r\n\r\n<P>- hvor mange ansatte der deltager i arbejdsstandsningen </P>  \r\n\r\n<P>- hvorvidt tillidsrepræsentant(er) deltager i arbejdsstandsningen </P>  \r\n\r\n<P>- hvorvidt tjenestemænd deltager i arbejdsstandsningen </P>  \r\n\r\n<P>- om de aktionerende har forladt arbejdspladsen </P>  \r\n\r\n<P>- hvad årsagen til arbejdsstandsningen angives at være </P>  \r\n\r\n<P>- om de aktionerendes forbund/afdeling evt. har medvirket til  \r\n\r\n arbejdsstandsningen </P>  \r\n\r\n<P>Det skema, finansministeriet anvender ved modtagelse af telefonisk  \r\n\r\n indberetning, vedlægges til orientering som bilag 1. </P>  \r\n\r\n<P>Samtidig med indberetningen udarbejdes en oversigt over navnene på dem,  \r\n\r\n der deltager i arbejdsstandsningen. Denne oversigt skal dog først fremsendes,  \r\n\r\n hvis finansministeriet, lønnings- og pensionsdepartementet, anmoder herom af  \r\n\r\n hensyn til sagens eventuelle videreførsel ved arbejdsretten eller faglig  \r\n\r\n voldgift. </P>  \r\n\r\n<P>Det bemærkes, at reglen om, at fællesmøde skal afholdes senest dagen efter  \r\n\r\n en arbejdsstandsnings påbegyndelse, må forstås således, at mødet skal  \r\n\r\n afholdes senest mandag, hvis en arbejdsstandsning er iværksat om fredagen, og  \r\n\r\n virksomheden har lukket lørdag og søndag. Er der derimod tale om en  \r\n\r\n virksomhed, hvor der normalt arbejdes om lørdagen og/eller om søndagen, eller  \r\n\r\n hvor der inden arbejdsstandsningens påbegyndelse er varslet overarbejde til  \r\n\r\n lørdag og/eller søndag, skal fællesmøde i anledning af arbejdsstandsninger,  \r\n\r\n der er påbegyndt om fredagen, afholdes om lørdagen. </P>  \r\n\r\n<P>Med virkning fra januar 1982 agter finansministeriet at etablere en samlet  \r\n\r\n statistik over antallet af arbejdsstandsninger. Vedkommende  \r\n\r\n ministerium/styrelse/institution vil derfor i tilslutning til indberetning om  \r\n\r\n en overenskomststridig arbejdsstandsning få tilsendt et skema til udfyldelse,  \r\n\r\n svarende til vedlagte bilag 2. Skemaet bør snarest efter arbejdsstandsningens  \r\n\r\n ophør indsendes til finansministeriet, lønnings- og pensionsdepartementet.  \r\n\r\n</P>  \r\n\r\n<P>Dette cirkulære træder i stedet for finansministeriets cirkulære af 6.  \r\n\r\n december 1974 om indberetning til finansministeriet af overenskomststridige  \r\n\r\n arbejdsnedlæggelser. </P>  \r\n\r\n<P CLASS=PUNKT> <B>2.</B> Under henvisning til ovenstående anmodes  \r\n\r\n myndigheder og institutioner inden for forsvarsministeriets område om  \r\n\r\n omgående telefonisk at underrette Forsvarets Fabriksstyrelse (01) 11 22 33,  \r\n\r\n lokal 301 om arbejdsstandsninger indenfor det overenskomstområde, der  \r\n\r\n varetages af denne, og at underrette forsvarsministeriet (01) 11 62 60, lokal  \r\n\r\n 2467, om øvrige arbejdsstandsninger. </P>  \r\n\r\n<P>FMN 6.kt. 043.1-0 </P>  \r\n\r\n<P>Hans Engell. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19822506526"
        },
        {
            "displayName": "Entydig dokumentidentifikation",
            "displayValue": "CM000883"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Kundgørelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25065"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "12/10/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "6.kt.043.1-0."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}