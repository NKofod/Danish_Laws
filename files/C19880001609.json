{
    "id": 58086,
    "title": "Cirkulære om offentlige forlystelser (Forlystelsescirkulæret) ",
    "documentTypeId": "140",
    "isSagsforlobPeriodValid": false,
    "shortName": "CIR nr 16 af 04/02/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om offentlige forlystelser </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Forlystelsescirkulæret) </P>  \r\n\r\n<BR>  \r\n\r\n<P>Efter de gældende politivedtægter må en række forlystelser ikke afholdes  \r\n\r\n offentligt uden politiets tilladelse. </P>  \r\n\r\n<P>Ved meddelelse af tilladelser til forlystelser på offentlige  \r\n\r\n forlystelsessteder, som for eksempel faste og omrejsende tivolier, byfester,  \r\n\r\n markeder og dyrskuer, skal nedenstående regler iagttages. </P>  \r\n\r\n<P>Ved meddelelse af tilladelser til opstilling af ikke-gevinstgivende  \r\n\r\n spilleautomater og afholdelse af visse forestillinger skal reglerne i § 13 og  \r\n\r\n § 15 iagttages, uanset om forlystelsen afholdes på et offentligt  \r\n\r\n forlystelsessted. § 13 finder dog ikke anvendelse i lokaler, der er omfattet  \r\n\r\n af lov om restaurations- og hotelvirksomheder m.v. </P>  \r\n\r\n<P>Bestemmelserne i § 10 og §§ 16-19 finder tillige anvendelse ved  \r\n\r\n tilladelser til drift af gevinstgivende spilleautomater i henhold til § 26 i  \r\n\r\n lov om restaurations- og hotelvirksomheder m.v. </P>  \r\n\r\n<P>Politiet skal holde sig underrettet om de enkelte kommunalbestyrelsers  \r\n\r\n almindelige stilling til, at der meddeles tilladelser til offentlige  \r\n\r\n forlystelser i kommunen. Kommunalbestyrelsens holdning er vejledende for  \r\n\r\n politiet ved afgørelsen af de enkelte ansøgninger. </P>  \r\n\r\n<P>I. Personlige betingelser </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Tilladelse til at drive forlystelser, herunder  \r\n\r\n karruseller, gynger, skydebaner, lykkespil, behændighedsspil og lignende, kan  \r\n\r\n kun gives, hvis det efter de foreliggende oplysninger om ansøgerens og  \r\n\r\n eventuelle medhjælperes personlige forhold må antages, at virksomheden vil  \r\n\r\n blive drevet på forsvarlig måde. </P>  \r\n\r\n<P CLASS=STK> <I>Stk. 2. </I> Er ansøgeren et selskab, gælder stk. 1  \r\n\r\n tilsvarende for den, der er ansvarlig for forlystelsen, og den pågældendes  \r\n\r\n eventuelle medhjælpere. </P>  \r\n\r\n<P CLASS=STK> <I>Stk. 3. </I> Tilladelsen skal gives på vilkår af: </P>  \r\n\r\n<UL CLASS=PLAIN-LIST>  \r\n\r\n<LI>1) at eventuelle medhjælpere er fyldt 16 år, og </LI>  \r\n\r\n<LI>2) at der for eventuelle medhjælpere mellem 16 og 18 år foreligger  \r\n\r\n skriftligt samtykke til hvervet fra forældremyndighedens indehaver, medmindre  \r\n\r\n ansøgeren eller dennes ægtefælle er indehaver af forældremyndigheden. For  \r\n\r\n disse medhjælpere kan der stilles vilkår om en begrænset daglig arbejdstid.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 4. </I> Det skal endvidere fremgå af tilladelsen, at  \r\n\r\n den helt eller delvist kan tilbagekaldes: </P>  \r\n\r\n<UL CLASS=PLAIN-LIST>  \r\n\r\n<LI>1) hvis vilkårene ikke overholdes, </LI>  \r\n\r\n<LI>2) hvis der forekommer overtrædelse af anden lovgivning, </LI>  \r\n\r\n<LI>3) hvis tilladelsens benyttelse giver anledning til uorden eller  \r\n\r\n væsentlig gene for omboende eller forbipasserende, eller </LI>  \r\n\r\n<LI>4) hvis det i øvrigt antages, at virksomheden ikke længere vil blive  \r\n\r\n drevet på forsvarlig måde. </LI>  \r\n\r\n</UL>  \r\n\r\n<P>II. Generelle betingelser </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Den plads, hvor forlystelserne anbringes, skal  \r\n\r\n godkendes af politiet. Der skal lægges særlig vægt på til- og  \r\n\r\n frakørselsforhold, parkeringsmuligheder og sanitære forhold. </P>  \r\n\r\n<P CLASS=STK> <I>Stk. 2. </I> Der bør så vidt muligt ikke godkendes pladser,  \r\n\r\n der er beliggende i umiddelbar nærhed af beboelseshuse. Markedspladser og  \r\n\r\n lignende steder, der fra tidligere tid har været benyttet til forlystelser af  \r\n\r\n samme art, kan dog godkendes, hvis der kun vanskeligt kan findes anden egnet  \r\n\r\n plads. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Tilladelsen bør normalt betinges af, at der kun  \r\n\r\n holdes åbent for publikum i tiden mellem klokken 11.00 og kl. 24.00, jf.  \r\n\r\n endvidere de særlige regler i helligdagslovgivningen. </P>  \r\n\r\n<P CLASS=STK> <I>Stk. 2. </I> Politiet kan fastsætte kortere åbningstider,  \r\n\r\n for eksempel således, at særligt støjende forlystelser (højttaleranlæg,  \r\n\r\n mekaniske musikinstrumenter og lignende) eller særligt risikobetonede  \r\n\r\n forlystelser (gynger, karruseller, skydebaner og lignende) skal ophøre  \r\n\r\n tidligere end de øvrige forlystelser. </P>  \r\n\r\n<P CLASS=STK> <I>Stk. 3. </I> Det skal fremgå af tilladelsen, i hvilket  \r\n\r\n tidsrum forlystelserne må være åbne. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Tilladelser til forlystelser på markeder og  \r\n\r\n dyrskuer bør kun meddeles i passende omfang ved hvert enkelt arrangement,  \r\n\r\n således at der tages hensyn til, at formålet med markedet eller dyrskuet ikke  \r\n\r\n tilsidesættes. </P>  \r\n\r\n<P>III. De enkelte forlystelser </P>  \r\n\r\n<P>Lykkespil </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Politiet kan tillade lykkespil på offentlige  \r\n\r\n forlystelsessteder under forudsætning af, at det underholdende i spillet er  \r\n\r\n så overvejende, at det har karakter af en forlystelse. </P>  \r\n\r\n<P CLASS=STK> <I>Stk. 2. </I> Politiet kan tillade indtil 40 gevinstgivende  \r\n\r\n spilleautomater for hver 2 bemandede køreforretninger i et  \r\n\r\n forlystelsesarrangement under forudsætning af, at arrangementet fortsat har  \r\n\r\n karakter af et egentligt forlystelsessted. </P>  \r\n\r\n<P CLASS=STK> <I>Stk. 3. </I> Politiet kan tillade tombola eller lignende  \r\n\r\n under forudsætning af, at tombolaen indgår som et naturligt, underholdende  \r\n\r\n led i det samlede forlystelsesarrangement. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Tilladelsen skal i øvrigt gives på vilkår af, at  \r\n\r\n reglerne i §§ 7-11 overholdes. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Spil om penge eller stærke drikke er ikke  \r\n\r\n tilladt. Spillemærker eller andre gevinster må ikke ombyttes med penge. </P>  \r\n\r\n<P CLASS=STK> <I>Stk. 2. </I> Spillemærker må kun anvendes på samme eller  \r\n\r\n tilsvarende forlystelsesarrangementer til: </P>  \r\n\r\n<UL CLASS=PLAIN-LIST>  \r\n\r\n<LI>1) fortsat spil, </LI>  \r\n\r\n<LI>2) adgang til andre forlystelser, </LI>  \r\n\r\n<LI>3) køb af varer, der typisk sælges på offentlige forlystelsessteder, som  \r\n\r\n for eksempel balloner, postkort, turisteffekter og lignende af mindre værdi,  \r\n\r\n eller </LI>  \r\n\r\n<LI>4) køb af is, popcorn, pølser, bøf og lignende, men ikke spise- og  \r\n\r\n drikkevarer i øvrigt. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> I lykkespil om varer må hver spillers indsats  \r\n\r\n pr. spil ikke overstige 5 kr. pr. felt eller lignende. Hvis der ydes rabat  \r\n\r\n ved indsats på flere felter eller lignende, må hver spillers indsats ikke  \r\n\r\n overstige 20 kr. pr. spil. Indkøbsprisen på de enkelte varer må ikke  \r\n\r\n overstige 300 kr. Det er tilladt at udbetale sidegevinster i form af  \r\n\r\n spillemærker, såfremt værdien af disse gevinster ikke overstiger 10 kr. i  \r\n\r\n spillemærker. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> I roulettespil må hver spillers indsats højst  \r\n\r\n udgøre 5 kr. Indsatsen på eet felt må dog ikke overstige 1 kr. Gevinsten må  \r\n\r\n ikke overstige værdien af 50 kr. i spillemærker. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> I andre lykkespil om spillemærker, herunder  \r\n\r\n gevinstgivende spilleautomater (enarmede tyveknægte), må hver spillers  \r\n\r\n indsats ikke overstige 50 øre. Gevinsten må ikke overstige værdien af 300 kr.  \r\n\r\n i spillemærker. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> I en tombola eller lignende må prisen pr. lod  \r\n\r\n ikke overstige 5 kr. Gevinsten skal bestå af varer, hvis indkøbspris ikke må  \r\n\r\n overstige 300 kr., eller af spillemærker til en værdi af højst 300 kr. i  \r\n\r\n spillemærker. </P>  \r\n\r\n<P>Behændighedsspil </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Tilladelsen skal gives på vilkår af: </P>  \r\n\r\n<UL CLASS=PLAIN-LIST>  \r\n\r\n<LI>1) at hver spillers indsats ikke overstiger 5 kr., eller 20 kr., hvis der  \r\n\r\n ydes rabat, og </LI>  \r\n\r\n<LI>2) at gevinsten består af varer, hvis indkøbspris ikke må overstige 300  \r\n\r\n kr., eller af spillemærker til en værdi af højst 300 kr. i spillemærker.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 3. </I> Tilladelsen skal i øvrigt gives på vilkår af,  \r\n\r\n at reglerne i § 7 overholdes. </P>  \r\n\r\n<P>Morskabsautomater </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Politiet kan tillade spil på  \r\n\r\n ikke-gevinstgivende spilleautomater (morskabsautomater). </P>  \r\n\r\n<P CLASS=STK> <I>Stk. 2. </I> Tilladelsen skal gives på vilkår af, at hver  \r\n\r\n spillers indsats ikke overstiger 5 kr., og at spilleautomaten ikke kan  \r\n\r\n overføre points til følgende spil. For særligt avancerede automater kan  \r\n\r\n indsatsen dog tillades at udgøre højst 10 kr. </P>  \r\n\r\n<P CLASS=STK> <I>Stk. 3. </I> Om antallet af morskabsautomater gælder § 5,  \r\n\r\n stk. 2, tilsvarende. </P>  \r\n\r\n<P CLASS=STK> <I>Stk. 4. </I> Uden for offentlige forlystelsessteder kan  \r\n\r\n politiet endvidere tillade opstilling af et passende antal morskabsautomater  \r\n\r\n på steder, hvor publikum i forvejen må antages at indfinde sig med henblik på  \r\n\r\n underholdning, for eksempel i biografer. </P>  \r\n\r\n<P>Særlige forlystelsesapparater </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Politiet kan tillade brug af karruseller,  \r\n\r\n luftgynger, rutchebaner, radiobiler, skydebaner og lignende  \r\n\r\n forlystelsesapparater under forudsætning af: </P>  \r\n\r\n<UL CLASS=PLAIN-LIST>  \r\n\r\n<LI>1) at der, inden forlystelsesapparatet tages i brug, forevises  \r\n\r\n godkendelse i form af attesteret tilsynsbog i henhold til § 22, § 23 og § 25  \r\n\r\n og eventuelt tillige i henhold til § 24, </LI>  \r\n\r\n<LI>2) at det, inden forlystelsesapparatet tages i brug, godtgøres ved  \r\n\r\n forevisning af police og præmiekvittering, at de forsikringer, der er nævnt i  \r\n\r\n § 27, er tegnede. </LI>  \r\n\r\n</UL>  \r\n\r\n<P>Visse forestillinger </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Politiet må ikke tillade, at der afholdes  \r\n\r\n offentlige hypnotiske, spiritistiske eller lignende forestillinger, hverken  \r\n\r\n på eller uden for offentlige forlystelsessteder. </P>  \r\n\r\n<P CLASS=STK> <I>Stk. 2. </I> Forestillinger med tankelæsning, suggestion og  \r\n\r\n lignende må kun tillades, hvis publikum ikke deltager. </P>  \r\n\r\n<P>IV. Kontrol m.v. </P>  \r\n\r\n<P>Syn af spilleautomater </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Tilladelse til opstilling af gevinstgivende  \r\n\r\n spilleautomater skal betinges af, at der forevises en inden for de sidste 3  \r\n\r\n år udstedt erklæring fra Dantest eller et andet autoriseret laboratorium  \r\n\r\n godkendt af Statens Tekniske Prøvenævn og Justitsministeriet. </P>  \r\n\r\n<P CLASS=STK> <I>Stk. 2. </I> Den i stk. 1 nævnte erklæring skal attestere:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) at automaten ikke kan give gevinst i form af rede penge, </LI>  \r\n\r\n<LI>2) at gevinstchancen svarer til den gevinsttabel, som er anbragt på  \r\n\r\n automaten, </LI>  \r\n\r\n<LI>3) at indsats ikke kan overstige de tilladte maksima, </LI>  \r\n\r\n<LI>4) at gevinst ikke kan overstige de tilladte maksima, </LI>  \r\n\r\n<LI>5) at der ikke er sket konstruktive ændringer af automaten siden sidste  \r\n\r\n eftersyn, </LI>  \r\n\r\n<LI>6) at automaten er forsynet med et skilt fra laboratoriet, der ikke må  \r\n\r\n kunne fjernes, uden at det ødelægges, og hvoraf automatens navn og nummer  \r\n\r\n samt afprøvningens måned og år fremgår, og </LI>  \r\n\r\n<LI>7) at laboratoriet har plomberet billedbånd og indekshjul eller  \r\n\r\n elektroniske komponenter til sikring af, at der ikke kan foretages  \r\n\r\n konstruktive ændringer af automaten. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Hvis der foretages konstruktive ændringer af  \r\n\r\n automaten, må denne ikke bruges, før politiet har fået forevist erklæring som  \r\n\r\n nævnt i § 16, stk. 2, nr. 1-4 og 6-7. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Politiet kan foranstalte kontrolsyn af en  \r\n\r\n spilleautomat, når omstændighederne taler derfor. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Udgifterne ved de i §§ 16-18 nævnte syn  \r\n\r\n afholdes af automatejeren. </P>  \r\n\r\n<P>Syn af særlige forlystelsesapparater </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Politiet kan godkende særlige  \r\n\r\n forlystelsesapparater, jfr. § 14. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Ansøgning om godkendelse af  \r\n\r\n forlystelsesapparater, der ikke tidligere har været benyttet her i landet,  \r\n\r\n indgives af ejeren eller brugeren til politiet i den politikreds, hvor  \r\n\r\n ansøgeren har bopæl, hvor apparatet er fremstillet, eller hvor det første  \r\n\r\n gang agtes taget i brug. </P>  \r\n\r\n<P CLASS=STK> <I>Stk. 2. </I> Ansøgningen vedlægges en erklæring fra Dantest  \r\n\r\n eller fra et af de teknologiske institutter i København, Århus eller Odense  \r\n\r\n om, at apparatet er synet til sikring af, at benyttelsen ikke frembyder fare  \r\n\r\n for publikum eller for det personale, der skal betjene det. Erklæringen skal  \r\n\r\n angive de betingelser, der af sikkerhedsmæssige grunde stilles med hensyn til  \r\n\r\n apparatets konstruktion, opstilling og anvendelse. </P>  \r\n\r\n<P CLASS=STK> <I>Stk. 3. </I> Erklæringen skal være bilagt to eksemplarer af  \r\n\r\n de til dokumentation af sikkerheden nødvendige tegninger, herunder en skitse  \r\n\r\n med angivelse af apparatets hovedmål, beskrivelse og beregninger samt  \r\n\r\n betjeningsvejledning, der skal være udarbejdet af leverandøren. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Godkendelsen skal være skriftlig og angive de  \r\n\r\n betingelser, der af sikkerhedsmæssige grunde stilles med hensyn til  \r\n\r\n apparatets konstruktion, opstilling og anvendelse, jfr. § 21, stk. 2. </P>  \r\n\r\n<P CLASS=STK> <I>Stk. 2. </I> Samtidig med godkendelsen forsynes de medfulgte  \r\n\r\n bilag med politiets stempel, hvorefter det ene sæt bilag udleveres til ejeren  \r\n\r\n (brugeren) af apparatet. </P>  \r\n\r\n<P CLASS=STK> <I>Stk. 3. </I> Endvidere udleveres til ejeren (brugeren) af  \r\n\r\n apparatet en tilsynsbog. Tilsynsbogen skal indeholde de i  \r\n\r\n godkendelsesskrivelsen anførte betingelser, rubrikker til notering af senere  \r\n\r\n eftersyn og af eventuelle mangler, der vil være at afhjælpe, samt en skitse  \r\n\r\n med angivelse af apparatets hovedmål og en betjeningsvejledning. Tilsynsbogen  \r\n\r\n skal endvidere på første side være forsynet med følgende påtegning:  \r\n\r\n &#187;Ejeren eller brugeren af det i nærværende tilsynsbog omhandlede  \r\n\r\n forlystelsesapparat er pligtig at give det personale, der betjener apparatet,  \r\n\r\n fornøden vejledning om dets betjening og at føre et efter forholdene rimeligt  \r\n\r\n tilsyn. Tilsynsbogen skal opbevares ved forlystelsesapparatet og på  \r\n\r\n forlangende forevises for politiet&#171;. Tilsynsbogen udfærdiges på blanket  \r\n\r\n P 467. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Politiet kan godkende, at et  \r\n\r\n forlystelsesapparats konstruktion ændres. </P>  \r\n\r\n<P CLASS=STK> <I>Stk. 2. </I> Bestemmelserne i §§ 21 og 22 finder tilsvarende  \r\n\r\n anvendelse. Godkendes ændringen anføres dette i tilsynsbogen. Endvidere  \r\n\r\n berigtiges de tegninger, beskrivelser og beregninger m.v., som fulgte med den  \r\n\r\n første ansøgning om godkendelse af apparatet. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Såfremt et forlystelsesapparat efter den første  \r\n\r\n godkendelse eller efter et senere syn flyttes til et andet sted, skal  \r\n\r\n politiet på stedet, inden apparatet tages i brug, konstatere, om det er  \r\n\r\n forsvarligt vedligeholdt og opstillet. Hvis politiet er i tvivl om, hvorvidt  \r\n\r\n det er forsvarligt, at apparatet tages i brug, kan politiet kræve det synet  \r\n\r\n af en sagkyndig. Som sagkyndig kan efter politiets bestemmelse f.eks.  \r\n\r\n anvendes Justitsministeriets bilinspektører, ingeniører, eller fagkyndige  \r\n\r\n håndværkere. </P>  \r\n\r\n<P CLASS=STK> <I>Stk. 2. </I> Findes apparatet i orden, udstedes attest  \r\n\r\n herom. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Et forlystelsesapparat skal synes hvert  \r\n\r\n kalenderår, umiddelbart inden det tages i brug, til sikring af, at der ikke  \r\n\r\n er foretaget ændringer i den godkendte konstruktion, at det er forsvarligt  \r\n\r\n vedligeholdt, og at det i øvrigt ikke frembyder fare for publikum eller for  \r\n\r\n det personale, der skal betjene det. Hvor særlige forhold gør det påkrævet  \r\n\r\n (komplicerede eller særlig stærkt benyttede apparater), kan politiet stille  \r\n\r\n krav om syn flere gange i løbet af et kalenderår. Om disse syn tilføres der  \r\n\r\n tilsynsbogen bemærkning. </P>  \r\n\r\n<P CLASS=STK> <I>Stk. 2. </I> Syn efter stk. 1 foretages af Dantest eller af  \r\n\r\n et af de teknologiske institutter i København, Århus eller Odense. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Udgifterne ved de i §§ 21-25 nævnte syn  \r\n\r\n afholdes af ejeren (brugeren) af forlystelsesapparatet. Ejeren (brugeren)  \r\n\r\n betaler dog ikke politiets udgifter vedrørende syn efter § 24. </P>  \r\n\r\n<P>Forsikring </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Der skal tegnes lovpligtig  \r\n\r\n arbejdsskadeforsikring for eventuel medhjælp og ansvarsforsikring, som skal  \r\n\r\n dække et eventuelt erstatningsansvar over for publikum. Ansvarsforsikringen  \r\n\r\n skal som minimum udgøre 5 mill. kr. ved personskade og 2 mill. kr. ved  \r\n\r\n tingsskade. </P>  \r\n\r\n<P>V. Ikrafttrædelsesbestemmelser m.v. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Cirkulæret træder i kraft den 5. februar 1988.  \r\n\r\n Samtidig ophæves Justitsministeriets cirkulære nr. 83 af 14. maj 1987. </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> For faste forlystelsesparker, der inden den 15.  \r\n\r\n maj 1987 havde tilladelse til opstilling af et større antal gevinstgivende  \r\n\r\n spilleautomater end angivet i § 5, stk. 2, kan politiet fortsat tillade dette  \r\n\r\n antal. </P>  \r\n\r\n<P>(Til politidirektøren i København og politimestrene) </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 4. februar 1988  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Erik Ninn-Hansen </P>  \r\n\r\n<P CLASS=MINISTER ALIGN=RIGHT>/Johan Reimann </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "popularTitle": "Forlystelsescirkulæret",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/03/1988"
        },
        {
            "displayName": "Accession",
            "displayValue": "C19880001609"
        },
        {
            "displayName": "Entydig dokumentidentifikation",
            "displayValue": "CM017027"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "16"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "04/02/1988"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Justitsmin. 2. k. j.nr. 1984-9011-14"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}