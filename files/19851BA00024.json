{
    "id": 105984,
    "title": "1985 BSF 24   FORSLAG TIL FOLKETINGSBESLUTNING OM OVERFØRELSE AF JAGTADMINISTRATIONEN   TIL MILJØMINISTERIET ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 24",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 24 </P>  \r\n\r\n<P></P>  \r\n\r\n<P>Forslag til folketingsbeslutning om overførelse af jagtadministrationen  \r\n\r\n til miljøministeriet </P>  \r\n\r\n<P></P>  \r\n\r\n<P>Fremsat af Lone Dybkjær (RV) Dagmar Mørk Jensen (RV) Niels Helveg Petersen  \r\n\r\n (RV) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer statsministeren til i folketingssamlingen </P>  \r\n\r\n<P>1985-86 at overføre administrationen af lov om jagt og </P>  \r\n\r\n<P>vildtforvaltning samt de hertil hørende institutioner til </P>  \r\n\r\n<P>miljøministeriet. </P>  \r\n\r\n<P>Oprindeligt fremsat beslutningsforslag </P>  \r\n\r\n<P>Blad nr 77 </P>  \r\n\r\n<P>Folketinget opfordrer statsministeren til i folketingssamlingen </P>  \r\n\r\n<P>1985-86 at overføre administrationen af lov om jagt og </P>  \r\n\r\n<P>vildtforvaltning samt de hertil hørende institutioner til </P>  \r\n\r\n<P>miljøministeriet. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Jagtlovens administration har traditionelt været placeret i </P>  \r\n\r\n<P>landbrugsministeriet. </P>  \r\n\r\n<P>En række forhold taler imidlertid stærkt for, at en overførelse til </P>  \r\n\r\n<P>miljøministeriet vil være hensigtsmæssig: </P>  \r\n\r\n<P>- En stor del af jagten foregår i dag på søterritoriet, hvor jagten </P>  \r\n\r\n<P>er fri og derfor ikke har relation til land- og skovbrug. </P>  \r\n\r\n<P>- En tredjedel af skovarealet er statsejet og hører administrativt </P>  \r\n\r\n<P>under miljøministeriet. </P>  \r\n\r\n<P>- En stor del af landjagten foregår i udyrkede områder, som generelt </P>  \r\n\r\n<P>er beskyttet af naturfredningsloven. </P>  \r\n\r\n<P>- De vilde dyr og fugle er en naturressource, som ikke kan siges at </P>  \r\n\r\n<P>tilhøre grundejerne, selv om jagtretten tilkommer disse, men </P>  \r\n\r\n<P>snarere samfundet som helhed. </P>  \r\n\r\n<P>- Af de i alt omkring 400 arter af fugle og pattedyr, som forekommer </P>  \r\n\r\n<P>regelmæssigt i Danmark, må 51 arter jages. Det virker ikke </P>  \r\n\r\n<P>rimeligt, at et erhvervsministerium varetager beskyttelsen af alle </P>  \r\n\r\n<P>de øvrige arter (det gælder f.eks. beskyttelse af arter som </P>  \r\n\r\n<P>nattergal, rødhals og flagermus). Disse arters beskyttelse bliver </P>  \r\n\r\n<P>herved administrativt adskilt fra beskyttelsen af deres </P>  \r\n\r\n<P>levesteder, den øvrige fauna og floraen. Desuden indeholder </P>  \r\n\r\n<P>jagtloven en række bestemmelser om f.eks. udstopning, ægsamling og </P>  \r\n\r\n<P>handel, som heller ikke direkte vedrører jagt. Disse emner hører i </P>  \r\n\r\n<P>høj grad også til inden for miljøministeriets ressortområder. Ofte </P>  \r\n\r\n<P>er der tale om dobbeltadministration. </P>  \r\n\r\n<P>- Beskyttelsen af den vilde fauna er i vidt omfang taget op som et </P>  \r\n\r\n<P>internationalt anliggende. Danmark har tilsluttet sig flere </P>  \r\n\r\n<P>konventioner og aftaler om beskyttelse af fugle og pattedyr, hvor </P>  \r\n\r\n<P>miljøministeriet primært varetager administrationen. På grund af </P>  \r\n\r\n<P>jagtlovens administrative placering er det nødvendigt løbende at </P>  \r\n\r\n<P>koordinere arbejdet med landbrugsministeriet, ligesom de to </P>  \r\n\r\n<P>ministerier ofte finder det nødvendigt, at begge er repræsenteret </P>  \r\n\r\n<P>i internationale møder. Også på dette område er der derfor ofte </P>  \r\n\r\n<P>tale om dobbeltadministration. </P>  \r\n\r\n<P>- Oprettelse og administration af reservater foregår sideløbende i </P>  \r\n\r\n<P>landbrugsministeriet (vildtreservater) og miljøministeriet </P>  \r\n\r\n<P>(naturreservater). Oprettelsen af vildtreservater giver ikke </P>  \r\n\r\n<P>mulighed for biotopbeskyttelse som ved naturreservaterne og er </P>  \r\n\r\n<P>heller ikke koordineret med den pågående fredningsplanlægning </P>  \r\n\r\n<P>m.v., som udføres ifølge naturfredningsloven. En administration </P>  \r\n\r\n<P>under miljøministeriet vil betyde en koordineret og målrettet </P>  \r\n\r\n<P>reservatadministration og vil effektivisere overvågning og </P>  \r\n\r\n<P>forskning på reservaterne. </P>  \r\n\r\n<P>Argumenterne for en placering af administrationen i </P>  \r\n\r\n<P>landbrugsministeriet har været: </P>  \r\n\r\n<P>- at der er en naturlig sammenhæng mellem jordbrugserhvervene og </P>  \r\n\r\n<P>jagten, idet jagten hovedsagelig drives på land- og </P>  \r\n\r\n<P>skovbrugsejendomme, </P>  \r\n\r\n<P>- at jagten er en væsentlig økonomisk faktor for land- og skovbrug - </P>  \r\n\r\n<P>både ved udlejning af jagtret og ved bekæmpelse af skadevoldende </P>  \r\n\r\n<P>vildt. </P>  \r\n\r\n<P>Problemerne om dobbeltadministration, koordinering m.v. mellem </P>  \r\n\r\n<P>landbrugsministeriet og miljøministeriet er senest påpeget af </P>  \r\n\r\n<P>administrationsdepartementet i &#187;Redegørelse om </P>  \r\n\r\n<P>Landbrugsministeriets Vildtforvaltning&#171; af 27. marts 1985. </P>  \r\n\r\n<P>Forslagsstillerne er opmærksomme på, at ressortfordelingen mellem </P>  \r\n\r\n<P>ministerierne ifølge grundloven henhører under statsministeren. </P>  \r\n\r\n<P>Forslagsstillerne finder det imidlertid vigtigt, at der i debatten </P>  \r\n\r\n<P>omkring en forstærket indsats over for miljøet også inddrages </P>  \r\n\r\n<P>administrative forhold, der kan forbedre naturbeskyttelsen og </P>  \r\n\r\n<P>sikre en genopretning, ligesom forslagsstillerne finder det </P>  \r\n\r\n<P>rigtigst ikke blot at foreslå knopskydninger på det statslige </P>  \r\n\r\n<P>system. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>INGEN </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00024"
        },
        {
            "displayName": "Entydig dokumentidentifikation",
            "displayValue": "CL005622"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "24"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}