{
    "id": 105873,
    "title": "1987 BSF 66   FORSLAG TIL FOLKETINGSBESLUTNING OM OPHAVSRETSNEDTRAPNING ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 66",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 66 </P>  \r\n\r\n<P></P>  \r\n\r\n<P>Forslag til folketingsbeslutning om ophavsretsnedtrapning </P>  \r\n\r\n<P></P>  \r\n\r\n<P>Fremsat af Glistrup (FP) Dohrmann (FP) Kirsten Madsen (FP) Poulsgaard (FP)  \r\n\r\n</P>  \r\n\r\n<P></P>  \r\n\r\n<P>den 17. december 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer kultur- og kommunikationsministeren til at </P>  \r\n\r\n<P>fremsætte en række forslag til love om indsnævring af ophavsrettens </P>  \r\n\r\n<P>grænser, jf. navnlig lov om ophavsretten til litterære og </P>  \r\n\r\n<P>kunstneriske værker (lovbekendtgørelse nr. 52 af 27. januar 1987) og </P>  \r\n\r\n<P>lov om retten til fotografiske billeder (lovbekendtgørelse nr. 53 af </P>  \r\n\r\n<P>27. januar 1987). </P>  \r\n\r\n<P>Bemærkninger til forslaget </P>  \r\n\r\n<P>Forfatterretten opstod oprindelig, da bogtrykkerkunsten i det 15. </P>  \r\n\r\n<P>århundrede vandt indpas som noget nymodens. Takket være </P>  \r\n\r\n<P>indflydelsesrige pressionsgrupper med ordet i deres magt har </P>  \r\n\r\n<P>forfatterretten siden da bredt sig uhyrligt. Udviklingen er </P>  \r\n\r\n<P>havnet i et ophavsretssystem, som under nutidens tekniske forhold </P>  \r\n\r\n<P>er stærkt generende for samfundets trivsel. Mens ingen har drømt </P>  \r\n\r\n<P>om, at den asfaltarbejder, der har været med i et vejbyggeri, </P>  \r\n\r\n<P>skulle kunne kræve afgift, hver gang en trafikant passerer hen ad </P>  \r\n\r\n<P>den pågældende vej, har åndsarbejderne - til dels på </P>  \r\n\r\n<P>internationalt plan - trumfet igennem, at de kan få deres arbejde </P>  \r\n\r\n<P>betalt et væld af gange. Dette bevirker naturligvis, at deres </P>  \r\n\r\n<P>arbejder ikke bliver nær så udbredte, som de eller ville have </P>  \r\n\r\n<P>været. Mange brugere afskrækkes fra at benytte såkaldte </P>  \r\n\r\n<P>åndsværker, når der skal betales ekstra eller ikke kan ændres i </P>  \r\n\r\n<P>værket ud fra deres særlige behov. Da mange ophavsmænds mest </P>  \r\n\r\n<P>betydelige interesse består i at få værket udbredt mest muligt, </P>  \r\n\r\n<P>virker ophavsretsreglerne således ofte mest generende for </P>  \r\n\r\n<P>ophavsmændene selv. </P>  \r\n\r\n<P>Nutidens tekniske udvikling var ikke foruddiskonteret, da nærsynede </P>  \r\n\r\n<P>ophavsretsinteresseorganisationsrepræsentanter og </P>  \r\n\r\n<P>begrebsjuristeridyrkere fik udviklet ophavsretten til dens </P>  \r\n\r\n<P>nuværende monstrøse omfang. Forud for lovens to store revisioner </P>  \r\n\r\n<P>(nr. 149 af 26. april 1933 og nr. 158 af 31. maj 1961) gik mange </P>  \r\n\r\n<P>kompromiser, som gjorde lovsproget bevidst upræcist i forhold til </P>  \r\n\r\n<P>de konflikter, som allerede dengang blev forudset. En sådan </P>  \r\n\r\n<P>lovtekst er katastrofal, når den skal regulere helt nye og </P>  \r\n\r\n<P>uforudsete situationer. </P>  \r\n\r\n<P>Det beror derfor ikke på nogen saglig samfundsmæssig afvejning, at </P>  \r\n\r\n<P>vi har de generende restriktioner for eksempel vedrørende </P>  \r\n\r\n<P>fotokopieringsteknikkens anvendelse, avisudklipskolportering, </P>  \r\n\r\n<P>brugen af båndoptagere, edb-programmører, udsendelse af dåsemusik </P>  \r\n\r\n<P>på hoteller, i stormagasiner og på arbejdspladser, variationsbred </P>  \r\n\r\n<P>undervisningstilrettelæggelse, antenneforeningscopydanplagerier, </P>  \r\n\r\n<P>Koda/Gramex, genudsendelseshonorarsystemet og begrænsninger i </P>  \r\n\r\n<P>søfolks, grønlænderes og andres muligheder for at udnytte </P>  \r\n\r\n<P>kassettefjernsyn eller kabel-tv. Tilsvarende juridiske </P>  \r\n\r\n<P>pindehuggeri er åsagen til, at lokalradioer, tv og radio har </P>  \r\n\r\n<P>vanskeligheder med at få transmitteret de skatteyderbetalte </P>  \r\n\r\n<P>forstillinger på Det Kgl. Teater, de traditionelle tre </P>  \r\n\r\n<P>landsdelsscener og de yderligere teaterforestillinger, der gror </P>  \r\n\r\n<P>op på grundlag af offentlig støtte. Tv-satellitalderen er teknisk </P>  \r\n\r\n<P>lige om hjørnet, men dette folkehverdagskæmpefremskridt kan </P>  \r\n\r\n<P>sinkes i årevis af ophavsretssnørklerier. Hele videobranchens </P>  \r\n\r\n<P>reaktion over for såkaldte &#187;pirater&#171;, herunder plejehjem, </P>  \r\n\r\n<P>sygehuse og undervisningsanstalter, taler sit uhyggelige sprog </P>  \r\n\r\n<P>om, hvordan ophavsretten misbruges i Johan schluter-foreningens </P>  \r\n\r\n<P>og andre bagstræveres samfundsfremskridtsforhindrende korstog. </P>  \r\n\r\n<P>Edb-området har ofte vanskeligheder på de forskellige fronter. </P>  \r\n\r\n<P>For eksempel fra programmørerne til chips-opfindelser (jf. </P>  \r\n\r\n<P>industriministerens lovforslag nr. 28 af 14. oktober 1987, </P>  \r\n\r\n<P>førstebehandlet den 28. oktober 1987, jf. Folketingstidende </P>  \r\n\r\n<P>1987-88, forhandlingerne sp. 899-904). </P>  \r\n\r\n<P>Landscentralen for Undervisningsmidler sletter hvert år for </P>  \r\n\r\n<P>tusindvis af kroner av- og radioudsendelser produceret for </P>  \r\n\r\n<P>Danmarks Radio af bl.a. Undervisnings- og Forskningsministeriet. </P>  \r\n\r\n<P>Ikke fordi udsendelsernes indhold ikke længere kan bruges til </P>  \r\n\r\n<P>undervisning, men fordi de ophavsretlige regler forhindrer, at de </P>  \r\n\r\n<P>bruges længere. </P>  \r\n\r\n<P>Reglerne siger, at bånd skal slettes efter fire år. </P>  \r\n\r\n<P>Torben Fersløv Andersen oplyser herom i Politiken den 30. april </P>  \r\n\r\n<P>1982: &#187;Det tager normalt 2-3 år, før et program er nået igennem </P>  \r\n\r\n<P>til brugerne. Når så læreren har fået indøvet programmet og har </P>  \r\n\r\n<P>konstateret, at det kan bruges, skal det slettes. </P>  \r\n\r\n<P>Men sagen er endnu mere vanvittig. Mange af de pågældende programmer </P>  \r\n\r\n<P>er slet ikke produceret herhjemme. De er lavet i udlandet og </P>  \r\n\r\n<P>bearbejdet, såkaldt versioneret. Men når et sådant program er </P>  \r\n\r\n<P>blevet &#187;versioneret&#171;, følger det ophavsretsreglerne. Men disse  \r\n\r\n</P>  \r\n\r\n<P>programmer er tilgængelige på andre måder. Måske har de været </P>  \r\n\r\n<P>udsendt over svensk tv. Når så den lokale skolecentral har </P>  \r\n\r\n<P>slettet båndet med den pågældende udsendelse, kan den bare ringe </P>  \r\n\r\n<P>til et forlag i Sverige, der straks kan levere den samme </P>  \r\n\r\n<P>udsendelse på svensk.' </P>  \r\n\r\n<P>I lederen fra Jyllands-Posten den 25. marts 1982 hed det bl.a.: </P>  \r\n\r\n<P>&#187;Den danske afdeling af det internationale forbund til beskyttelse  \r\n\r\n</P>  \r\n\r\n<P>af komponisters og tekstforfatteres rettigheder ved offentlig </P>  \r\n\r\n<P>fremførelse af deres værker - i daglig tale kaldet KODA - har </P>  \r\n\r\n<P>fundet ud af, at der bør betales afgift, hvis man ved et </P>  \r\n\r\n<P>offentligt arrangement afsynger sådanne tekster og melodier, der </P>  \r\n\r\n<P>findes for eksempel i Højskolesangbogen. </P>  \r\n\r\n<P>Det finder Foreningen af Folkehøjskoler i Danmark mærkværdigt, </P>  \r\n\r\n<P>eftersom foreningen allerede har betalt afgift ved udgivelsen af </P>  \r\n\r\n<P>Højskolesangbogen. </P>  \r\n\r\n<P>KODA mener, at denne afgift omfatter trykningen af tekster og noder, </P>  \r\n\r\n<P>og man fastholder derfor, at der også skal betales afgift, når </P>  \r\n\r\n<P>tekster og melodier bruges. Prisen for mindre sangarrangementer, </P>  \r\n\r\n<P>hvor deltagerne selv lægger røster til, er således 116 kr. - </P>  \r\n\r\n<P>hvordan man så ellers er nået frem til dette beløb.&#171; </P>  \r\n\r\n<P>Blandt de mange eksempler på ophavsretsgalskaberne kan også berettes </P>  \r\n\r\n<P>solstrålehistorien om Berlingske Tidende, som Nytårsdag 1982 </P>  \r\n\r\n<P>illustrede sit referat af Dronningens nytårstale med et enkelt </P>  \r\n\r\n<P>billede af Dronningen på skærmen. Den tv-fotograf, der havde </P>  \r\n\r\n<P>filmet hende, gjorde det selvsagt som en del af sit lønnede </P>  \r\n\r\n<P>arbejde i Danmarks Radio. Desuagtet stævnede han Berlingeren for </P>  \r\n\r\n<P>at få honorar for avisens offentliggørelse af den fotografering, </P>  \r\n\r\n<P>som han hævdede at have ophavsretten til. Østre Landsret blev </P>  \r\n\r\n<P>nødt til at vride og vende ophavsretsloven, og efter at have </P>  \r\n\r\n<P>hugget hæle og klippet tæer i den vanvittige lov kom retten - med </P>  \r\n\r\n<P>to stemmer mod een - frem til at frifinde avisen for krænkelse af </P>  \r\n\r\n<P>fotografens kunstværk. </P>  \r\n\r\n<P>Hermed er gengivet en del af baggrunden for punkt 87 i &#187;Det vil vi i  \r\n\r\n</P>  \r\n\r\n<P>Fremskridtspartiet&#171; (september 1981-udgaven). </P>  \r\n\r\n<P>&#187;Ophavsretssystemet er gået over gevind og er forældet i sin </P>  \r\n\r\n<P>grundopbygning. Det hæmmer urmieligt livsudfoldelsen for den </P>  \r\n\r\n<P>almindelige borger og skal derfor nygennemtænkes med henblik på </P>  \r\n\r\n<P>en nedtrapning.&#171; </P>  \r\n\r\n<P>Lovurimeligheden vanskeliggør derhos virkeliggørelse af </P>  \r\n\r\n<P>Fremskridtsprogrampunkt nr. 89 om, at &#187;tv og alle tre </P>  \r\n\r\n<P>radioprogrammer køres 24 timer i døgnet, men i overvejende grad </P>  \r\n\r\n<P>på konservesbasis (eet program med blandet indhold, eet </P>  \r\n\r\n<P>udelukkende med let musik og eet udelukkende med taleudsendelser </P>  \r\n\r\n<P>af oplysende art). Genudsendelser bliver langt hyppigere, men </P>  \r\n\r\n<P>uden fornyet honorar.&#171; </P>  \r\n\r\n<P>Forslagsstillerne kan helt tiltræde daværende generaldirektør Hans </P>  \r\n\r\n<P>Sølvhøjs udtalelse den 30. november 1975 på </P>  \r\n\r\n<P>radioprogramprovinsorganisationernernes store lyttermøde om at </P>  \r\n\r\n<P>kalde den gældende lovgivning om ophavsrettens bremser for </P>  \r\n\r\n<P>folkeoplysningen for &#187;forrykt&#171;. </P>  \r\n\r\n<P>Alle ærgrer vi os dagligt over forfængelighedens marked ved </P>  \r\n\r\n<P>afmelding af radioavis, regionalradio og mange andre udsendelser </P>  \r\n\r\n<P>- ja ofte ved delindslag i disse udsendelser. I stedet for at </P>  \r\n\r\n<P>koncentrere sig om det væsentlige skal man absolut have fortalt, </P>  \r\n\r\n<P>hvad det er for en medarbejder, der har været interviewer osv. </P>  \r\n\r\n<P>Hvis man endelig skal spilde tiden for millioner af mennesker på </P>  \r\n\r\n<P>den måde, var det nok mere demokratisk at oplyse, at studiets </P>  \r\n\r\n<P>mikrofoner var blevet afstøvet af frøken Othilie Jensen. </P>  \r\n\r\n<P>Når en radiofoni eller et fjernsynsselskab benytter ophavsretligt </P>  \r\n\r\n<P>beskyttede værker, må der een gang for alle ske afregning med </P>  \r\n\r\n<P>ophavsmændene, så disse ikke - individuelt eller gennem </P>  \r\n\r\n<P>organisationer - kan drøne verden rundt og oppebære gebyrer, hver </P>  \r\n\r\n<P>gang programmet udsendes. Forfattere, instruktører, skuespillere, </P>  \r\n\r\n<P>komponister, musikere, radioteknikere osv. skal ikke stilles </P>  \r\n\r\n<P>bedre end for eksempel de bygningsarbejdere, der har opført </P>  \r\n\r\n<P>Radiohuset eller de rengøringsassistenter, som har støvsuget og </P>  \r\n\r\n<P>gulvvasket i studierne og tømt askebægrene og papirkurvene før </P>  \r\n\r\n<P>optagelserne gik i gang. Når et værk først er produceret til de </P>  \r\n\r\n<P>elektroniske medier, skal enhver have lov til vederlagsfrit at </P>  \r\n\r\n<P>benytte det, hvis han har erhvervet normal ejendomsret over et </P>  \r\n\r\n<P>eksemplar af værkets materielle manifestation. Immaterielle </P>  \r\n\r\n<P>rettigheder foreslås derfor afskaffet på tv- og radioområdet. </P>  \r\n\r\n<P>Hvad specielt angår antenneforeninger og andre formidlere, må de </P>  \r\n\r\n<P>juridisk opfattes som en forlængelse af den enkelte seers radio- </P>  \r\n\r\n<P>og fjernsynsapparat. De pågældende formidlere bør derfor ikke </P>  \r\n\r\n<P>kunne afkræves afgifter til ophavsmænd. Copydanbutikken skal </P>  \r\n\r\n<P>lukkes lige så brat, som den dukkede op. </P>  \r\n\r\n<P>Ideologisk er der efterhånden stærke altmodische skær over </P>  \r\n\r\n<P>ophavsretten. Den er blevet særprivilegiet for selvbestaltede </P>  \r\n\r\n<P>herrer i åndernes rige med al deres hovmodighed og foragt over </P>  \r\n\r\n<P>for de usle arbejdskulier, som bare gør nytte, og som derfor </P>  \r\n\r\n<P>bestemt ikke kan fortjene ophavsrettigheder over deres </P>  \r\n\r\n<P>arbejdsresultater. </P>  \r\n\r\n<P>Uanset at der altså er et særdeles stærkt behov for at få gjort </P>  \r\n\r\n<P>noget ved spørgsmålet, har gammelpartierne år efter år i </P>  \r\n\r\n<P>frygtsomhed over for de magtfulde finkulturelles organisationer </P>  \r\n\r\n<P>danset trippevals på stedet. </P>  \r\n\r\n<P>Forslagsstillerne mener ikke, at det inden for indeværende </P>  \r\n\r\n<P>valgperiode vil være fornuftigt helt at afskaffe ophavsretten. </P>  \r\n\r\n<P>Åndsværksproducenten skal have mulighed for at opnå økonomisk </P>  \r\n\r\n<P>vederlag for sit produkt, og der er umiddelbart noget meget </P>  \r\n\r\n<P>tiltrækkende i, at de originalitetsværksarbejdere, der rangerer </P>  \r\n\r\n<P>højest - en Leif Panduros tv-forfatterskab, en Clara Pontoppidan </P>  \r\n\r\n<P>eller en Ib Henrik Cavling - bliver nogle af de højestaflagte i </P>  \r\n\r\n<P>samfundet. </P>  \r\n\r\n<P>Et vist hensyn skal også tages til de kontrakter, der allerede er </P>  \r\n\r\n<P>indgået ud fra ophavsmandens tillid til, at der fremover kunne </P>  \r\n\r\n<P>komme royalties. </P>  \r\n\r\n<P>Derfor går forslaget alene på en &#187;indsnævring&#171; af ophavsrettens  \r\n\r\n</P>  \r\n\r\n<P>grænser. Den nærmere praktiske udformning må ske område for </P>  \r\n\r\n<P>område, så åndsværksforbrugerne - altså ikke skatteyderne - </P>  \r\n\r\n<P>kommer til at betale, men ikke sådan, at begrebsartisteri fortsat </P>  \r\n\r\n<P>skal formørke dette vigtige livsområde. </P>  \r\n\r\n<P>Mængden af rettighedshavere over det enkelte åndsprodukt, </P>  \r\n\r\n<P>teknologiens ekspresagtige foranderlighed, de mange åndsværker og </P>  \r\n\r\n<P>hele områdets internationale karakter har i forening tilvejebragt </P>  \r\n\r\n<P>så komplekse forhold, at det i al fald er aldeles uacceptabelt </P>  \r\n\r\n<P>for Folketinget fortsat at tolerere vanvidskavalkaden. </P>  \r\n\r\n<P>Det er Folketingets opgave at skære igennem, så hver enkelt borger </P>  \r\n\r\n<P>kan overskue sine rettigheder og pligter og let og friktionsfrit </P>  \r\n\r\n<P>modtage de kulturelle oplevelser, som vor tids vidunderteknologi </P>  \r\n\r\n<P>muliggør. Juraen må ikke halte bagefter. Men det gør den, så </P>  \r\n\r\n<P>længe Folketinget ikke påtager sig kraftindsatsen at skære </P>  \r\n\r\n<P>igennem alt fortidsdyndsblæveret. </P>  \r\n\r\n<P>Fremskridtspartiet er rede til at gå ind for en lang række </P>  \r\n\r\n<P>speciallovforslag ud fra de anførte synspunkter. Vi anser det </P>  \r\n\r\n<P>ikke for sandsynligt, at det vil give anledning til folkeretlige </P>  \r\n\r\n<P>repressalier mod os. Men vi vil være rede til at betale den pris </P>  \r\n\r\n<P>at blive smidt ud af det sippenipperi, som den 121 år gamle </P>  \r\n\r\n<P>Bernerunion er blevet til i dens gammeldomssvækkede affældighed. </P>  \r\n\r\n<P>Vi er nu inde i så indviklede og stadig skiftende </P>  \r\n\r\n<P>distributionsteknikker, at det er afsindigt at opretholde </P>  \r\n\r\n<P>ophavsretsbegrebsjurisprudensen. Dens dage er udrundne for </P>  \r\n\r\n<P>bestandigt. Jo før flertallet viser mod til at erkende dette, des </P>  \r\n\r\n<P>lykkeligere. </P>  \r\n\r\n<P>I øvrigt kan Danmark jo også (med års varsel) opsige sit medlemskab </P>  \r\n\r\n<P>i en eller flere af de fem ophavsretskonventioner, som vi har </P>  \r\n\r\n<P>tiltrådt, hvis dette på et eller andet tidspunkt findes </P>  \r\n\r\n<P>hensigtsmæssigt, og så kan en speciallovs ikrafttrædelsesparagraf </P>  \r\n\r\n<P>blot lægges det ene år ud i fremtiden. </P>  \r\n\r\n<P>Det foreliggende forslag er stort set en genfremsættelse af forslag </P>  \r\n\r\n<P>til folketingsbeslutning nr. 53 af 14. januar 1976, se </P>  \r\n\r\n<P>Folketingstidende 1975-76, forhandlingerne sp. 6938-6961 og sp. </P>  \r\n\r\n<P>9154-9162, tillæg A sp. 2471 ff samt tillæg B sp. 895. </P>  \r\n\r\n<P>1976-initiativet gentoges ved B 42 af 12. januar 1983, jf. </P>  \r\n\r\n<P>Folketingstidende 1982-83, tillæg A spalte 1889 og </P>  \r\n\r\n<P>forhandlingerne spalte 7488 (1. behandling) samt tillæg B spalte </P>  \r\n\r\n<P>1347. Af forhandlingerne spalte 10445 fremgår, at forslaget den </P>  \r\n\r\n<P>6. maj 1983 blev nedstemt. </P>  \r\n\r\n<P>Men Fremskridtspartiet er i den grad i pagt med tidens udvikling, at </P>  \r\n\r\n<P>alle efterhånden må finde ud af, at forslaget er helt rigtigt. </P>  \r\n\r\n<P>1988-Z-håbet er, at de andre partier ikke fortsat vil lade sig </P>  \r\n\r\n<P>terrorisere af deres frygt for de magtfulde </P>  \r\n\r\n<P>kunstnerorganisationer, som de gjorde det den 30. april 1976 og </P>  \r\n\r\n<P>6. maj 1983. </P>  \r\n\r\n<P>Som Helge Dohrmann så udmærket skrev i Fremskridt den 9. maj 1986: </P>  \r\n\r\n<P>&#187;Intet forhindrer forfattere i at have et job - og så skrive i </P>  \r\n\r\n<P>fritiden&#171;. </P>  \r\n\r\n<P>Verden har allerede i århundredernes løb skabt så megen god kunst, </P>  \r\n\r\n<P>at det ikke ville være nogen ulykke, om der fremover sker en </P>  \r\n\r\n<P>væsentlig formindskelse i omfanget af nytilkommen kunst - i </P>  \r\n\r\n<P>første omgang altså fra det lille fnug på globussen, som </P>  \r\n\r\n<P>lilleput-danskerens 43.075 kvadratkilometre udgør. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00066"
        },
        {
            "displayName": "Entydig dokumentidentifikation",
            "displayValue": "CL004440"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "66"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}