{
    "id": 110160,
    "title": "1989 LSF 154   FORSLAG TIL LOV OM UNGDOMSOPSPARING ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 154",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 154 </P>  \r\n\r\n<P></P>  \r\n\r\n<P>Forslag til Lov om ungdomsopsparing </P>  \r\n\r\n<P></P>  \r\n\r\n<P>Fremsat af økonomiministeren (Niels Helveg Petersen) </P>  \r\n\r\n<P></P>  \r\n\r\n<P>den 17. januar 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Staten præmierer efter reglerne i denne lov opsparing på konti </P>  \r\n\r\n<P>(ungdomskonti), der foretages af unge mellem 15 og 25 år. </P>  \r\n\r\n<P>§ 2. Pengeinstitutter, der er omfattet af lov om banker og sparekasser  \r\n\r\n m.v., kan modtage indskud i opsparingsordninger, hvor opsparingen foretages  \r\n\r\n af unge mellem 15 og 25 år. </P>  \r\n\r\n<P>Stk. 2. Oprettelse af en ungdomskonto sker ved indgåelse af en aftale med  \r\n\r\n de pengeinstitutter, der er nævnt i stk. 1. </P>  \r\n\r\n<P>Stk. 3. Indestående på en ungdomskonto kan overføres fra et pengeinstitut  \r\n\r\n til et andet pengeinstitut. </P>  \r\n\r\n<P>§ 3. Pengeinstiuttet skal forrente opsparingen på en ungdomskonto med  \r\n\r\n pengeinstituttets højeste indlånsrente. </P>  \r\n\r\n<P>Indbetaling til og udbetaling fra ungdomskonti </P>  \r\n\r\n<P>§ 4. En ungdomskonto kan oprettes af personer, der er skattepligtige i  \r\n\r\n Danmark og fyldt 15 år, men endnu ikke fyldt 22 år. Der kan kun oprettes een  \r\n\r\n konto pr. person. Kontoen skal lyde på personens navn. </P>  \r\n\r\n<P>§ 5. Aftalen efter § 2 skal udformes således, at kontohaveren årligt i  \r\n\r\n mindst 3 år og højst 10 år i gennemsnit pr. måned indbetaler mindst 100 kr.  \r\n\r\n og højst 1.000 kr. </P>  \r\n\r\n<P>Stk. 2. Der kan foretages indskud, indtil kontohaveren fylder 25 år. </P>  \r\n\r\n<P>§ 6. Udbetaling fra kontoen kan tidligst finde sted 3 år efter den første  \r\n\r\n indbetaling. </P>  \r\n\r\n<P>Stk. 2. Tilskrevne renter kan dog til enhver tid hæves, medmindre andet er  \r\n\r\n aftalt med pengeinstiuttet. </P>  \r\n\r\n<P>Stk. 3. Udbetaling kan ske på een gang eller i rater. </P>  \r\n\r\n<P>§ 7. Såfremt der ikke årligt indbetales et beløb på mindst 1.200 kr. på  \r\n\r\n kontoen betragtes aftalen, jf. § 2, stk. 2, som bortfaldet. </P>  \r\n\r\n<P>Stk. 3. De indbetalte beløb kan dog først frigives 3 år efter den første  \r\n\r\n indbetaling i henhold til aftalen og uden udbetaling af præmie. </P>  \r\n\r\n<P>Beregning og tilskrivning af præmie </P>  \r\n\r\n<P>§ 8. Der beregnes en præmie, som udgør 4 pct. p.a. af det til enhver tid  \r\n\r\n værende indestående på kontoen. </P>  \r\n\r\n<P>Stk. 2. Præmien kan først udbetales i forbindelse med udbetaling af  \r\n\r\n opsparing. Økonomiministeren fastsætter de nærmere regler for beregning og  \r\n\r\n tilskrivning af præmier. </P>  \r\n\r\n<P>Stk. 3. Præmiebeløbet afholdes af statskassen. </P>  \r\n\r\n<P>Stk. 4. Det pengeinstitut, hvor ungdomskontoen er oprettet, kontrollerer,  \r\n\r\n at reglerne i §§ 6 og 7 samt forskrifter udstedt efter loven er opfyldt. </P>  \r\n\r\n<P>Andre bestemmelser </P>  \r\n\r\n<P>§ 9. Kontohaveren kan ikke hæve, overdrage eller på anden måde råde over  \r\n\r\n de indbetalte beløb før 3 år efter den første indbetaling i henhold til  \r\n\r\n aftalen. </P>  \r\n\r\n<P>Stk. 2. I samme tidsrum kan der ikke foretages udlæg eller arrest i de  \r\n\r\n indbetalte beløb. </P>  \r\n\r\n<P>Stk. 3. I tilfælde af konkurs frigives de indbetalte beløb. </P>  \r\n\r\n<P>Stk. 4. Afgår kontohaveren ved døden i bindingsperioden, frigives kontoen  \r\n\r\n og indgår i dødsboet. </P>  \r\n\r\n<P>Stk. 5. Inddrages ungdomskontoen under skifte af ægtefælles fællesbo, kan  \r\n\r\n de indbetalte beløb kræves frigivet. Det samme gælder, hvis kontohaveren  \r\n\r\n udvandrer. </P>  \r\n\r\n<P>Stk. 6. Der udbetales ikke præmie, når beløbet frigives i henhold til stk.  \r\n\r\n 3-5. </P>  \r\n\r\n<P>§ 10. Den, der overtræder § 3, straffes med bøde. </P>  \r\n\r\n<P>Stk. 2. I regler, der udstedes efter § 8 stk. 2, kan der fastsættes straf  \r\n\r\n af bøde. </P>  \r\n\r\n<P>Stk. 3. Er overtrædelsen begået af et aktieselskab, anpartsselskab,  \r\n\r\n andelsselskab el. lign., kan der pålægges selskabet som sådant bødeansvar.  \r\n\r\n</P>  \r\n\r\n<P>§ 11. Opsparingsordningen administreres af Kongeriget Danmarks Hypotekbank  \r\n\r\n og Finansforvaltning, hvis afgørelse ikke kan indbringes for anden  \r\n\r\n administrativ myndighed. Økonomiministeren kan fastsætte nærmere regler om  \r\n\r\n administrationen. </P>  \r\n\r\n<P>Ikrafttrædelse m.v. </P>  \r\n\r\n<P>§ 12. Loven træder i kraft den 1. juli 1990. </P>  \r\n\r\n<P>§ 13. Loven gælder ikke for Færøerne og Grønland. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>I januar 1988 nedsatte statsministeren et embedsmandsudvalg vedr. fremme  \r\n\r\n af den private opsparing med det formål at fremlægge ideer til  \r\n\r\n foranstaltninger, der kunne fremme den private opsparing. </P>  \r\n\r\n<P>I august 1989 afgav udvalget en betænkning, der indeholdt en række forslag  \r\n\r\n til fremme af den private opsparing. Visse af forslagene kan gennemføres  \r\n\r\n administrativt, men de fleste kræver lovgivning. </P>  \r\n\r\n<P>Et af forslagene var indførelse af en særlig ungdomsopsparing. Det fremgår  \r\n\r\n af statistiske undersøgelser, at opsparingen i de yngre aldersklasser er  \r\n\r\n meget lav eller negativ. Dette har i mange tilfælde sin begrundelse i særligt  \r\n\r\n store udgifter til etablering og i forbindelse med uddannelse. I andre  \r\n\r\n tilfælde - særligt før etablering finder sted, hvor den unge har et lønnet  \r\n\r\n arbejde - må der omvendt antages at være økonomiske muligheder for at  \r\n\r\n foretage en positiv opsparing. En præmieret ungdomsopsparingsordning kan  \r\n\r\n styrke opsparingsmotivationen under disse forhold. Samtidig må der formodes  \r\n\r\n at være gode muligheder for, at de midler, der tiltrækkes til en sådan  \r\n\r\n ordning, faktisk vil være nyopsparing. </P>  \r\n\r\n<P>Særlige ungdomsopsparingsordninger findes også i udlandet, således i  \r\n\r\n Norge, Sverige og Holland. </P>  \r\n\r\n<P>Der vil til en vis grad være sammenfald mellem de befolkningsgrupper, som  \r\n\r\n de eksisterende boligopsparings- og uddannelsesopsparingsordninger henvender  \r\n\r\n sig til, og den personkreds, som vil kunne tiltrækkes af en  \r\n\r\n ungdomsopsparingsordning. I forhold til de to førstnævnte opsparingsordninger  \r\n\r\n adskiller ungdomsopsparingsordningen sig dog væsentligt derved, at der ikke  \r\n\r\n stilles krav om en bestemt anvendelse af opsparingen. Endvidere retter  \r\n\r\n ungdomsopsparingen sig specifikt mod de yngre aldersklasser, hvorimod  \r\n\r\n uddannelsesopsparingsordningen henvender sig til såvel de unge som disses  \r\n\r\n forældre. </P>  \r\n\r\n<P>Økonomiske og administrative konsekvenser </P>  \r\n\r\n<P>Det er selvsagt vanskeligt at skønne over de statsfinansielle konsekvenser  \r\n\r\n af en ungdomsopsparingsordning, idet det er usikkert i hvilket omfang  \r\n\r\n ordningen vil blive benyttet. Præmieudbetalingerne vil afhænge af, hvor mange  \r\n\r\n aftaler, der træffes årligt, hvor stor opsparing der i gennemsnit foretages i  \r\n\r\n de enkelte aftaler, samt hvor længe opsparingen foretages. Der må endvidere  \r\n\r\n tages hensyn til, at en ungdomsopsparingsordning i et vist omfang vil mindske  \r\n\r\n tilgangen til uddannelses- og boligsopsparingsordningerne. </P>  \r\n\r\n<P>Forudsættes det, at 1/5 af alle unge udnytter en ungdomsopsparingsordning  \r\n\r\n een gang og indsætter 500 kr. månedligt i 5 år, hvorefter kontoen tømmes, vil  \r\n\r\n dette med en skattefri præmie på 4 pct. pr. år på længere sigt medføre en  \r\n\r\n årlig udgift for staten på 40-50 mill. kr. Præmieudgifterne vil dog kunne  \r\n\r\n variere betydeligt over årene. I de første år vil der således ikke være tale  \r\n\r\n om udgifter for staten, idet præmierne tidligst kan udløses efter 3 år.  \r\n\r\n Herefter vil udgifterne stige, og eventuelt efter en introduktionsfase, hvor  \r\n\r\n flere årgange af unge benytter sig af muligheden for at træde ind i  \r\n\r\n ordningen, væsentligt kunne overstige det ovenfor nævnte beløb. </P>  \r\n\r\n<P>Der forventes ikke væsentlige administrative konsekvenser for det  \r\n\r\n offentlige, idet den praktiske administration af ordningen foreslås overladt  \r\n\r\n til pengeinstitutterne. Den daglige administration af ordningen, dvs. kontrol  \r\n\r\n og præmieudbetaling, foreslås varetaget af Kongeriget Danmarks Hypotekbank og  \r\n\r\n Finansforvaltning. De med administrationen forbundne udgifter forudsættes  \r\n\r\n afholdt inden for Hypotekbankens budgetrammer. </P>  \r\n\r\n<P>Hørte myndigheder m.v. </P>  \r\n\r\n<P>Lovforslaget har været forelagt Den Danske Bankforening, Danmarks  \r\n\r\n Sparekasseforening og Andelskasseforeningen. </P>  \r\n\r\n<P>Endvidere har forslaget været forelagt Justitsministeriet,  \r\n\r\n Finansministeriet (Budgetdepartementet, Administrations- og  \r\n\r\n Personaledepartementet og Kongeriget Danmarks Hypotekbank og  \r\n\r\n Finansforvaltning), Industriministeriet, Skatteministeriet,  \r\n\r\n Kommunikationsministeriet og Undervisningsministeriet. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Aldersgrænsen for indskud foreslås til mellem 15 og 25 år. Oprettes  \r\n\r\n kontrakten af en umyndig forudsættes værgens medvirken herved efter reglerne  \r\n\r\n i myndighedsloven. </P>  \r\n\r\n<P>Til § 2 </P>  \r\n\r\n<P>Såvel banker og sparekasser som andelskasser foreslås som mulige modtager  \r\n\r\n af indskud. Dette svarer til bestemmelserne i loven om uddannelsesopsparing.  \r\n\r\n</P>  \r\n\r\n<P>Det foreslås i stk. 3, at indestående på en ungdomskonto kan overføres fra  \r\n\r\n et pengeinstitut til et andet. Sådanne overførsler vil kunne være forbundet  \r\n\r\n med et gebyr, og der kan eventuelt knyttes en opsigelsesfrist til  \r\n\r\n overflytning af konti. </P>  \r\n\r\n<P>Til § 3 </P>  \r\n\r\n<P>For at gøre ordningen så attraktiv som muligt foreslås der stillet  \r\n\r\n betingelse om, at pengeinstituttet skal forrente ordningen med højeste  \r\n\r\n indlånsrente. </P>  \r\n\r\n<P>Til § 4 </P>  \r\n\r\n<P>Bestemmelsen skal sikre, at ordningen ikke misbruges derved, at een person  \r\n\r\n opretter flere konti. Endvidere foreslås, at der ikke kan oprettes  \r\n\r\n ungdomskonti efter det fyldte 22. år, idet indskyderen ellers ikke ville  \r\n\r\n kunne foretage præmieret opsparing i (mindst) 3 år inden det fyldte 25. år.  \r\n\r\n</P>  \r\n\r\n<P>Kravet om, at den, der opretter en ungdomskonto, skal være skattepligtig  \r\n\r\n her i landet, skyldes, at et vigtigt formål med ungdomsopsparingsordningen er  \r\n\r\n at forøge den samlede opsparing i Danmark. </P>  \r\n\r\n<P>Til § 5 </P>  \r\n\r\n<P>Det foreslås, at der i gennemsnit pr. måned skal indskydes mindst 100 kr.  \r\n\r\n og højest 1.000 kr. svarende til henholdsvis 1.200 kr. og 12.000 kr. pr. år.  \r\n\r\n Dette er lidt mere end for den eksisterende boligsparekontraktordning, hvor  \r\n\r\n beløbsgrænserne er henholdsvis 1.200 kr. og 10.000 kr. årligt, og noget mere  \r\n\r\n end for unddannelsesopsparingsordningen, hvor grænserne er henholdsvis 1.200  \r\n\r\n kr. og 6.000 kr. årligt. </P>  \r\n\r\n<P>Bl.a. under hensyn til mulighederne for kontrol forudsættes det, at  \r\n\r\n kontoen holdes i danske kroner. </P>  \r\n\r\n<P>Til § 6 </P>  \r\n\r\n<P>Der foreslås en mindste bindingsperiode af midlerne på 3 år efter første  \r\n\r\n indbetaling, hvilket bl.a. skal modvirke, at ungdomsopsparingsordningen  \r\n\r\n bliver betragtet som en mulighed for omflytning af midler mellem eksisterende  \r\n\r\n konti, således at formålet om større nyopsparing eventuelt ikke tilgodeses.  \r\n\r\n</P>  \r\n\r\n<P>Tilskrevne renter, der er almindeligt skattepligtige, kan dog altid hæves,  \r\n\r\n hvis dette er i overensstemmelse med de vilkår for kontoen, der er aftalt med  \r\n\r\n pengeinstituttet. I så fald vil renterne dog ikke indgå i præmieberegningen,  \r\n\r\n jf. § 8, stk. 1. </P>  \r\n\r\n<P>Til § 7 </P>  \r\n\r\n<P>Det foreslås, at manglende overholdelse af kravet om en mindste  \r\n\r\n indbetaling pr. år fører til aftalens bortfald, dvs. aftalen kan ikke sættes  \r\n\r\n i kraft igen ved senere, ekstraordinært store indskud. Samtidig foreslås, at  \r\n\r\n de indbetalte beløb uanset aftalens bortfald ikke kan frigives før 3 år efter  \r\n\r\n første indbetaling. Formålet med denne bestemmnelse er, jf. også  \r\n\r\n bemærkningerne til § 6, at indskud på ungdomskonti i størst muligt omfang  \r\n\r\n bliver egentlig nyopsparing. </P>  \r\n\r\n<P>Til § 8 </P>  \r\n\r\n<P>Et niveau for præmieprocenten på 4 pct. p.a. vil svare til  \r\n\r\n præmieringsprocenten i de øvrige præmierede opsparingsordninger. Præmien vil  \r\n\r\n ligeledes være fritaget for indkomstskat, jf. skatteministeriets forslag til  \r\n\r\n ændring af ligningsloven. </P>  \r\n\r\n<P>Endvidere foreslås det, at økonomiministeren kan fastsætte regler for  \r\n\r\n beregning og tilskrivning af præmier. Der fastsættes i denne forbindelse en  \r\n\r\n bestemmelse om, at der i kontrakterne åbnes mulighed for, at Folketinget ved  \r\n\r\n lov kan ophæve eller nedsætte præmieringen af fremtidige indbetalinger, som  \r\n\r\n opspareren så naturligvis ikke vil være bundet til at foretage. </P>  \r\n\r\n<P>Til § 9 </P>  \r\n\r\n<P>I stk. 5 foreslås, at en ungdomskonto, der kommer under skifte af  \r\n\r\n ægtefællers fællesbo, kan kræves frigjort. Derimod vil det ikke være muligt  \r\n\r\n at dele kontoen op eller at lade kontoen overgå til en anden ægtefælle end  \r\n\r\n den, der har truffet aftale om kontoen. </P>  \r\n\r\n<P>Til § 11 </P>  \r\n\r\n<P>I § 11 foreslås opsparingsordningen administreret af Kongeriget Danmarks  \r\n\r\n Hypotekbank og Finansforvaltning. Det bemærkes i tilslutning hertil, at  \r\n\r\n såfremt Finanstilsynet under sin almindelige tilsynsvirksomhed bliver  \r\n\r\n opmærksom på forhold, der strider mod lovforslagets intentioner, vil man gøre  \r\n\r\n pengeinstituttet opmærksom herpå. </P>  \r\n\r\n<P>Endvidere bemærkes, at klager over pengeinstitutternes afgørelser kan  \r\n\r\n indbringes for det Pengeinstitutankenævn, som pengeinstitutternes  \r\n\r\n organisationer og Forbrugerrådet har oprettet, og som er godkendt af  \r\n\r\n Forbrugerklagenævnet. </P>  \r\n\r\n<P>Til §§ 10, 12 og 13 </P>  \r\n\r\n<P>Disse paragraffer indeholder bestemmelser om kontrol og sanktioner ved  \r\n\r\n overtrædelse, samt om ikrafttræden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/01/1990"
        },
        {
            "displayName": "Accession",
            "displayValue": "198912K00154"
        },
        {
            "displayName": "Entydig dokumentidentifikation",
            "displayValue": "CL003718"
        },
        {
            "displayName": "Dato for førstegangsindlæggelse",
            "displayValue": "17/01/1990"
        },
        {
            "displayName": "Dato for indlæggelse",
            "displayValue": "17/01/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "154"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}