{
    "id": 38242,
    "title": "Pantebreve. Gebyr ved ejerskifte. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60449 af 27/08/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>K købte en fast ejendom. P administrerede to pantebreve, som indestod  \r\n\r\n i ejendommen. For notering af ejerskifte opkrævede P et gebyr på 325 kr. K  \r\n\r\n påklagede hjemlen herfor, men fik ikke medhold. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Pantebreve. Gebyr ved ejerskifte. (* 1) </H1>  \r\n\r\n<P></P>  \r\n\r\n<BR>  \r\n\r\n<P> Kendelse af 27. august 1990 i sag nr. 169/1990 (Pantebreve. Gebyr for  \r\n\r\n notering af ejerskifte). </P>  \r\n\r\n<P>I forbindelse med klageren K's køb af en ideel anpart af en fast ejendom,  \r\n\r\n hvoraf K allerede ejede 1/4, udfærdigedes gældsovertagelseserklæringer  \r\n\r\n vedrørende to i ejendommen lyste pantebreve. Pengeinstituttet P administrede  \r\n\r\n på kreditors vegne pantebrevene og opkrævede for omkostninger i forbindelse  \r\n\r\n med notering af ejerskifte et gebyr på 325 kr. </P>  \r\n\r\n<P>Efter at have betalt gebyret indbragte K sagen for Ankenævnet med påstand  \r\n\r\n om tilbagebetaling. </P>  \r\n\r\n<P>P nedlagde påstand om frifindelse. </P>  \r\n\r\n<P>Ankenævnet tog P's påstand til følge med følgende bemærkninger: </P>  \r\n\r\n<P>&#187;Efter pkt. 8, h, i den tidligere anvendte pantebrevsformular I kunne  \r\n\r\n kreditor i tilfælde, hvor pantebrevet forblev indestående i tilfælde af  \r\n\r\n ejerskifte, forlange, at debitor - foruden at give underretning om  \r\n\r\n ejerskiftet - skulle &#187;give pantebrevet påtegning om gældsovertagelsen og  \r\n\r\n berigtige alle dermed forbundne omkostninger, derunder salær til kreditors  \r\n\r\n advokat for varetagelse af hans tarv&#171;. I den gældende pantebrevsformular  \r\n\r\n A hedder det i pkt. 8, 2. pkt.: &#187;Kreditor skal underrettes om ethvert  \r\n\r\n ejer- skifte og kan forlange, at den nye ejer berigtiger gældsovertagelse  \r\n\r\n samt afholder om- kostningerne derved&#171;. </P>  \r\n\r\n<P>I den beretning af 20. juli 1971, der ligger til grund for den gældende  \r\n\r\n pantebrevsformular, hedder det s. 44 om denne bestemmelse: &#187;I lighed med  \r\n\r\n den gældende regel foreskrives det, at debitor på forlangende skal berigtige  \r\n\r\n ejerskiftet og betale eventuelle omkostninger erved. Det har været overvejet,  \r\n\r\n om omkostning- erne ved gældsovetagelsen burde afholdes af kreditor som led i  \r\n\r\n den normale administration af pantebrevet, men da der kun kan være tale om  \r\n\r\n mindre beløb, har arbejdsgruppen ikke fundet det nødvendigt at ændre  \r\n\r\n hævdvunden praksis vedrørende dette spørgsmål&#171;. </P>  \r\n\r\n<P>Pantebrevsformular A, kt. 8, 2. pkt., findes på denne baggrund at måtte  \r\n\r\n forstås således, at kreditor ligesom efter pantebrevsformular I kan forlange,  \r\n\r\n at pantebrevet forsynes med en af den nye ejer underskrevet påtegning om  \r\n\r\n gældsovertagelsen, og at den nye ejer skal betale omkostningerne herved,  \r\n\r\n uanset at en sådan påtegning ikke er nødvendig efter bestemmelsen i  \r\n\r\n tinglysningslovens § 39, stk. 1. Heraf og af de citerede forarbejder findes  \r\n\r\n videre at måtte følge, at kreditor generelt kan forlange, at den nye ejer  \r\n\r\n friholder ham for rimelige omkostninger, der er forbundet med notering af  \r\n\r\n ejerskiftet, også selv om der i det konkrete tilfælde ikke sker påtegning på  \r\n\r\n pantebrevet. </P>  \r\n\r\n<P>Det af P krævede gebyr findes ikke at kunne anses for urimeligt stort.'  \r\n\r\n</P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Fagskrift for Bankvæsen og Ankenævnets årsberetning for 1990"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19906044925"
        },
        {
            "displayName": "Entydig dokumentidentifikation",
            "displayValue": "CA006177"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60449"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "27/08/1990"
        },
        {
            "displayName": "Administrerende myndighed",
            "displayValue": "Pengeinstitutankenævnet"
        },
        {
            "displayName": "Ressortministeriets journalnummer",
            "displayValue": "169/1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}