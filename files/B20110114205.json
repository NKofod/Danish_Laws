{
    "id": 139505,
    "title": "Bekendtgørelse om sikkerhedsforanstaltninger i jernbaneoverkørsler, som forvaltes af Banedanmark, og er åbne for almindelig færdsel",
    "documentTypeId": "60",
    "isSagsforlobPeriodValid": true,
    "shortName": "BEK nr 1142 af 07/12/2011",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om sikkerhedsforanstaltninger i jernbaneoverkørsler, som forvaltes af Banedanmark, og er åbne for almindelig færdsel</p>\r\n<p class=\"Indledning2\">I medfør af § 2, stk. 3, § 85, § 86, stk. 1, og § 113, stk. 2, i lov om offentlige veje, jf. lovbekendtgørelse nr. 1048 af 3. november 2011, og efter forhandling med justitsministeren, fastsættes efter bemyndigelse i henhold til § 2, stk. 2, i lov om offentlige veje:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde og definitioner</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen finder anvendelse på eksisterende krydsninger i niveau mellem jernbane og veje og stier, der er åbne for almindelig færdsel, når jernbaneoverkørslen forvaltes af Banedanmark.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> <span class=\"Italic\">Jernbaneoverkørsel:</span> Enhver krydsning i niveau mellem jernbane og veje og stier, der er anerkendt af jernbaneinfrastrukturforvalteren, og som er åben for almindelig færdsel. Perronovergange og passager over spor, som kun må anvendes af ansatte, er ikke omfattet af denne definition.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> <span class=\"Italic\">Sikkerhedsforanstaltninger i en jernbaneoverkørsel:</span> De til jernbaneoverkørslen hørende foranstaltninger, der har betydning for sikkerheden for vej- og jernbanetrafikken i jernbaneoverkørslen. Sikkerhedsforanstaltningerne mod vej er A 74 Krydsmærker, Z 72, 2 Rødt blinksignal ved jernbaneoverkørsler, klokkesignaler, O 45 automatiske bomme, bomsignaler, fritrumsdetektorer, manuelle lukkeindretninger og sluseanlæg ved jernbaneoverkørsler, der alene kan anvendes af gående, knallertførere og cyklister.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> <span class=\"Italic\">Advarselssignalanlæg:</span> Anlæg bestående af A 74 Krydsmærker, Z 72, 2 Rødt blinksignal ved jernbaneoverkørsler og klokkesignal.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> <span class=\"Italic\">Fastsat toghastighed:</span> Den hastighed, som jernbaneinfrastrukturforvalteren har fastsat for togets hastighed gennem jernbaneoverkørslen.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num5\">5)</span> <span class=\"Italic\">Halvbomanlæg:</span> Anlæg bestående af A 74 Krydsmærker, Z 72, 2 Rødt blinksignal ved jernbaneoverkørsler, klokkesignal og O 45 automatiske bomme, som spærrer for al færdsel i vognbaner med færdselsretningen mod jernbaneoverkørslen. Anlægget kan være suppleret med O 45 automatiske bomme, der spærrer for færdsel på stier og fortove.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num6\">6)</span> <span class=\"Italic\">Helbomanlæg:</span> Anlæg bestående af A 74 Krydsmærker, Z 72, 2 Rødt blinksignal ved jernbaneoverkørsler, klokkesignal og O 45 automatiske bomme, som spærrer for al færdsel i hele kørebanens bredde mod jernbaneoverkørslen. Anlægget kan være suppleret med O 45 automatiske bomme, der spærrer for færdsel på stier og fortove.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num7\">7)</span> <span class=\"Italic\">Sluseanlæg ved jernbaneoverkørsler, der alene kan anvendes af gående, knallertførere og cyklister:</span> Anlæg udformet således, at trafikanternes hastighed nedsættes.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num8\">8)</span> <span class=\"Italic\">Spærretid:</span> Tiden fra Z 72, 2 Rødt blinksignal ved jernbaneoverkørsler aktiveres, indtil jernbaneoverkørselsanlægget slukker blinksignalet efter togets passage af jernbaneoverkørslen.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num9\">9)</span> <span class=\"Italic\">Tættere bebygget område:</span> Område, hvis grænser tilkendegives ved særlig afmærkning, jf. færdselsloven.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Ansvar for sikkerhedsforanstaltninger m.v.</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Banedanmark er ansvarlig for at etablere, drive og vedligeholde de sikkerhedsforanstaltninger, der er nødvendige, af hensyn til sikkerheden for vej- og jernbanetrafikken i jernbaneoverkørsler omfattet af § 1, jf. § 86, stk. 4 og 5, i lov om offentlige veje.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Banedanmark har pligt til at udforme og vedligeholde procedurer for drift og vedligeholdelse af sikkerhedsforanstaltningerne, jf. stk. 1.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Banedanmark har pligt til at sikre, at procedurerne fastsat i henhold til stk. 2, overholdes.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Krav til sikkerhedsforanstaltninger</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> A 74 Krydsmærker skal opsættes umiddelbart foran alle jernbaneoverkørsler.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Ved enkeltsporet jernbaneoverkørsel skal A 74,1 Krydsmærke for enkeltsporet jernbaneoverkørsel anvendes.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Ved flersporet jernbaneoverkørsel skal A 74,2 Krydsmærke for flersporet jernbaneoverkørsel, anvendes.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Krydsmærkets udseende følger af bekendtgørelse om vejafmærkning.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Krydsmærket skal placeres således, at afstanden fra krydsmærket til kanten af højre vognbane eller cykelsti er tilstrækkelig til at sikre sikkerheden for vej- og jernbanetrafikken.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Z 72,2 Rødt blinksignal ved jernbaneoverkørsler, skal opsættes umiddelbart foran alle jernbaneoverkørsler.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Supplerende Z 72,2 Rødt blinksignal ved jernbaneoverkørsler kan opsættes ud for veje eller stier, hvis disse munder ud i vej eller sti i umiddelbar nærhed af en jernbaneoverkørsel.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Blinksignalets udseende følger af bekendtgørelse om vejafmærkning.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Z 72,2 Rødt blinksignal ved jernbaneoverkørsler opsat i vejens højre side i færdselsretningen skal være forsynet med et klokkesignal.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> O 45 Automatiske bommes udseende følger af bekendtgørelse om vejafmærkning.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Bomsignaler skal være monteret på automatiske bomme. Bomsignalet skal have rødt lys. Det gælder dog ikke automatiske bomme, der alene spærrer for færdsel på fortove.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Manuelle lukkeindretninger, f.eks. bomme eller led, skal være udformet således, at al færdsel på begge sider af jernbaneoverkørslen spærres. Udformningen af den manuelle lukkeindretning skal sikre, at vejtrafikkens opmærksomhed henledes på lukkeindretningen og på jernbaneoverkørslen.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Sluseanlæg ved jernbaneoverkørsler skal være udformet således, at gåendes, knallertkøreres og cyklisters opmærksomhed henledes på sluseanlægget og på jernbaneoverkørslen.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Spærretid</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Spærretiden skal være så kort, som det er praktisk muligt.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Forslag om etablering eller ændring af sikkerhedsforanstaltninger</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Banedanmark skal ansøge Trafikstyrelsen om godkendelse, inden der kan gennemføres et projekt om etablering eller ændring af sikkerhedsforanstaltningerne i en jernbaneoverkørsel. Reglerne i bekendtgørelse om godkendelse af infrastruktur på jernbaneområdet finder anvendelse i forbindelse med ansøgning.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Banedanmark skal høre:</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num1\">1)</span> den relevante vejbestyrelse, for så vidt den skærende vej er en offentlig vej, eller</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num2\">2)</span> den relevante vejmyndighed, for så vidt den skærende vej er en privat fællesvej, og</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num3\">3)</span> andre relevante interessenter om projektet samt indhente samtykke fra politiet, inden ansøgningen sendes til Trafikstyrelsen. Høringssvarene samt samtykket fra politiet skal vedlægges ansøgningen til Trafikstyrelsen.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Den relevante vejbestyrelse for en offentlig vej, vejmyndigheden for en privat fællesvej, politiet og eventuelle andre relevante parter kan foreslå Banedanmark, at sikkerhedsforanstaltningerne i en jernbaneoverkørsel ændres af hensyn til vejfærdslen, f. eks. ved sikring af cykelsti og fortov med automatiske bomme, ved reduktion af spærretid m.m.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Imødekommer Banedanmark ikke et forslag efter stk. 1, kan forslagsstillerne indbringe afslaget for Trafikstyrelsen, der tager stilling til, om der er grundlag for at pålægge Banedanmark at ændre sikkerhedsforanstaltningerne i jernbaneoverkørslen, jf. § 86, stk. 2, i lov om offentlige veje.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Anvendelse af sikkerhedsforanstaltninger</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Ved projekter om etablering eller ændring af sikkerhedsforanstaltningerne i jernbaneoverkørsler med et jernbanespor, hvor den fastsatte toghastighed ikke overstiger 120 km/t, skal der foretages en risikovurdering, med henblik på at bestemme om enten helbomanlæg, halvbomanlæg eller advarselssignalanlæg er hensigtsmæssig af hensyn til sikkerheden for vej- og jernbanetrafikken, jf. dog stk. 2-4, og § 15.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Helbomanlæg skal anvendes i jernbaneoverkørsler med mere end et jernbanespor, der kan trafikeres uafhængigt af hinanden.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> Helbomanlæg skal anvendes i jernbaneoverkørsler, hvor den fastsatte toghastighed overstiger 120 km/t uanset antallet af jernbanespor i jernbaneoverkørslen.</p>\r\n<p class=\"Stk2\">\r\n   <span class=\"StkNr\" id=\"Par14_Stk4\">Stk. 4.</span> Hel- eller halvbomanlæg skal anvendes i jernbaneoverkørsler med et jernbanespor i et tættere bebygget område, når en jernbaneoverkørsel, der anvendes af gående, cyklister og knallertførere, også kan anvendes af motorkøretøjer.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Ved projekter om etablering eller ændring af sikkerhedsforanstaltningerne i jernbaneoverkørsler med et jernbanespor, hvor der alene foregår rangering, og hvor den fastsatte toghastighed ikke overstiger 40 km/t, kan der foretages en risikovurdering med henblik på at bestemme, hvilke tiltag der er nødvendige til sikring af sikkerheden for vej- og jernbanetrafikken.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Såfremt risikovurderingen efter stk. 1 ikke foretages, finder bestemmelsen i § 14, stk. 1, anvendelse.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Tilsyn m.v.</span>\r\n</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Trafikstyrelsen fører tilsyn med, at Banedanmark varetager sikkerheden for vej- og jernbanetrafikken i jernbaneoverkørslerne, jf. § 3.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Trafikstyrelsen skal indhente udtalelse fra den relevante vejbestyrelse eller vejmyndighed, Banedanmark, politiet og eventuelle andre relevante parter, inden Trafikstyrelsen pålægger Banedanmark at etablere nye eller at forbedre bestående sikkerhedsforanstaltninger i jernbaneoverkørsler, jf. § 86, stk. 2, i lov om offentlige veje.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Klageadgang</span>\r\n</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Trafikstyrelsens afgørelser vedrørende sikkerhedsforanstaltninger i jernbaneoverkørsler efter denne bekendtgørelse kan ikke påklages til transportministeren. Disse afgørelser kan inden 4 uger efter, at afgørelsen er meddelt, påklages til Jernbanenævnet.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Straffebestemmelse</span>\r\n</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Med bøde straffes den, der</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num1\">1)</span> overtræder § 3 eller § 12, stk. 1, 1. pkt., eller</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num2\">2)</span> undlader at efterkomme pålæg efter § 13, stk. 2, og § 16, stk. 2.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span id=\"Kap0_X10\">Ikrafttræden og overgangsbestemmelser</span>\r\n</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Bekendtgørelsen træder i kraft den 1. januar 2012.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Bekendtgørelsen nr. 1094 af 21. september 2010 om ansvar for sikkerhedsforanstaltninger i jernbaneoverkørsler på Banedanmarks net, der er åbne for almindelig færdsel, ophæves.</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> For så vidt angår eksisterende sikkerhedsforanstaltninger i jernbaneoverkørsler, herunder krav til sikkerhedsforanstaltningerne, kan disse fortsat eksistere på det grundlag, herunder retningslinjer mv., som de er etableret i henhold til.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Såfremt der foretages etablering, fornyelse eller ændring af de i stk. 1 nævnte sikkerhedsforanstaltninger, skal bestemmelserne i denne bekendtgørelse anvendes.</p><div class=\"Givet\" id=\"Givet\"><p class=\"Givet\" align=\"center\">Trafikstyrelsen, den 7. december 2011</p><p class=\"Sign1\" align=\"center\">Carsten Falk Hansen</p><p class=\"Sign2\" align=\"right\">/ Lise Aaen Kobberholm</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/12/2011"
        },
        {
            "displayName": "Accession",
            "displayValue": "B20110114205"
        },
        {
            "displayName": "Entydig dokumentidentifikation",
            "displayValue": "BL000574"
        },
        {
            "displayName": "Dato for førstegangsindlæggelse",
            "displayValue": "10/12/2011"
        },
        {
            "displayName": "Dato for indlæggelse",
            "displayValue": "10/12/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1142"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "07/12/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transportmin.,<br />Trafikstyrelsen, j.nr. TS10301-00003"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}