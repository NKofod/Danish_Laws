{
    "id": 108477,
    "title": "1996 BTL 252   BETÆNKNING OVER FORSLAG TIL LOV OM ÆNDRING AF LOV OM REGISTRERINGSAFGIFT   AF MOTORKØRETØJER M.V. OG LOV OM VÆGTAFGIFT AF MOTORKØRETØJER M.V. (OMLÆGNING   AF VAREBILBESKATNINGEN M.V.)    NR L 252 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 252",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 252 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om registreringsafgift  \r\n\r\n af motorkøretøjer m.v. og lov om vægtafgift af motorkøretøjer m.v. (Omlægning  \r\n\r\n af varebilbeskatningen m.v.) <BR>  \r\n\r\n Nr L 252 1996-97, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19970523 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Advokaterne Vestagervej, </P>  \r\n\r\n<P>Andresen, Bo, Odense NØ, </P>  \r\n\r\n<P>Danmarks Automobilforhandler Forening, </P>  \r\n\r\n<P>Danmarks Motor Union, </P>  \r\n\r\n<P>Dansk Automobil Sports Union, </P>  \r\n\r\n<P>Dansk Brugtbilhandler Forening, </P>  \r\n\r\n<P>Dansk Familielandbrug, </P>  \r\n\r\n<P>Dansk Industri, </P>  \r\n\r\n<P>Dansk Sejlunion, </P>  \r\n\r\n<P>Danske Biludlejere, </P>  \r\n\r\n<P>Danske Sælgere, </P>  \r\n\r\n<P>De Danske Bilimportører, </P>  \r\n\r\n<P>De danske Landboforeninger, </P>  \r\n\r\n<P>Elinstallatørernes Landsforening, </P>  \r\n\r\n<P>Ernst &amp; Young, </P>  \r\n\r\n<P>FDM, </P>  \r\n\r\n<P>Ford Motor Company A/S, </P>  \r\n\r\n<P>Foreningen af Statsautoriserede Revisorer, </P>  \r\n\r\n<P>Hansen, Leif, Hasmark Strand, </P>  \r\n\r\n<P>Iveco North Europe, </P>  \r\n\r\n<P>Jensen, Kim Skov, Frederiksberg C, </P>  \r\n\r\n<P>Mini Trans A/S, </P>  \r\n\r\n<P>Mose-Nielsen, Palle, Roskilde, </P>  \r\n\r\n<P>Møller, T. K., Charlottenlund, </P>  \r\n\r\n<P>Nielsen, Michael Pilgaard, Århus, </P>  \r\n\r\n<P>NOAH-TRAFIK, </P>  \r\n\r\n<P>Pedersen, Carsten, Roskilde, </P>  \r\n\r\n<P>Petersen, Niels Anker, Ruds Vedby og </P>  \r\n\r\n<P>Rudbæk, Rolf, København. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>mindretal</I> (Socialdemokratiets, Socialistisk  \r\n\r\n Folkepartis, Det Radikale Venstres og Enhedslistens medlemmer af udvalget)  \r\n\r\n lovforslaget til <I>vedtagelse</I> med de af skatteministeren stillede  \r\n\r\n ændringsforslag. </P>  \r\n\r\n<P>Et <I>andet mindretal</I> (Venstres, Det Konservative Folkepartis,  \r\n\r\n Centrum-Demokraternes og Dansk Folkepartis medlemmer af udvalget) indstiller  \r\n\r\n lovforslaget til <I>forkastelse</I> ved 3. behandling. Mindretallet vil  \r\n\r\n stemme hverken for eller imod de stillede ændringsforslag. </P>  \r\n\r\n<P>Et flertal inden for flertallet (Venstres og Det Konservative Folkepartis  \r\n\r\n medlemmer af udvalget) bemærker, at regeringens afgiftsbuket er begrundet i  \r\n\r\n to hensyn: dels hensynet til udviklingen i privatforbruget, dels hensynet til  \r\n\r\n miljøet. </P>  \r\n\r\n<P>Partierne er - ligesom en række fremtrædende økonomer - af den opfattelse,  \r\n\r\n at det ikke er udviklingen i privatforbruget, der truer dansk økonomi. Det er  \r\n\r\n derimod det offentlige forbrug, der er løbet løbsk. Partierne vil derfor ikke  \r\n\r\n være med til at stramme skatteskruen yderligere om bil- og boligejerne, når  \r\n\r\n det, der i virkeligheden er behov for, er en stramning af de offentlige  \r\n\r\n udgifter. </P>  \r\n\r\n<P>Hensynet til miljøet har høj prioritet hos partierne, og partierne har  \r\n\r\n aldrig været afvisende over for en omlægning af bilbeskatningen, så de biler,  \r\n\r\n der forurener mest, også afgiftsmæssigt belastes mest. Men partierne vil ikke  \r\n\r\n være med til - i miljøbeskyttelsens hellige navn - at skærpe beskatningen af  \r\n\r\n bilejerne yderligere, og det er det, regeringen gør. Regeringens afgiftspakke  \r\n\r\n er ikke grønne afgifter, men røde skatter. </P>  \r\n\r\n<P>Og så er det i øvrigt heller ikke entydigt, at kollektiv trafik er  \r\n\r\n miljømæssigt bedre. Der er således flere eksempler på, at bus- og toglinjer i  \r\n\r\n landområderne kører med meget få passagerer og dermed belaster miljøet mere,  \r\n\r\n end hvis passagererne havde kørt i egen bil. Det er senest blevet  \r\n\r\n dokumenteret i en ny rapport fra Trafikministeriet, der viser, at tog og  \r\n\r\n traditionelle busruter i landområderne oftest bruger mere energi og derfor  \r\n\r\n forurener mere pr. passager, end personbiler gør. </P>  \r\n\r\n<P>Partierne vil heller ikke være med til at gøre det i forvejen skæve  \r\n\r\n Danmark skævere. Allerede i dag betaler de, der bor på landet, 20 pct. mere i  \r\n\r\n grønne afgifter end dem, der bor i byerne. Med regeringens ny afgiftsbuket  \r\n\r\n føjes der endnu et slag til den i forvejen hårdt belastede landbefolkning, og  \r\n\r\n det vil partierne ikke være med til. </P>  \r\n\r\n<P>Partierne kan heller ikke støtte passagerafgiften på indenrigsflyvning.  \r\n\r\n Den er helt uden begrundelse og kan kun betragtes som indirekte statsstøtte  \r\n\r\n til DSB, og man risikerer at give dødsstødet til en eller flere  \r\n\r\n provinslufthavne. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling, men vil  \r\n\r\n stemme for ændringsforslag nr. 1, 2, 4 og 5. Mindretallet vil stemme imod  \r\n\r\n ændringsforslag nr. 3. </P>  \r\n\r\n<P>Ændringsforslag </P>  \r\n\r\n<P>Til § 1Af <I>skatteministeren,</I> tiltrådt af et <I>flertal</I> (S, SF,  \r\n\r\n RV, FP og EL): </P>  \r\n\r\n<P> <B>1)</B> I den under <I>nr. 3</I> foreslåede affattelse af <I>§ 5, stk.  \r\n\r\n 2,</I> indsættes efter 1. pkt. som nyt punktum: </P>  \r\n\r\n<P>&#187;For biler over 3 t kan afgiften dog højst udgøre 50.000 kr.&#171;  \r\n\r\n</P>  \r\n\r\n<P> <B>2)</B> I den under <I>nr. 3</I> foreslåede affattelse af <I>§ 5, stk.  \r\n\r\n 5,</I> indsættes efter 2. pkt. som nyt punktum: </P>  \r\n\r\n<P>&#187;For biler over 3 t kan nedsættelsen dog højst udgøre 50.000  \r\n\r\n kr.&#171; </P>  \r\n\r\n<P>Af <I>skatteministeren,</I> tiltrådt af et <I>mindretal</I> (S, SF, RV og  \r\n\r\n EL): </P>  \r\n\r\n<P> <B>3)</B>  <I>Nr. 6</I> affattes således: </P>  \r\n\r\n<P> <B>&#187;6.</B>  <I>§ 9, stk. 2, 3. pkt.,</I> affattes således: </P>  \r\n\r\n<P>&#187;Køretøjet kan ikke afgiftsberigtiges på grundlag af en lavere pris  \r\n\r\n end den anmeldte, medmindre det kan godtgøres, at den lavere pris indeholder  \r\n\r\n de elementer, som efter § 8, stk. 1 og 2, indgår i den afgiftspligtige  \r\n\r\n værdi.&#171;&#187; </P>  \r\n\r\n<P>Af <I>skatteministeren,</I> tiltrådt af et <I>flertal</I> (S, SF, RV, FP  \r\n\r\n og EL): </P>  \r\n\r\n<P>Til § 3 <B>4)</B>  <I>Stk. 3</I> affattes således: </P>  \r\n\r\n<P> <I>&#187;Stk. 3.</I> Biler omfattet af registreringsafgiftslovens § 5,  \r\n\r\n stk. 2, som affattet ved denne lovs § 1, nr. 3, der efter  \r\n\r\n registreringsafgiftslovens hidtil gældende regler afgiftsberigtiges med  \r\n\r\n stykafgift og er købt af, eller hvorom der er indgået bindende kontrakt om  \r\n\r\n køb med slutbrugeren, inden den 6. maj 1997, og som inden udgangen af  \r\n\r\n december måned 1997 afgiftsberigtiges efter reglerne i § 15 og § 19, stk. 1,  \r\n\r\n i registreringsafgiftsloven, kan afgiftsberigtiges efter de hidtil gældende  \r\n\r\n regler i registreringsafgiftsloven, såfremt dette medfører en lempeligere  \r\n\r\n afgiftsmæssig stilling. For varebiler med tilladt totalvægt over 2 t og  \r\n\r\n indtil 3 t omfattet af registreringsafgiftslovens § 5, stk. 2, som affattet  \r\n\r\n ved denne lovs § 1, nr. 3, der efter registreringsafgiftslovens hidtil  \r\n\r\n gældende regler afgiftsberigtiges med stykafgift, og som inden udgangen af  \r\n\r\n december måned 1997 afgiftsberigtiges efter reglerne i § 15 og § 19, stk. 1,  \r\n\r\n udgør afgiften højst 50.000 kr. Nye værdiafgiftspligtige køretøjer, der er  \r\n\r\n købt, eller hvorom der er indgået kontrakt om køb inden den 6. maj 1997, kan  \r\n\r\n indtil udgangen af december måned 1997 afgiftsberigtiges efter den gældende  \r\n\r\n lovs § 9, stk. 2. Dokumentation for køb af køretøjer omfattet af 1.-3. pkt.  \r\n\r\n skal være indgivet til de statslige told- og skattemyndigheder inden udgangen  \r\n\r\n af oktober måned 1997.&#171; </P>  \r\n\r\n<P> <B>5)</B> I <I>stk. 4</I> indsættes efter 1. pkt. som nye punktummer:  \r\n\r\n</P>  \r\n\r\n<P>&#187;Tillægget for privat anvendelse af varebiler til og med en tilladt  \r\n\r\n totalvægt på 2.000 kg opkræves ikke i 1998 og 1999 og opkræves med 50 pct. i  \r\n\r\n årene 2000 og 2001, hvis bilens første indregistrering ligger før 1. januar  \r\n\r\n 1991 og bilen ikke har skiftet ejer efter den 6. maj 1997. Tillægget for  \r\n\r\n privat anvendelse af varebiler med tilladt totalvægt mellem 2.001 kg og 4.000  \r\n\r\n kg opkræves med 20 pct. i 1998, 40 pct. i 1999, 60 pct. i år 2000 og 80 pct.  \r\n\r\n i år 2001, hvis bilens første indregistrering ligger før 1. januar 1991 og  \r\n\r\n bilen ikke har skiftet ejer efter den 6. maj 1997.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Det foreslås, at der indføres en overgrænse på 50.000 kr.  \r\n\r\n for afgiften af større varebiler med en tilladt totalvægt mellem 3 og 4 t.  \r\n\r\n Som konsekvens heraf foreslås afgiftsnedsættelsen ved efterberigtigelse af  \r\n\r\n disse biler ligeledes begrænset til 50.000 kr. </P>  \r\n\r\n<P>Til nr. 3 Det foreslås præciseret, at den nedsatte pris stadig skal  \r\n\r\n indeholde de elementer, der efter § 8 indgår i den afgiftspligtige værdi.  \r\n\r\n Præciseringen vedrører primært forhandleravancen, som godt kan nedsættes til  \r\n\r\n under 5 pct. Der skal dog altid være indregnet afgift af mindst 5 pct.'s  \r\n\r\n forhandleravance. </P>  \r\n\r\n<P>Til nr. 4 Den foreslåede ændring præciserer, at den lempelige  \r\n\r\n overgangsregel for større varebiler, der er købt eller hvorom der er indgået  \r\n\r\n bindende kontrakt om køb inden 6. maj 1997, alene vedrører slutbrugeres køb.  \r\n\r\n Samtidig indføres en overgrænse for registreringsafgiften af varebiler med  \r\n\r\n tilladt totalvægt mellem 2-3 t på 50.000 kr. til udgangen af 1997. </P>  \r\n\r\n<P>Til nr. 5 For varebiler indregistreret før 1. januar 1991, der ikke har  \r\n\r\n skiftet ejer efter 6. maj 1997, foreslås en gradvis indfasning af  \r\n\r\n tillægsafgiften. </P>  \r\n\r\n<P>Provenutabet ved ændringsforslagene kan forsigtigt anslås til 200 mio. kr.  \r\n\r\n i 1998, mens der de efterfølgende år vil være nogenlunde provenuneutralitet.  \r\n\r\n Jacob Buksti (S) nfmd. <I>Lis Greibe (S) Klaus Hækkerup (S) Anna-Marie Hansen  \r\n\r\n (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  \r\n\r\n Sonja Albrink (CD) Peter Brixtofte (V) Svend Aage Jensby (V) Peter  \r\n\r\n Hansen-Nord (V) Jens Løgstrup Madsen (V) Flemming Hansen (KF)</I> fmd.  \r\n\r\n<I>Gitte Seeberg (KF) Kristian Thulesen Dahl (DF) Kim Behnke (FP) </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Endvidere har udvalget modtaget skriftlige henvendelser fra: </P>  \r\n\r\n<P>Andersen Motors A/S, </P>  \r\n\r\n<P>Andresen, Bo, Odense NØ, </P>  \r\n\r\n<P>Bang, Lars, Valby, </P>  \r\n\r\n<P>Bevægehandicaporganisationerne, </P>  \r\n\r\n<P>Dansk Brugtbilhandler Forening, </P>  \r\n\r\n<P>Fiat Automobiler Danmark, </P>  \r\n\r\n<P>Hansen, Leif, Hasmark Strand, </P>  \r\n\r\n<P>Iveco North Europe og </P>  \r\n\r\n<P>Motorhistorisk Samråd. </P>  \r\n\r\n<P>Herefter indstiller et <I>flertal</I> (Venstres, Det Konservative  \r\n\r\n Folkepartis, Fremskridtspartiets, Centrum-Demokraternes og Dansk Folkepartis  \r\n\r\n medlemmer af udvalget) lovforslaget til <I>forkastelse.</I>  </P>  \r\n\r\n<P>Et <I>mindretal</I> (Socialdemokratiets, Socialistisk Folkepartis, Det  \r\n\r\n Radikale Venstres og Enhedslistens medlemmer af udvalget) indstiller  \r\n\r\n lovforslaget til <I>vedtagelse</I> i den affattelse, hvori det foreligger  \r\n\r\n efter 2. behandling. </P>  \r\n\r\n<P>Jacob Buksti (S) nfmd. <I>Lis Greibe (S) Klaus Hækkerup (S) Anna-Marie  \r\n\r\n Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  \r\n\r\n (EL) Sonja Albrink (CD) Peter Brixtofte (V) Svend Aage Jensby (V) Kristian  \r\n\r\n Thulesen Dahl (DF) Jens Løgstrup Madsen (V) Flemming Hansen (KF)</I> fmd.  \r\n\r\n<I>Gitte Seeberg (KF) Brian Mikkelsen (KF) Kim Behnke (FP) </I></P>  \r\n\r\n<P>Ændringsforslag </P>  \r\n\r\n<P>Af <I>skatteministeren:</I>  </P>  \r\n\r\n<P>Til § 1 <B>1)</B>  <I>Nr. 1</I> og <I>2</I> udgår. </P>  \r\n\r\n<P> <B>2)</B> I den under <I>nr. 3</I> foreslåede affattelse af <I>§ 5</I>  \r\n\r\n affattes <I>stk. 3</I> således: </P>  \r\n\r\n<P> <I>&#187;Stk. 3.</I> Den afgiftspligtige værdi efter stk. 1 forhøjes med  \r\n\r\n 7.450 kr. for nye køretøjer, der ikke er forsynet med sikkerhedspude, og med  \r\n\r\n 3.725 kr. for nye køretøjer, der er forsynet med kun en sikkerhedspude.&#171;  \r\n\r\n</P>  \r\n\r\n<P> <B>3)</B> Efter nr. 4 indsættes som nyt nummer: </P>  \r\n\r\n<P> <B>&#187;01.</B> I <I>§ 8</I> indsættes som <I>stk. 6</I> og <I>7:</I>  \r\n\r\n</P>  \r\n\r\n<P> <I>&#187;Stk. 6.</I> For nye køretøjer, der er forsynet med blokeringsfri  \r\n\r\n bremser, nedsættes den afgiftspligtige værdi med 4.165 kr., og for nye biler,  \r\n\r\n der er forsynet med en eller flere sikkerhedspuder, nedsættes den  \r\n\r\n afgiftspligtige værdi med 1.280 kr. pr. pude for indtil 4 puder. </P>  \r\n\r\n<P> <I>Stk. 7.</I> De i stk. 6 nævnte fradrag i den afgiftspligtige værdi er  \r\n\r\n betinget af, at udstyrsgenstandene er monteret af fabrikations- eller  \r\n\r\n importørvirksomheden.&#171;&#187; </P>  \r\n\r\n<P> <B>4)</B> I <I>nr. 6</I> indsættes efter den foreslåede affattelse af §  \r\n\r\n 9, stk. 2, 3. pkt., som nyt punktum: </P>  \r\n\r\n<P>&#187;Såfremt forhandleravancen nedsættes til under 5 pct., forhøjes den  \r\n\r\n afgiftspligtige værdi med 25 pct. af forskellen mellem en beregnet  \r\n\r\n forhandleravance på 5 pct. og den faktiske forhandleravance.&#171; </P>  \r\n\r\n<P>Til § 2 <B>5)</B>  <I>Nr. 6</I> affattes således: </P>  \r\n\r\n<P> <B>&#187;6.</B>  <I>§ 15, stk. 3,</I> affattes således: </P>  \r\n\r\n<P> <I>&#187;Stk. 3.</I> Når der er forløbet 35 år fra et køretøjs 1.  \r\n\r\n registrering, skal der fra den følgende afgiftsperiode kun betales vægtafgift  \r\n\r\n og udligningsafgift med 1/4 af satserne i § 3, stk. 1, og § 4, stk. 1. Fra  \r\n\r\n samme tidspunkt betales ikke tillæg for privat anvendelse efter § 4, stk. 1.  \r\n\r\n Det er en betingelse, at køretøjet fremtræder som ved 1.  \r\n\r\n registrering.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1 Fradraget i registreringsafgiften for blokeringsfri bremser  \r\n\r\n omlægges til et fradrag i den afgiftspligtige værdi af køretøjerne. </P>  \r\n\r\n<P>Fradrag for trafiksikkerhedsfremmende foranstaltninger har ellers været  \r\n\r\n fastsat til afgiften af den værdi, som foranstaltningerne skønnedes at øge  \r\n\r\n værdien af køretøjerne med. </P>  \r\n\r\n<P>Den foreslåede ændring betyder bl.a., at der vil være et fradragsbeløb for  \r\n\r\n hver type trafiksikkerhedsfremmende foranstaltning, uanset om den konkrete  \r\n\r\n køretøjskategori har en afgiftssats på 20 pct, 30 pct., 60 pct., 95 pct.  \r\n\r\n eller 180 pct. (marginalt). Det skyldes, at udstyrets værdi er den samme  \r\n\r\n uanset køretøjets afgiftssats. Fradragets værdi i forhold til  \r\n\r\n registreringsafgiften vil herefter variere med den marginale afgiftssats.  \r\n\r\n</P>  \r\n\r\n<P>Til nr. 2 Med henblik på at reducere afgiftsstigningerne for biler uden  \r\n\r\n eller med en sikkerhedspude foreslås de foreslåede tillæg til  \r\n\r\n registreringsafgiften for disse biler omlagt til en forhøjelse af den  \r\n\r\n afgiftspligtige værdi. Forhøjelsen foreslås fastsat til 7.450 kr. for biler  \r\n\r\n uden sikkerhedspude og til 3.725 kr. for biler med kun en sikkerhedspude.  \r\n\r\n</P>  \r\n\r\n<P>Til nr. 3 Det foreslåede fradrag i registreringsafgiften for blokeringsfri  \r\n\r\n bremser foreslås omlagt til et fradrag i den afgiftspligtige værdi. Fradraget  \r\n\r\n foreslås fastsat til 4.165 kr. </P>  \r\n\r\n<P>Også fradraget for sikkerhedspuder foreslås omlagt til et fradrag i den  \r\n\r\n afgiftspligtige værdi. Fradraget foreslås fastsat til 1.280 kr. pr. pude for  \r\n\r\n indtil 4 puder og reducerer således registreringsafgiften for personbiler med  \r\n\r\n 105 pct. af 1.280 kr. (1.344 kr.) henholdsvis 180 pct. af 1.280 kr. (2.304  \r\n\r\n kr.) for hver sikkerhedspude afhængig af den afgiftspligtige værdi af bilen.  \r\n\r\n</P>  \r\n\r\n<P>Eksempelvis vil afgiftsberegningen for to personbiler med en  \r\n\r\n afgiftspligtig værdi på henholdsvis 42.000 kr. og uden sikkerhedspuder og  \r\n\r\n 90.000 kr. og med såvel sikkerhedspuder som ABS-bremser ændres i forhold til  \r\n\r\n de fradrag i registreringsafgiften, der er foreslået med L 252 som vedtaget  \r\n\r\n ved 2. behandling. </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                     Som vedtaget ved    Nærværende  \r\n\r\n                                       2. behandling   ændringsforslag  \r\n\r\n ---------------------------------------------------------------------  \r\n\r\n Afgiftspligtig værdi .............  42.000   90.000   42.000   90.000  \r\n\r\n Fradrag i værdien  \r\n\r\n (2 sikkerhedspuder og ABS) .......       0        0        0    6.725  \r\n\r\n Tillæg til værdien  \r\n\r\n (uden sikkerhedspuder) ...........       -        -    7.450        0  \r\n\r\n Registreringsafgift ..............  44.100  125.400   52.410  113.295  \r\n\r\n Tillæg til afgiften  \r\n\r\n (uden sikkerhedspuder) ...........  13.400        0        -        -  \r\n\r\n Fradrag i afgiften  \r\n\r\n (2 sikkerhedspuder og ABS) .......       0   12.100        0        0  \r\n\r\n ---------------------------------------------------------------------  \r\n\r\n Samlet pris ......................  99.500  203.300   94.410  203.295  \r\n\r\n ---------------------------------------------------------------------  \r\n\r\n</PRE>  \r\n\r\n<P>Som det fremgår af eksemplet, vil ændringen være prisneutral for  \r\n\r\n almindelige personbiler, mens den prisbillige personbil uden sikkerhedspuder  \r\n\r\n vil blive billigere, fordi tillægget for de manglende sikkerhedspuder for  \r\n\r\n størstedelens vedkommende kun belastes med skalaens lave sats på 105 pct.  \r\n\r\n</P>  \r\n\r\n<P>Til nr. 4 Med ændringsforslaget præciseres, at der ikke er noget forbud  \r\n\r\n mod, at forhandleren nedsætter sin avance til under 5 pct. Da køretøjet ikke  \r\n\r\n kan afgiftsberigtiges på grundlag af en pris, som ikke indeholder mindst 5  \r\n\r\n pct. i beregnet forhandleravance, får nedsættelser af avancen fra 5 pct. og  \r\n\r\n nedefter kun virkning for momsen. Momsen indgår imidlertid i det grundlag,  \r\n\r\n som registreringsafgiften beregnes af, og en nedsættelse af avancen med deraf  \r\n\r\n følgende momsnedsættelse vil derfor medføre en reduktion af  \r\n\r\n registreringsafgiften svarende til 180 pct. af momsnedsættelsen. Hvis avancen  \r\n\r\n eksempelvis nedsættes med 2.000 kr., udløser det en momsnedsættelse på 500  \r\n\r\n kr., og registreringsafgiften ville dermed blive reduceret med 180 pct. af  \r\n\r\n 500 kr. svarende til 900 kr. For at fastholde en uændret registreringsafgift  \r\n\r\n skal der i disse tilfælde ske en forhøjelse af afgiftsgrundlaget for  \r\n\r\n registreringsafgiften med 25 pct. af det beløb, som forhandleravancen er  \r\n\r\n nedsat med - i eksemplet (25 pct. af 2.000 kr.) 500 kr. Det understreges, at  \r\n\r\n denne forhøjelse ikke har karakter af pålæggelse af moms, men blot sikrer, at  \r\n\r\n registreringsafgiften bliver den samme, uanset om den faktiske avance er 5  \r\n\r\n pct. eller lavere. </P>  \r\n\r\n<P>Til nr. 5 Det foreslås, at der ikke betales tillægsafgift for privat  \r\n\r\n anvendelse af veteranvarebiler. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/06/1997"
        },
        {
            "displayName": "Accession",
            "displayValue": "199614K00252"
        },
        {
            "displayName": "Entydig dokumentidentifikation",
            "displayValue": "CL007869"
        },
        {
            "displayName": "Dato for førstegangsindlæggelse",
            "displayValue": "19/06/1997"
        },
        {
            "displayName": "Dato for indlæggelse",
            "displayValue": "19/06/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "252"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}