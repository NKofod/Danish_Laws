{
    "id": 176306,
    "title": "Bekendtgørelse om beskyttelse af pelsdyr",
    "documentTypeId": "60",
    "isSagsforlobPeriodValid": true,
    "shortName": "BEK nr 1553 af 11/12/2015",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id67f23bb2-c093-443f-9cc1-ffb100725e57\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idc4f047f7-8cb0-41d3-915f-1e38be880d91\">Kapitel 2</a>\r\n      </td>\r\n      <td class=\"IndholdsfortegnelseTekst\">Generelle bestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id95181ec4-9b74-441c-bd4c-3b12edafe9b0\">Kapitel 3</a>\r\n      </td>\r\n      <td class=\"IndholdsfortegnelseTekst\">Pasning og tilsyn m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idd71432f0-fe48-4aed-a2d7-57cd8da34292\">Kapitel 4</a>\r\n      </td>\r\n      <td class=\"IndholdsfortegnelseTekst\">Indhegninger, bygninger, bure og udstyr m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id7ca680a9-0f44-4de2-b31a-e39ab48c6aa4\">Kapitel 5</a>\r\n      </td>\r\n      <td class=\"IndholdsfortegnelseTekst\">Driftsledelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id35f54e15-a455-4ed1-90ac-5fae5bdf681f\">Kapitel 6</a>\r\n      </td>\r\n      <td class=\"IndholdsfortegnelseTekst\">Vand og foder m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id612ecdac-7ba7-4001-a1d5-21be83cf1a86\">Kapitel 7</a>\r\n      </td>\r\n      <td class=\"IndholdsfortegnelseTekst\">Støj og lysforhold</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idd0a660e5-5c8b-4501-ac40-1a0edb121f32\">Kapitel 8</a>\r\n      </td>\r\n      <td class=\"IndholdsfortegnelseTekst\">Fravænning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idfb87cc9d-ccc3-47bd-bcaa-97afd52f0b55\">Kapitel 9</a>\r\n      </td>\r\n      <td class=\"IndholdsfortegnelseTekst\">Indfangning, håndtering og flytning m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idfbff3086-9d5a-4934-93f3-b068ddf89932\">Kapitel 10</a>\r\n      </td>\r\n      <td class=\"IndholdsfortegnelseTekst\">Avl</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idc1897212-527c-4692-8760-f95c2b9c532d\">Kapitel 11</a>\r\n      </td>\r\n      <td class=\"IndholdsfortegnelseTekst\">Særlige bestemmelser for mink, ildere og fritter</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id3f390fc7-bb36-4876-b423-a05c8fc3e8b4\">Kapitel 12</a>\r\n      </td>\r\n      <td class=\"IndholdsfortegnelseTekst\">Særlige bestemmelser for ræve</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id0721f2ef-a2a4-4902-93f9-93ccb8877222\">Kapitel 13</a>\r\n      </td>\r\n      <td class=\"IndholdsfortegnelseTekst\">Særlige bestemmelser for sumpbævere (nutria)</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id6c0b8b04-6b31-4780-a4d9-96fe823e8830\">Kapitel 14</a>\r\n      </td>\r\n      <td class=\"IndholdsfortegnelseTekst\">Særlige bestemmelser for chinchillaer</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idb40b5f09-e165-41fe-9bcd-d0d7246b702c\">Kapitel 15</a>\r\n      </td>\r\n      <td class=\"IndholdsfortegnelseTekst\">Dispensation</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id7f6472f3-abc2-4e8b-b28b-83bbd42a6933\">Kapitel 16</a>\r\n      </td>\r\n      <td class=\"IndholdsfortegnelseTekst\">Straf og ikrafttræden m.v.</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om beskyttelse af pelsdyr<a class=\"FodnoteHenvisning\" name=\"Henvisning_id8a5fbe43-cd0b-469a-8e2f-9aa1129cf77f\" href=\"#id8a5fbe43-cd0b-469a-8e2f-9aa1129cf77f\">1)</a></p>\r\n<p class=\"Indledning2\">I medfør af § 4, stk. 1 og 4, § 12 og § 28, stk. 5, i dyreværnsloven, jf. lovbekendtgørelse nr. 1150 af 12. september 2015, og efter forhandling med Dansk Pelsdyravlerforening, fastsættes efter bemyndigelse i henhold til § 7, nr. 6, i bekendtgørelse nr. 511 af 23. april 2015 om Fødevarestyrelsens opgaver og beføjelser:</p>\r\n<p class=\"Kapitel\" id=\"id67f23bb2-c093-443f-9cc1-ffb100725e57\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde</p>\r\n<p class=\"Paragraf\" id=\"id4c4a1d2b-1b96-40db-8c49-8df0743ecd44\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Reglerne i denne bekendtgørelse finder anvendelse på dyr, der hovedsagelig holdes med henblik på produktion af pels, herefter benævnt pelsdyr.</p>\r\n<p class=\"Stk2\">\r\n   <span class=\"StkNr\" id=\"id128a0856-c2cd-4ad2-ad4e-ca6c01114155\">Stk. 2.</span> Reglerne i denne bekendtgørelse er minimumskrav, der altid skal opfyldes ved hold af pelsdyr, medmindre strengere krav er fastsat i anden lovgivning.</p>\r\n<p class=\"Kapitel\" id=\"idc4f047f7-8cb0-41d3-915f-1e38be880d91\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Generelle bestemmelser</p>\r\n<p class=\"Paragraf\" id=\"iddaee4438-9916-4f16-a8a0-4a5ba3c5c37e\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Pelsdyr, der er født i naturen, må ikke anvendes i pelsdyrproduktion.</p>\r\n<p class=\"Paragraf\" id=\"idfc7c72be-85a6-4f79-a75b-bd46f656517f\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ved hold af pelsdyr og i særdeleshed ved udvikling af nye metoder inden for pelsdyr-produktion skal der tages størst muligt hensyn til de biologiske karakteristika for pelsdyrarterne.</p>\r\n<p class=\"Stk2\">\r\n   <span class=\"StkNr\" id=\"id5021dc8d-934a-42d5-ac12-06c138be0be6\">Stk. 2.</span> Ved udformning og etablering af nye – eller ombygning af eksisterende – indhegninger, bygninger, bure eller udstyr til pelsdyrene skal det tilstræbes at udvikle og anvende systemer, der i henhold til den eksisterende forskningsviden er egnede til at opfylde dyrenes adfærds- og sundhedsmæssige behov.</p>\r\n<p class=\"Kapitel\" id=\"id95181ec4-9b74-441c-bd4c-3b12edafe9b0\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Pasning og tilsyn m.v.</p>\r\n<p class=\"Paragraf\" id=\"id44232508-c830-4edb-a7c8-941ee911601c\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Pelsdyr skal passes af et tilstrækkeligt antal personer, der har de relevante faglige færdigheder og kvalifikationer og den relevante faglige viden, således at dyrene kan passes velfærdsmæssigt forsvarligt.</p>\r\n<p class=\"Paragraf\" id=\"id6e080fe8-07e7-4c56-8ab4-a5ff5febf567\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Der skal ske en passende omhyggelig håndtering af eller anden kontakt med pelsdyrene fra et tidligt tidspunkt i deres liv med henblik på at sikre, at graden af tillidsfuldhed øges.</p>\r\n<p class=\"Paragraf\" id=\"id5e171e1c-717f-4507-9382-759580f2b966\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Pelsdyr skal tilses mindst en gang om dagen. Tilsynet skal foretages uanset et eventuelt automatisk overvågningsudstyr.</p>\r\n<p class=\"Stk2\">\r\n   <span class=\"StkNr\" id=\"id9217443d-f0b7-4d4e-8323-b78704501aa1\">Stk. 2.</span> Hvis et eller flere pelsdyr viser tydelige tegn på sundheds- eller adfærdsmæssige afvigelser, skal den ansvarlige for dyrene omgående tage skridt til at få fastslået årsagen og sørge for en passende afhjælpning af problemet. Hvis afhjælpningen ikke virker, skal en dyrlæge konsulteres hurtigst muligt, eller pelsdyrene skal aflives straks. Hvis aflivning sker straks eller efter anbefaling fra dyrlægen, må produktionen først genoptages, når der er truffet passende foranstaltninger med henblik på afhjælpning af problemet.</p>\r\n<p class=\"Kapitel\" id=\"idd71432f0-fe48-4aed-a2d7-57cd8da34292\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Indhegninger, bygninger, bure og udstyr m.v.</p>\r\n<p class=\"Paragraf\" id=\"id7bcb338a-49f2-4bbb-a227-2cbaa6ce92f0\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Ved udformning, etablering og vedligeholdelse af indhegninger, bygninger, bure og udstyr til pelsdyr skal følgende krav overholdes:</p>\r\n<p class=\"Liste1\">\r\n   <span class=\"Liste1Nr\" id=\"id78faa968-79ac-409b-8e3f-bbc8fcba4657\">1)</span> Skarpe kanter og fremspring skal undgås.</p>\r\n<p class=\"Liste1\">\r\n   <span class=\"Liste1Nr\" id=\"id92636bdb-45e1-4893-8af2-4e74c3dd53f8\">2)</span> Indtrængning af rotter, mus og fugle skal minimeres.</p>\r\n<p class=\"Liste1\">\r\n   <span class=\"Liste1Nr\" id=\"id31271bb6-de1d-4f28-8e2e-61234f344827\">3)</span> Det skal uden vanskelighed være muligt at tilse alle pelsdyr grundigt.</p>\r\n<p class=\"Liste1\">\r\n   <span class=\"Liste1Nr\" id=\"idd64a80cf-494d-442f-b452-9d6af9d85898\">4)</span> Hvis der anvendes bure, skal åbningen være så stor, at pelsdyrene kan sættes ind og tages ud af buret uden vanskeligheder, og burene skal holdes i forsvarlig stand.</p>\r\n<p class=\"Liste1\">\r\n   <span class=\"Liste1Nr\" id=\"id1102d417-0cff-4f6d-8247-871f063496de\">5)</span> Hvis der anvendes bure, skal bunden være indrettet således, at ekskrementer og vandspild kan fjernes, og således at pelsdyrene undgår ubehag, vantrivsel eller tilskadekomst.</p>\r\n<p class=\"Liste1\">\r\n   <span class=\"Liste1Nr\" id=\"id6c211606-1dec-4616-8971-2b193edd6127\">6)</span> Materiale til bure eller indhegninger og andet materiale, pelsdyrene kan komme i kontakt med, skal være egnet til den pågældende dyreart. Hvis der anvendes perforeret bund, skal denne være tilpasset den pågældende dyreart, herunder størrelsen, alderen og vægten af de husede pelsdyr, og udgøre et fast, jævnt og stabilt underlag.</p>\r\n<p class=\"Liste1\">\r\n   <span class=\"Liste1Nr\" id=\"id100ef9d7-f531-4800-962c-edb4d85ea60e\">7)</span> Der skal være udstyr til rådighed til en forsvarlig håndtering af pelsdyrene ved undersøgelse, behandling eller udtagning af prøver.</p>\r\n<p class=\"Liste1\">\r\n   <span class=\"Liste1Nr\" id=\"id3921f8a4-a2e8-42f4-b092-c7a51fe91500\">8)</span> Der skal være plads til rådighed til om nødvendigt at adskille pelsdyrene. Endvidere skal der være plads til rådighed til, at tilskadekomne og syge pelsdyr om fornødent kan isoleres, således at de kan undersøges og behandles omhyggeligt.</p>\r\n<p class=\"Liste1\">\r\n   <span class=\"Liste1Nr\" id=\"id10d81d39-f70b-4695-9fc8-8903fc309b63\">9)</span> Aflivning af pelsdyrene skal ske ved en af de i bekendtgørelsen om slagtning og aflivning af dyr anførte metoder for aflivning af den pågældende art. Der skal til enhver tid være egnet og funktionsdygtigt aflivningsudstyr til rådighed.</p>\r\n<p class=\"Liste1\">\r\n   <span class=\"Liste1Nr\" id=\"idab79f062-a65b-4fec-856b-526bd33ca0cf\">10)</span> Pelsningslokalerne skal være beliggende tilstrækkeligt langt fra de opholdssteder, der anvendes til andre pelsdyr, så disse dyr ikke forstyrres.</p>\r\n<p class=\"Paragraf\" id=\"id006b497c-3649-4c5c-b1ed-5c389ed160db\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> For så vidt angår pladskravene skal der ved udformning, etablering og vedligeholdelse af indhegninger, bygninger, bure og udstyr til pelsdyr lægges vægt på følgende:</p>\r\n<p class=\"Liste1\">\r\n   <span class=\"Liste1Nr\" id=\"ide8642eec-8187-43bd-b40c-e6968065fe4e\">1)</span> Det skal sikres, at indhegninger og bygninger til enhver tid - i overensstemmelse med de artsspecifikke behov - giver pelsdyrene tilstrækkelig plads til at udføre deres normale bevægelsesadfærd, at udføre pelspleje uden vanskeligheder og at ligge ned, hvile, indtage sovestillinger, frit strække lemmerne og rejse sig op.</p>\r\n<p class=\"Liste1\">\r\n   <span class=\"Liste1Nr\" id=\"id61cb4aa8-e821-40a7-83df-0fae48621ea7\">2)</span> De arter, der springer under normal bevægelse, eller når de bliver skræmt, og de arter, der rejser sig på bagbenene som led i deres normale undersøgende adfærd, skal have plads til at gøre dette på ethvert tidspunkt, bortset fra når de befinder sig inden for et område, der er specielt beregnet til, at de sover eller skjuler sig.</p>\r\n<p class=\"Liste1\">\r\n   <span class=\"Liste1Nr\" id=\"ide5d2aa08-7666-4af4-8878-7d14d8278d5c\">3)</span> Hvor det er et led i en dyrearts normale adfærdsmønster og fremmer de enkelte pelsdyrs trivsel, skal pelsdyrene kunne se artsfæller og have mulighed for at udøve den adfærd, der er forbundet med opretholdelsen af deres sociale struktur.</p>\r\n<p class=\"Liste1\">\r\n   <span class=\"Liste1Nr\" id=\"id8c98cf75-9ae7-45f6-b0df-a3fc40545e2d\">4)</span> Hvert enkelt pelsdyr skal have et skjul til rådighed i overensstemmelse med de artsspecifikke behov.</p>\r\n<p class=\"Kapitel\" id=\"id7ca680a9-0f44-4de2-b31a-e39ab48c6aa4\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Driftsledelse</p>\r\n<p class=\"Paragraf\" id=\"id7712181f-8584-47ff-a35a-d24942849455\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Ved beregning af, hvor meget plads pelsdyrene skal have til rådighed for at sikre, at der ikke opstår adfærdsmæssige eller andre forstyrrelser, skal der tages hensyn til de artsspecifikke krav til hele anlægget, dyrenes alder, køn, vægt og biologiske behov, samt gruppens størrelse.</p>\r\n<p class=\"Paragraf\" id=\"idf70c28b2-48f8-405f-911e-41e03ec78fa4\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Pelsdyr skal i deres opholdssteder have adgang til egnet materiale, der kan stimulere til naturlig aktivitet som leg, gnavning, udforskning og lignende som f.eks. halm eller andet beskæftigelsesmateriale.</p>\r\n<p class=\"Paragraf\" id=\"id6b919517-fd45-4f00-89e7-db74b7cdabed\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Pelsdyrene skal holdes rene.</p>\r\n<p class=\"Stk2\">\r\n   <span class=\"StkNr\" id=\"id7ec47c06-604e-4881-acf3-1673ed235036\">Stk. 2.</span> De områder, som pelsdyrene kommer i kontakt med, skal renses med passende mellemrum og mindst en gang om året. Der skal endvidere om nødvendigt desinficeres.</p>\r\n<p class=\"Stk2\">\r\n   <span class=\"StkNr\" id=\"id4ad5afcc-c168-43e8-aed1-0759df7bf4d8\">Stk. 3.</span> Medens dyrene befinder sig i burene, skal de indvendige flader og alle indretninger, der findes indvendigt holdes ordentligt rene.</p>\r\n<p class=\"Stk2\">\r\n   <span class=\"StkNr\" id=\"idf1d72ba8-8041-4997-927f-ceba5d20994b\">Stk. 4.</span> Indhegninger, bygninger og bure skal vedligeholdes på en sådan måde, at man kan bekæmpe skadedyr.</p>\r\n<p class=\"Kapitel\" id=\"id35f54e15-a455-4ed1-90ac-5fae5bdf681f\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Vand og foder m.v.</p>\r\n<p class=\"Paragraf\" id=\"id3943a99f-5de7-46a6-977e-e797004d8ba1\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Alle pelsdyr skal til enhver tid have adgang til drikkevand og skal dagligt fodres med et tilstrækkeligt, nærende, hygiejnisk og afbalanceret foder.</p>\r\n<p class=\"Stk2\">\r\n   <span class=\"StkNr\" id=\"id280318e1-4256-4513-ad2d-92b26955ec07\">Stk. 2.</span> Rutinemæssig eller systematisk brug af restriktiv fodertildeling er ikke tilladt. Forud for parring af mink, ildere, fritter og ræve kan fodertildelingen dog reduceres i begrænset omfang i en kortere periode, dog højst otte dage, efterfulgt af fodring efter ædelyst. Fodertildelingen må dog højst reduceres med 20 procent af den normale foderration.</p>\r\n<p class=\"Stk2\">\r\n   <span class=\"StkNr\" id=\"id0656834e-ae52-474f-92a4-3be2ec2d2612\">Stk. 3.</span> For at tilgodese dyrenes årsrytme kan energitildelingen i foderet til mink, ildere, fritter og ræve i vinterperioden, som i denne bekendtgørelse forstås som perioden fra 1. december til 1. april, reguleres ved brug af mere energifattige foderblandinger. Det skal i den forbindelse sikres, at foderets mængde og sammensætning er tilstrækkelig til også at give dyrene en mæthedsfølelse.</p>\r\n<p class=\"Paragraf\" id=\"idab0a05bc-91c6-4052-832e-e2a9658c5a11\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Rutinemæssig eller systematisk brug af medicin for at kompensere for dårlig hygiejne eller pasningsforhold er ikke tilladt. Brug af vækstfremmende og pelsmodnende stoffer, herunder melatonin, er ikke tilladt.</p>\r\n<p class=\"Kapitel\" id=\"id612ecdac-7ba7-4001-a1d5-21be83cf1a86\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Støj og lysforhold</p>\r\n<p class=\"Paragraf\" id=\"idc5ff70d4-cf7e-4fb8-8c4d-7fcc282a28f0\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Pelsdyr må ikke unødvendigt udsættes for konstant eller pludselig støj. Ventilationssystemer, fodringsmaskiner eller andet udstyr skal konstrueres, placeres, fungere og vedligeholdes på en sådan måde, at de forårsager mindst mulig støj.</p>\r\n<p class=\"Paragraf\" id=\"id6b075167-4c6d-4cba-ad45-bd12683d4c50\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Pelsdyr skal afskærmes fra direkte sollys og må ikke permanent holdes i stærkt lys eller i fuldstændigt mørke. Hvor kunstigt lys er nødvendigt, skal lyskilderne opsættes sådan, at de ikke forårsager ubehag for pelsdyrene. Lysniveauet skal være tilstrækkeligt til at give pelsdyrene mulighed for at udøve deres naturlige adfærd.</p>\r\n<p class=\"Kapitel\" id=\"idd0a660e5-5c8b-4501-ac40-1a0edb121f32\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Fravænning</p>\r\n<p class=\"Paragraf\" id=\"idbd88a485-2a7b-4ec8-a828-efaffe11faa6\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Fravænning af unger og hvalpe skal finde sted i en alder, hvor såvel moderdyrets som ungernes/hvalpenes velfærd tilgodeses bedst muligt.</p>\r\n<p class=\"Kapitel\" id=\"idfb87cc9d-ccc3-47bd-bcaa-97afd52f0b55\">\r\n   <span id=\"K9\">\r\n   </span>\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Indfangning, håndtering og flytning m.v.</p>\r\n<p class=\"Paragraf\" id=\"ide51fe265-c963-4ff2-9c18-4939cdb3727e\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Indfangning, håndtering og flytning af pelsdyr skal udføres på en skånsom måde, der påfører pelsdyret selv og de øvrige dyr mindst mulig uro eller frygt. Pelsdyr må ikke løftes eller bæres i halen eller ørene.</p>\r\n<p class=\"Stk2\">\r\n   <span class=\"StkNr\" id=\"idcbe70d7e-e561-49bc-9536-4556a0a0fb38\">Stk. 2.</span> Der skal træffes alle rimelige foranstaltninger for at forhindre, at pelsdyrene slipper ud af deres indhegninger, bygninger eller bure.</p>\r\n<p class=\"Stk2\">\r\n   <span class=\"StkNr\" id=\"idbe070c44-2a5f-475b-8854-fe08416c9b46\">Stk. 3.</span> Undslupne pelsdyr skal indfanges, uden at de påføres smerte. Hvis der anvendes fælder, skal disse tilses mindst to gange om dagen.</p>\r\n<p class=\"Kapitel\" id=\"idfbff3086-9d5a-4934-93f3-b068ddf89932\">\r\n   <span id=\"K10\">\r\n   </span>\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Avl</p>\r\n<p class=\"Paragraf\" id=\"idfe7f64e1-1c24-45b0-a374-6fd9b98f4384\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Det er ikke tilladt at anvende elektroejakulation.</p>\r\n<p class=\"Paragraf\" id=\"id77d9df16-0d38-4abb-838e-7e00dfddec11\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Stærkt frygtsomme dyr må ikke anvendes til avl. Avlsprogrammer skal tage særligt hensyn til egenskaber, der kan føre til forbedring af dyrenes sundhed og velfærd ud over produktionsegenskaber, herunder selektion for tillidsfulde dyr.</p>\r\n<p class=\"Kapitel\" id=\"idc1897212-527c-4692-8760-f95c2b9c532d\">\r\n   <span id=\"K11\">\r\n   </span>\r\n   <span id=\"Kap11\">Kapitel 11</span>\r\n</p>\r\n<p class=\"KapitelOverskrift2\">Særlige bestemmelser for mink, ildere og fritter</p>\r\n<p class=\"Paragraf\" id=\"ida6150b13-fa0b-4a54-8633-7e03e48278a9\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20</span> Minks, ilderes og fritters miljø skal beriges med passende stimuli til beskæftigelse.</p>\r\n<p class=\"Stk2\">\r\n   <span class=\"StkNr\" id=\"id9a0dec4b-5584-4ba3-b974-c78316ab292f\">Stk. 2.</span> Ildere og fritter skal som minimum have permanent adgang til halm og enten en hylde eller et rør.</p>\r\n<p class=\"Stk2\">\r\n   <span class=\"StkNr\" id=\"id6fd39a4f-048b-4cf5-ae64-382df3680a15\">Stk. 3.</span> Mink skal som minimum have permanent adgang til halm, en hylde og et rør. I bure, hvori der indhuses avlstæver med hvalpe og som er udstyret med hvalpenet, kan rør dog udelades i perioden fra hvalpene bliver født og indtil hvalpenettet fjernes, dog senest 1. juli.</p>\r\n<p class=\"Paragraf\" id=\"id54e23d9c-6e19-4936-ab45-363991689e81\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Mink, ildere og fritter skal have adgang til en redekasse af varmeisolerende materiale, der ikke indebærer nogen risiko for deres sundhed, f.eks. træ, og som skal have et gulvareal som tillader, at alle dyr i buret kan benytte redekassen samtidig. Redekassens åbning skal være udformet sådan, at nyfødte hvalpe/unger kan holdes inde i kassen samtidig med, at der er let adgang for moderdyret.</p>\r\n<p class=\"Stk2\">\r\n   <span class=\"StkNr\" id=\"idc0158e02-36b3-40e8-b8be-07e4f3937336\">Stk. 2.</span> Redekassen skal regelmæssigt forsynes med rigelige mængder af halm, og det skal sikres, at der er tilstrækkeligt halm, især i den periode, hvor dyrene føder, i vinterperioden og i perioder med vinterlignende vejr.</p>\r\n<p class=\"Paragraf\" id=\"idf489367d-26d8-4618-9a58-27e340b43f3f\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Bortset fra avlsdyr, der sættes sammen i par med henblik på avl, må voksne dyr ikke sættes sammen. Hvor avlsdyr sættes sammen i par i forbindelse med parring, skal der føres ekstra tilsyn med dyrene.</p>\r\n<p class=\"Paragraf\" id=\"id7d2954ea-16ea-4d88-a242-4ffc386f0314\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Avlstæver indhuses fra medio april og indtil fravænning af hvalpe/unger i hvert andet bur.</p>\r\n<p class=\"Paragraf\" id=\"iddbe53512-9db8-4200-b0c5-03508ec17b7d\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Hvalpe/unger må ikke holdes isoleret.</p>\r\n<p class=\"Stk2\">\r\n   <span class=\"StkNr\" id=\"id3fc075f9-7618-4fda-ad04-ec1269119998\">Stk. 2.</span> Fravænning af hvalpe/unger må tidligst ske, når hvalpene/ungerne er otte uger gamle, medmindre moderens eller hvalpenes/ungernes velfærd er truet på grund af ganske særlige omstændigheder.</p>\r\n<p class=\"Stk2\">\r\n   <span class=\"StkNr\" id=\"idbbfe2423-dd92-4b96-b0b7-e8aeb15232e2\">Stk. 3.</span> Efter fravænning og indtil kuldet er 10-11 uger indhuses hvalpene/ungerne, afhængigt af kuldstørrelse, samlet i ét bur på minimum 2550 cm<span class=\"Superscript\">2</span> eller i to bure, der hver især er minimum 2550 cm<span class=\"Superscript\">2</span>. Herefter indhuses de fravænnede hvalpe/unger i overensstemmelse med § 26, stk. 1, nr. 3 eller § 26, stk. 3.</p>\r\n<p class=\"Stk2\">\r\n   <span class=\"StkNr\" id=\"ideceb6b1e-7c88-4d60-90bf-0c19c73b80dd\">Stk. 4.</span> Fravænnede hvalpe/unger må ikke indhuses i nærheden af moderen.</p>\r\n<p class=\"Paragraf\" id=\"id0adac4c4-6480-4265-a29d-697549c726f0\">\r\n   <span id=\"P25\">\r\n   </span>\r\n   <span class=\"ParagrafNr\" id=\"Par25\">§ 25.</span> I bure til mink, ildere eller fritter skal burhøjden være tilstrækkelig til, at pelsdyrene kan rejse sig på bagbenene.</p>\r\n<p class=\"Stk2\">\r\n   <span class=\"StkNr\" id=\"idb487c376-4520-414a-8a5a-dd5c20e83678\">Stk. 2.</span> Bure til mink, ildere eller fritter skal placeres i en højde, der gør det let at fjerne gødningen. Bure må ikke anbringes oven på hinanden.</p>\r\n<p class=\"Paragraf\" id=\"id68960a5a-bc7c-468c-88ad-76844a65ce4a\">\r\n   <span id=\"P26\">\r\n   </span>\r\n   <span class=\"ParagrafNr\" id=\"Par26\">§ 26.</span> Mink, ildere og fritter skal have adgang til et frit tilgængeligt areal, der eksklusiv redekasser ikke må være mindre end 30 cm bredt og 70 cm langt (i ét plan), og som skal opfylde følgende minimumskrav:</p>\r\n<p class=\"Liste1\">\r\n   <span class=\"Liste1Nr\" id=\"id66bbe7a3-a87b-469d-ac1c-05a299a21323\">1)</span> Enkelt voksent dyr: 2550 cm<span class=\"Superscript\">2</span> dog minimum 637,5 cm<span class=\"Superscript\">2</span> pr. kg. dyr.</p>\r\n<p class=\"Liste1\">\r\n   <span class=\"Liste1Nr\" id=\"id28a831b2-d3ab-4978-999b-1090867c5824\">2)</span> Enkelt voksent dyr med hvalpe eller unger: 2550 cm<span class=\"Superscript\">2</span>.</p>\r\n<p class=\"Liste1\">\r\n   <span class=\"Liste1Nr\" id=\"idd7204ee3-11ca-436c-82a2-f87e61df6912\">3)</span> Op til to ungdyr efter fravænning: 2550 cm<span class=\"Superscript\">2</span> dog minimum 318,75 cm<span class=\"Superscript\">2</span> pr. kg. dyr.</p>\r\n<p class=\"Stk2\">\r\n   <span class=\"StkNr\" id=\"iddd85c8bf-9693-4426-9979-8a7e9bed715d\">Stk. 2.</span> Minimumshøjden i det frit tilgængelige areal skal være 45 cm.</p>\r\n<p class=\"Stk2\">\r\n   <span class=\"StkNr\" id=\"idffd93b4b-90e2-4751-9979-cf123bfc395d\">Stk. 3.</span> Hvis der indsættes flere end to ungdyr efter fravænning, skal der føres ekstra tilsyn med dyrene og være mindst 850 cm2 yderligere pr. dyr end anført i stk. 1, nr. 3.</p>\r\n<p class=\"Kapitel\" id=\"id3f390fc7-bb36-4876-b423-a05c8fc3e8b4\">\r\n   <span id=\"K12\">\r\n   </span>\r\n   <span id=\"Kap12\">Kapitel 12</span>\r\n</p>\r\n<p class=\"KapitelOverskrift2\">Særlige bestemmelser for ræve</p>\r\n<p class=\"Paragraf\" id=\"id6ce47e4c-4ca9-48de-8b8c-1549abae7fc8\">\r\n   <span id=\"P27\">\r\n   </span>\r\n   <span class=\"ParagrafNr\" id=\"Par27\">§ 27.</span> Ræves miljø skal beriges med genstande, der giver passende stimuli til at gnave, og eventuelt andet beskæftigelsesmateriale. Ræve skal endvidere have mulighed for at se og lugte artsfæller.</p>\r\n<p class=\"Paragraf\" id=\"id35803848-b469-463b-86e3-637c52e4e2af\">\r\n   <span id=\"P28\">\r\n   </span>\r\n   <span class=\"ParagrafNr\" id=\"Par28\">§ 28.</span> Ræve skal vænnes til menneskelig kontakt fra fødslen.</p>\r\n<p class=\"Paragraf\" id=\"id892101b7-b08a-4dac-b6dc-306465267555\">\r\n   <span id=\"P29\">\r\n   </span>\r\n   <span class=\"ParagrafNr\" id=\"Par29\">§ 29.</span> Rutinemæssig brug af nakketang til indfangning af ræve er ikke tilladt. Nakketang, hvis tænger skal være beklædt med kraftigt gummi, kan dog anvendes i særlige tilfælde, hvis en ræv ikke kan indfanges eller håndteres på anden måde.</p>\r\n<p class=\"TekstGenerel\">\r\n</p>\r\n<p class=\"Paragraf\" id=\"id5a120d2c-4e21-4772-8a82-a526d956c4b8\">\r\n   <span id=\"P30\">\r\n   </span>\r\n   <span class=\"ParagrafNr\" id=\"Par30\">§ 30.</span> Bortset fra avlsdyr, der sættes sammen i par med henblik på avl, må voksne dyr ikke sættes sammen. Hvor avlsdyr sættes sammen i par i forbindelse med parring, skal der føres ekstra tilsyn med dyrene.</p>\r\n<p class=\"Paragraf\" id=\"id3d675db0-3892-4c0d-9519-6983e9c44b01\">\r\n   <span id=\"P31\">\r\n   </span>\r\n   <span class=\"ParagrafNr\" id=\"Par31\">§ 31.</span> Ræve skal kunne hvile og iagttage deres omgivelser og skal have adgang til</p>\r\n<p class=\"Liste1\">\r\n   <span class=\"Liste1Nr\" id=\"id56e3cf60-1002-432e-b30f-2b0cadd29182\">1)</span> en hylde anbragt i burets øverste halvdel, hvorpå ræven skal kunne sidde og ligge, eller</p>\r\n<p class=\"Liste1\">\r\n   <span class=\"Liste1Nr\" id=\"id86ac9153-a5a5-4c51-89eb-7012e8f8a3ae\">2)</span> en kasse, der f.eks. kan placeres oven på buret.</p>\r\n<p class=\"Stk2\">\r\n   <span class=\"StkNr\" id=\"id658ccd6d-04b2-4ab2-b466-536c49c252e7\">Stk. 2.</span> Hylden nævnt i stk. 1, nr. 1, skal have et bundareal på mindst 35 x 35 cm. Hylden, hvis bund skal være af fast materiale, f.eks. træ eller kraftigt net, skal være afskærmet af to sammenstødende sider bestående af uigennemsigtigt materiale.</p>\r\n<p class=\"Stk2\">\r\n   <span class=\"StkNr\" id=\"idf4b7e6ff-f0b1-4f35-8858-b9b8129b7256\">Stk. 3.</span> Kassen nævnt i stk. 1, nr. 2, skal have et bundareal på mindst 35 x 35 cm og en højde på mindst 30 cm. Mindst tre af kassens sider skal bestå af uigennemsigtigt materiale, mens kassens sidste side kan bestå af trådnet, hvis denne side placeres ud mod fodergangen. Kassen, hvis top kan være af kraftigt trådnet, skal have en sådan form og placering, at ræven uhindret kan gå ind heri.</p>\r\n<p class=\"Stk2\">\r\n   <span class=\"StkNr\" id=\"idebcffa05-7a32-4d7e-b168-2c6710341da8\">Stk. 4.</span> På farme, hvor befrugtning sker ved naturlig parring, er det i forbindelse med parringen tilladt at tage hylden eller kassen, jf. stk. 1, ud af det bur, hvori parring skal foregå. Hylden eller kassen skal genindsættes, så snart buret ikke længere benyttes til parring.</p>\r\n<p class=\"Paragraf\" id=\"id17027de7-2b5f-43e2-8ea8-b17f11934ca4\">\r\n   <span id=\"P32\">\r\n   </span>\r\n   <span class=\"ParagrafNr\" id=\"Par32\">§ 32.</span> Avlstæver skal i perioden fra pelsning til fravænning have adgang til et dobbeltbur på mindst 2 m<span class=\"Superscript\">2</span>, i det omfang burkapaciteten tillader det.</p>\r\n<p class=\"Stk2\">\r\n   <span class=\"StkNr\" id=\"idf07824af-4931-4f80-8a3d-92a16388d862\">Stk. 2.</span> Lavtrangerende tæver må ikke indhuses ved siden af dominerende tæver.</p>\r\n<p class=\"Stk2\">\r\n   <span class=\"StkNr\" id=\"id36a84250-5825-4690-ab09-aa8d43247489\">Stk. 3.</span> Avlstæver skal i avlsperioden have adgang til en redekasse. Redekassen, der skal have en sådan form og placering, at ræven uhindret kan gå ind i kassen, skal opdeles i et forkammer, der er stort nok til at skjule indgangen til hovedkammeret, og et varmeisoleret hovedkammer med tilstrækkeligt afløb. Redekassen skal have en højde på mindst 35 cm og et bundareal på mindst 40 x 50 cm (indvendige mål). Redekassen skal dog til enhver tid være så stor, at en tæve med hvalpe kan benytte redekassen samtidig.</p>\r\n<p class=\"Stk2\">\r\n   <span class=\"StkNr\" id=\"id24f88cc1-16ec-4749-b507-72a8a350a2b9\">Stk. 4.</span> Fra hvalpene er fire til otte uger gamle, skal der i bunden af buret placeres et fintmasket net med et areal på mindst 50 x 100 cm. Nettets maskestørrelse må ikke overstige 2,5 x 2,5 cm</p>\r\n<p class=\"Paragraf\" id=\"ida7356269-164c-4561-bfd2-0a9808c045ef\">\r\n   <span id=\"P33\">\r\n   </span>\r\n   <span class=\"ParagrafNr\" id=\"Par33\">§ 33.</span> Fravænning af hvalpe må tidligst ske, når hvalpene er otte uger gamle, medmindre moderens eller hvalpenes velfærd er truet på grund af ganske særlige omstændigheder.</p>\r\n<p class=\"Stk2\">\r\n   <span class=\"StkNr\" id=\"ida303f334-dc5f-4d54-bcba-522ffa9348aa\">Stk. 2.</span> Fravænnede hvalpe må ikke indhuses i nærheden af deres moder.</p>\r\n<p class=\"Paragraf\" id=\"id2071d494-8a09-44c0-a372-f7c1b23fe3f4\">\r\n   <span id=\"P34\">\r\n   </span>\r\n   <span class=\"ParagrafNr\" id=\"Par34\">§ 34.</span> Rævebure skal opfylde følgende minimumskrav:</p>\r\n<p class=\"Liste1\">\r\n   <span class=\"Liste1Nr\" id=\"id732555b9-56af-4f1b-801e-6d28efa63b52\">1)</span> Enkelt voksent dyr: 1,0 m<span class=\"Superscript\">2</span>, jf. dog § 32, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"idc7dddf15-d0f3-4fca-922d-45819d4df5bb\">2)</span> Enkelt voksent dyr med hvalpe: 2,0 m<span class=\"Superscript\">2</span>.</p>\r\n<p class=\"Liste1\">\r\n   <span class=\"Liste1Nr\" id=\"ide7b5bb68-2a90-4508-a01e-1724594cb712\">3)</span> Enkelt voksent dyr med 1 ungdyr: 2,0 m<span class=\"Superscript\">2</span>.</p>\r\n<p class=\"Liste1\">\r\n   <span class=\"Liste1Nr\" id=\"id68d45843-538b-4278-99e7-2fa848d71935\">4)</span> Op til to ungdyr fra fravænning og frem til pelsning: 1,2 m2. Hvis der indsættes flere end 2 ungdyr efter fravænning, skal der være mindst 0,5 m<span class=\"Superscript\">2</span> yderligere pr. dyr.</p>\r\n<p class=\"Stk2\">\r\n   <span class=\"StkNr\" id=\"id415c71cf-346a-49e2-bfe2-300c875c667a\">Stk. 2.</span> Minimumshøjden i det frit tilgængelige areal skal være 75 cm.</p>\r\n<p class=\"Stk2\">\r\n   <span class=\"StkNr\" id=\"id9aa17c34-c808-4410-a9f4-f47857601cbe\">Stk. 3.</span> Bundtråden skal bestå af et materiale og have en udformning, der tillader rævene at bevæge sig ubesværet og uden risiko for, at poterne lider overlast.</p>\r\n<p class=\"Stk2\">\r\n   <span class=\"StkNr\" id=\"id019c9af2-51a2-44ed-a52e-913fea330c10\">Stk. 4.</span> Fødevarestyrelsen kan dispensere fra stk. 1, nr. 4, 1. pkt., hvis der er tale om en mindre afvigelse, og opfyldelsen af kravet vil nødvendiggøre større investeringer.</p>\r\n<p class=\"Paragraf\" id=\"id8daa473f-cb7f-4373-8ba4-3ebabc165abc\">\r\n   <span id=\"P35\">\r\n   </span>\r\n   <span class=\"ParagrafNr\" id=\"Par35\">§ 35.</span> Bure til ræve skal placeres i en højde, der gør det let at fjerne gødning. Bure må ikke anbringes oven på hinanden.</p>\r\n<p class=\"Kapitel\" id=\"id0721f2ef-a2a4-4902-93f9-93ccb8877222\">\r\n   <span id=\"K13\">\r\n   </span>\r\n   <span id=\"Kap13\">Kapitel 13</span>\r\n</p>\r\n<p class=\"KapitelOverskrift2\">Særlige bestemmelser for sumpbævere (nutria)</p>\r\n<p class=\"Paragraf\" id=\"id59d4b3c7-e4a0-41b5-b95c-b33fcd76be63\">\r\n   <span id=\"P36\">\r\n   </span>\r\n   <span class=\"ParagrafNr\" id=\"Par36\">§ 36.</span> Sumpbæveres miljø skal forsynes med egnede stimuli som f.eks. genstande til at gnave i, beskæftigelsesmateriale og genstande, såsom rør og kasser, og egnede faciliteter til svømning.</p>\r\n<p class=\"Paragraf\" id=\"id2fad580f-2952-4850-94b3-9fa062e4d708\">\r\n   <span id=\"P37\">\r\n   </span>\r\n   <span class=\"ParagrafNr\" id=\"Par37\">§ 37.</span> Sumpbævere skal holdes i grupper.</p>\r\n<p class=\"Paragraf\" id=\"idb91b34dd-867e-46b5-a3d3-2af2ddc4b50b\">\r\n   <span id=\"P38\">\r\n   </span>\r\n   <span class=\"ParagrafNr\" id=\"Par38\">§ 38.</span> Konstruktionen af opholdssteder, herunder redekasser og løbegårde, skal give sumpbævere mulighed for at kunne se og lugte artsfæller. Der skal være et passende stort område med fast underlag til rådighed for motion.</p>\r\n<p class=\"Paragraf\" id=\"id8ca3bfaa-795b-43c7-86bd-0c7f8b3a486f\">\r\n   <span id=\"P39\">\r\n   </span>\r\n   <span class=\"ParagrafNr\" id=\"Par39\">§ 39.</span> Sumpbævere skal have adgang til en redekasse forsynet med halm eller et andet egnet varmeisolerende materiale, der ikke kan frembyde nogen risiko for deres sundhed. Redekassens størrelse skal være sådan, at alle dyr kan ligge ned i den samtidigt og holde den varm ved hjælp af kropstemperaturen. Redekassen skal have to kamre og to udgange.</p>\r\n<p class=\"Stk2\">\r\n   <span class=\"StkNr\" id=\"idf1fcbba8-7e1e-4fbb-a080-52f0ee7098b9\">Stk. 2.</span> De andre dyr i en gruppe skal adskilles fra en hun og hendes kuld, hvis hunnen skader de andre dyr.</p>\r\n<p class=\"Paragraf\" id=\"idc550ecbc-6296-4333-82d8-9ff07a57260a\">\r\n   <span id=\"P40\">\r\n   </span>\r\n   <span class=\"ParagrafNr\" id=\"Par40\">§ 40.</span> Fravænning af unger må tidligst ske, når ungerne er syv uger gamle, medmindre moderens eller ungernes velfærd er truet på grund af ganske særlige omstændigheder. Efter fravænning og indtil de bliver kønsmodne, skal grupper af ungdyr helst placeres i deres egne kuld.</p>\r\n<p class=\"Paragraf\" id=\"id85e1ffb8-8efd-4176-b363-ef21b722bcef\">\r\n   <span id=\"P41\">\r\n   </span>\r\n   <span class=\"ParagrafNr\" id=\"Par41\">§ 41.</span> Sumpbævere skal have adgang til et frit tilgængeligt areal, der, eksklusiv vand til svømning, og hvoraf 70 pct. af underlaget skal være fast, skal opfylde følgende minimumskrav:</p>\r\n<p class=\"Liste1\">\r\n   <span class=\"Liste1Nr\" id=\"idfbf2756b-757b-4b3a-81cb-0125a02d995a\">1)</span> Enkelt voksent dyr: 1,0 m<span class=\"Superscript\">2</span> dog minimum 0,2 m<span class=\"Superscript\">2</span> pr. kg. dyr.</p>\r\n<p class=\"Liste1\">\r\n   <span class=\"Liste1Nr\" id=\"idfbed5f67-c8d8-44f8-af98-96a578207592\">2)</span> Enkelt voksent dyr med unger: 2,0 m<span class=\"Superscript\">2</span>.</p>\r\n<p class=\"Liste1\">\r\n   <span class=\"Liste1Nr\" id=\"id0888fd75-0865-461e-a5ee-06fc88c4635b\">3)</span> Ungdyr efter fravænning: 0,5 m<span class=\"Superscript\">2</span>.</p>\r\n<p class=\"Stk2\">\r\n   <span class=\"StkNr\" id=\"id5e6b6568-271d-471a-9ef2-5d71b74295ec\">Stk. 2.</span> Minimumsstørrelsen af et opholdssted skal være 2,0 m<span class=\"Superscript\">2</span>.</p>\r\n<p class=\"Kapitel\" id=\"id6c0b8b04-6b31-4780-a4d9-96fe823e8830\">\r\n   <span id=\"K14\">\r\n   </span>\r\n   <span id=\"Kap14\">Kapitel 14</span>\r\n</p>\r\n<p class=\"KapitelOverskrift2\">Særlige bestemmelser for chinchillaer</p>\r\n<p class=\"Paragraf\" id=\"idce2408e0-bce6-415e-acec-b9e39fe96184\">\r\n   <span id=\"P42\">\r\n   </span>\r\n   <span class=\"ParagrafNr\" id=\"Par42\">§ 42.</span> Chinchillaers miljø skal være forsynet med egnede stimuli som f.eks. beskæftigelses-materiale og genstande såsom rør og kasser. Chinchillaer skal endvidere have egnede genstande at gnave i, og de skal have adgang til at sandbade mindst en gang om dagen.</p>\r\n<p class=\"Paragraf\" id=\"id1dc7cb3d-814a-4cb7-8d5b-9cf0a5c4a94b\">\r\n   <span id=\"P43\">\r\n   </span>\r\n   <span class=\"ParagrafNr\" id=\"Par43\">§ 43.</span> Chinchillaer skal have egnede platforme, der giver mulighed for bevægelsesaktivitet, efter at ungerne er fravænnet. Chinchillaer skal endvidere have adgang til et egnet, afsondret område, hvor de kan hvile og skjule sig.</p>\r\n<p class=\"Stk2\">\r\n   <span class=\"StkNr\" id=\"ida623e1f9-adb5-4d9c-b6fc-35ef868c78d4\">Stk. 2.</span> Der skal være tilstrækkeligt redemateriale i deres opholdssted og mindst 25 pct. af underlaget i opholdsstedet skal være fast.</p>\r\n<p class=\"Paragraf\" id=\"iddb58a6d2-7940-4322-9053-687ef73c7147\">\r\n   <span id=\"P44\">\r\n   </span>\r\n   <span class=\"ParagrafNr\" id=\"Par44\">§ 44.</span> Chinchillaer må kun rent undtagelsesvist indhuses alene.</p>\r\n<p class=\"Paragraf\" id=\"ide8aa8d56-754b-4b46-a8bf-73ff331555b4\">\r\n   <span id=\"P45\">\r\n   </span>\r\n   <span class=\"ParagrafNr\" id=\"Par45\">§ 45.</span> Fravænning af unger må tidligst ske, når ungerne er syv uger gamle, medmindre moderens eller ungernes velfærd er truet på grund af ganske særlige omstændigheder. Efter fravænning og indtil de bliver kønsmodne, skal grupper af ungdyr helst placeres i deres egne kuld.</p>\r\n<p class=\"Paragraf\" id=\"id359c6cdd-034c-456b-8832-50253bb2247e\">\r\n   <span id=\"P46\">\r\n   </span>\r\n   <span class=\"ParagrafNr\" id=\"Par46\">§ 46.</span> Chinchillaer skal håndteres med særlig omhu, f.eks. ved at haleroden holdes mellem tommel- og pegefinger, mens man med den anden hånd holder omkring brystpartiet og forbenene for at støtte kroppen.</p>\r\n<p class=\"Stk2\">\r\n   <span class=\"StkNr\" id=\"id51de49f5-24aa-4da2-b954-c3f3bcb3897f\">Stk. 2.</span> Der må ikke plukkes pels af levende dyr.</p>\r\n<p class=\"Paragraf\" id=\"id6d2d1b70-76ed-49b6-912d-3d1af6b912f1\">\r\n   <span id=\"P47\">\r\n   </span>\r\n   <span class=\"ParagrafNr\" id=\"Par47\">§ 47.</span> Chinchillaer skal have adgang til et frit tilgængeligt areal, der ikke må være mindre end 35 cm bredt og 40 cm langt, og skal opfylde følgende minimumskrav:</p>\r\n<p class=\"Liste1\">\r\n   <span class=\"Liste1Nr\" id=\"id99327957-0895-4b5c-9ac5-592fab7025a8\">1)</span> Op til to voksne dyr: 0,2 m<span class=\"Superscript\">2</span> dog minimum 0,2 m<span class=\"Superscript\">2</span> pr. kg. dyr.</p>\r\n<p class=\"Liste1\">\r\n   <span class=\"Liste1Nr\" id=\"id63c81162-7ce6-441f-bc01-e505a8de601a\">2)</span> Et enkelt voksent dyr med unger: 0,2 m<span class=\"Superscript\">2</span>.</p>\r\n<p class=\"Liste1\">\r\n   <span class=\"Liste1Nr\" id=\"id9e1861d9-6c3a-48f8-9b0d-330792a2d006\">3)</span> Ungdyr efter fravænning: 0,14 m<span class=\"Superscript\">2</span>.</p>\r\n<p class=\"Stk2\">\r\n   <span class=\"StkNr\" id=\"id8883006a-a4af-46af-bfa1-39b90710ef6e\">Stk. 2.</span> Minimumshøjden i det frit tilgængelige areal skal være 40 cm.</p>\r\n<p class=\"Stk2\">\r\n   <span class=\"StkNr\" id=\"id930dc65f-d622-4013-9604-243a7b34e0a1\">Stk. 3.</span> Hvis der indsættes flere end to ungdyr efter fravænning, skal der være mindst 0,06 m2 yderligere pr. dyr end anført i stk. 1, nr. 3.</p>\r\n<p class=\"Kapitel\" id=\"idb40b5f09-e165-41fe-9bcd-d0d7246b702c\">\r\n   <span id=\"K15\">\r\n   </span>\r\n   <span id=\"Kap15\">Kapitel 15</span>\r\n</p>\r\n<p class=\"KapitelOverskrift2\">Dispensation</p>\r\n<p class=\"Paragraf\" id=\"ide8ed787b-95ee-488b-a5a9-45f9f52dd026\">\r\n   <span id=\"P48\">\r\n   </span>\r\n   <span class=\"ParagrafNr\" id=\"Par48\">§ 48.</span> Fødevarestyresen kan meddele dispensation fra reglerne i denne bekendtgørelse, hvis det er ubetænkeligt af hensyn til pelsdyrenes velfærd. Dispensation kan gøres betinget af nærmere angivne vilkår.</p>\r\n<p class=\"Kapitel\" id=\"id7f6472f3-abc2-4e8b-b28b-83bbd42a6933\">\r\n   <span id=\"K16\">\r\n   </span>\r\n   <span id=\"Kap16\">Kapitel 16</span>\r\n</p>\r\n<p class=\"KapitelOverskrift2\">Straf og ikrafttræden m.v.</p>\r\n<p class=\"Paragraf\" id=\"idb5838758-b964-41fa-bfee-98bbad322149\">\r\n   <span id=\"P49\">\r\n   </span>\r\n   <span class=\"ParagrafNr\" id=\"Par49\">§ 49.</span> Medmindre højere straf er forskyldt efter § 28, stk. 1, i dyreværnsloven, straffes med bøde eller fængsel i indtil 4 måneder den, der</p>\r\n<p class=\"Liste1\">\r\n   <span class=\"Liste1Nr\" id=\"idd2bf7a3a-4d4e-446a-a7a5-033400022b30\">1)</span> overtræder §§ 2-47, eller</p>\r\n<p class=\"Liste1\">\r\n   <span class=\"Liste1Nr\" id=\"idc920f512-1bad-4cc3-8ae3-47b7555c2215\">2)</span> tilsidesætter et vilkår for en dispensation efter § 48.</p>\r\n<p class=\"Stk2\">\r\n   <span class=\"StkNr\" id=\"id973bfdec-ed88-4cf8-aa9d-64b88f52763d\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"idaee96278-eb89-4bf9-8982-39160780ff98\">\r\n   <span id=\"P50\">\r\n   </span>\r\n   <span class=\"ParagrafNr\" id=\"Par50\">§ 50.</span> Bekendtgørelsen træder i kraft den 1.  januar 2016.</p>\r\n<p class=\"Stk2\">\r\n   <span class=\"StkNr\" id=\"idf5d7f9b0-ca96-4cc4-9915-c4bfc6530e7a\">Stk. 2.</span> Bekendtgørelse nr. 1734 af 22. december 2006 om beskyttelse af pelsdyr ophæves.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 11. december 2015</p><p class=\"Sign1\" align=\"center\">P.D.V.<br />Per S. Henriksen</p><p class=\"Sign2\" align=\"right\">/ Kirsten Sejlstrup</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id8a5fbe43-cd0b-469a-8e2f-9aa1129cf77f\" href=\"#Henvisning_id8a5fbe43-cd0b-469a-8e2f-9aa1129cf77f\">1)</a> Bekendtgørelsen  har som udkast været notificeret i overensstemmelse med Europa-Parlamentets og Rådets direktiv 98/34/EF af 22. juni 1998 om en informationsprocedure med hensyn til tekniske standarder og forskrifter (informationsproceduredirektivet), EF-Tidende 1998, nr. L 204, s, 37, som ændret ved Europa-Parlamentets og Rådets direktiv  98/48/EF af 20. juli 1998, EF-Tidende 1998, nr. L 217, s. 18.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/12/2015"
        },
        {
            "displayName": "Accession",
            "displayValue": "B20150155305"
        },
        {
            "displayName": "Entydig dokumentidentifikation",
            "displayValue": "CK000400"
        },
        {
            "displayName": "Dato for førstegangsindlæggelse",
            "displayValue": "15/12/2015"
        },
        {
            "displayName": "Dato for indlæggelse",
            "displayValue": "15/12/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1553"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "11/12/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Fødevarestyrelsen, j.nr. 2015-32-30-00044"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}