{
    "id": 194106,
    "title": "Forslag til folketingsbeslutning om indførelse af brugerbetaling for tolkeydelser",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 11",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 10. oktober 2017 af Martin Henriksen (DF), Kristian Thulesen Dahl (DF), Søren Espersen (DF), Marie Krarup (DF), Christian Langballe (DF), Merete Dea Larsen (DF), Peter Kofod Poulsen (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om indførelse af brugerbetaling for tolkeydelser</p>\r\n<p class=\"Tekst1Sp\">Folketinget pålægger regeringen inden udgangen af 2017 at fremsætte lovforslag, der indfører fuld brugerbetaling for udlændinges brug af tolkning i det offentlige efter 3 års ophold i Danmark.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslaget er en opdateret og revideret genfremsættelse af B 9 fremsat i 2016, Folketingstidende 2016-17, sektion A, B 9 som fremsat, sektion B, betænkning over B 9, og sektion F, møde 35 kl. 16.10 og møde 78 kl. 13.26).</p>\r\n<p class=\"NormalInd\">I december 2016 drøftede Folketinget et lignende forslag fremsat af Dansk Folkeparti. Beslutningsforslaget lagde dengang op til brugerbetaling for tolkebistand efter 2 års ophold i Danmark. Dette forslag sætter i stedet grænsen efter 3 års ophold. Under 1. behandling af B 9 i 2016 udtrykte ministeren sympati for forslaget og villighed til at drøfte hele spørgsmålet om tolkning. Socialdemokratiet lagde i deres betænkningsbidrag op til, at den nuværende praksis om tolkning skulle ændres, hvis man kunne sikre, at det ikke ramte børnene i familierne. Der har imidlertid ikke været drøftelse af tolkning siden forslagets fremsættelse. Forslagsstillerne har derfor valgt at genfremsætte forslaget med den længere frist til at lære dansk.</p>\r\n<p class=\"NormalInd\">Udlændinge, der har opholdt sig 3 år i Danmark, bør kunne stå på egne ben. De kan ikke forvente, at de offentlige instanser år efter år betaler for tolkning, fordi de ikke har lært det danske sprog. Det er urimeligt, at danske skatteborgere skal betale for, at udlændinge ikke ønsker at lære det danske sprog. Forslaget skal omfatte alle, der får ophold i Danmark efter udlændingelovens regler. Reglerne kan dog fraviges, hvis en person er alvorligt syg.</p>\r\n<p class=\"NormalInd\">Med forslaget får udlændinge 3 år til at lære sproget med samme tolkebistand som i dag. Hvis man som udlænding søger integrationen, bør det være muligt på 3 år at tilegne sig så meget dansk, at man kan klare sig i hverdagssituationer som f.eks. hos lægen eller i børnenes skole. Forslaget vil ikke føre til en økonomisk belastning for dem, der har lært dansk. De vil netop være i stand til at klare sig på dansk uden tolk.</p>\r\n<p class=\"NormalInd\">Brugerbetalingen skal gælde alle institutioner i det offentlige med undtagelse af det danske retsvæsen. Det vil sige, at der med forslaget foreslås brugerbetaling for tolkning  på hospitaler, i kommuner, på skoler, i børnehaver osv. Forslaget vil øge udlændinges incitament til at lære dansk hurtigt for at kunne begå sig i samfundet, herunder i forhold til offentlige instanser, uden at have brug for tolkebistand.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Martin Henriksen </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om indførelse af brugerbetaling for tolkeydelser.</p>\r\n<p class=\"ForslagsNummer\">(Beslutningsforslag nr. B 11)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2017/1 BF 11",
            "stateLabel": "Forkastet",
            "references": [
                {
                    "shortName": "2017/1 BSF 11",
                    "title": "Forslag til folketingsbeslutning om indførelse af brugerbetaling for tolkeydelser",
                    "presentationName": "Beslutningsforslag som fremsat",
                    "documentTypeId": 480,
                    "documentId": 194106,
                    "eliUri": "/eli/ft/20171BB00011",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b11/index.htm"
                },
                {
                    "shortName": "2017/1 BRB 11",
                    "title": "Beretning over Forslag til folketingsbeslutning om indførelse af brugerbetaling for tolkeydelser",
                    "presentationName": "Beretning over beslutningsforslag",
                    "documentTypeId": 510,
                    "documentId": 201076,
                    "eliUri": "/eli/ft/20171EB00901",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "11/10/2017"
        },
        {
            "displayName": "Accession",
            "displayValue": "20171BB00011"
        },
        {
            "displayName": "Entydig dokumentidentifikation",
            "displayValue": "AX020497"
        },
        {
            "displayName": "Dato for førstegangsindlæggelse",
            "displayValue": "11/10/2017"
        },
        {
            "displayName": "Dato for indlæggelse",
            "displayValue": "11/10/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "11"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}