{
    "id": 48255,
    "title": "Bekendtgørelse om fredning af områder og træer på Jægerspris Gods. ",
    "documentTypeId": "60",
    "isSagsforlobPeriodValid": false,
    "shortName": "BEK nr 265 af 04/10/1956",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om fredning af områder og træer  \r\n\r\n på Jægerspris Gods. </H1>  \r\n\r\n<P></P>  \r\n\r\n<BR>  \r\n\r\n<P>I medfør af bestemmelsen i § 28 i lov nr. 140 af 7. maj 1937 om  \r\n\r\n naturfredning fastsættes følgende bestemmelser om fredning på Jægerspris  \r\n\r\n Gods. </P>  \r\n\r\n<P CLASS=PUNKT> <B>1.</B> Bredvig Mose, Afd. 103 i Studehaven. </P>  \r\n\r\n<P>Bevoksningen bevares urørt. Hugst, kunstig såning eller plantning må ikke  \r\n\r\n foretages. Døde træer, grene og stubbe må ikke fjernes. Urter og buske må  \r\n\r\n ikke opgraves eller plukkes. </P>  \r\n\r\n<P>Grøfter må ikke graves eller oprenses, eller vandafløb tilvejebringes på  \r\n\r\n anden måde. oprensning af eksisterende grøfter må dog foretages, såfremt de  \r\n\r\n er nødvendige led i større afvandingssystemer uden for afdelingen. </P>  \r\n\r\n<P CLASS=PUNKT> <B>2.</B> Del af Studehaven, afd. 104, 125 og den vestlige  \r\n\r\n del af afd. 126 indtil en linie i N - S 200 m øst for Kongeegen. </P>  \r\n\r\n<P>Ved foryngelse må kun sås eller plantes rødel, birk eller ask af dansk  \r\n\r\n race. Nåletræer fjernes. </P>  \r\n\r\n<P CLASS=PUNKT> <B>3.</B> Kongeegen, storkeegen og snoegen i Studehaven. </P>  \r\n\r\n<P>For at bevare træernes liv og udseende så længe som muligt fastsættes  \r\n\r\n følgende: </P>  \r\n\r\n<P>a. Inden for en afstand af 150 m fra træerne må kunstig afvanding ved  \r\n\r\n gravning af grøfter o.l. ikke foretages.. Oprensning af eksisterende grøfter  \r\n\r\n må dog foretages, såfremt de er nødvendige led i større afvandingssystemer  \r\n\r\n uden for områderne.Bortset fra nåletræer må inden for samme afstand træer,  \r\n\r\n opvækstbuske og urtevegetation ikke fjernes eller dræbes. Udgåede træer må  \r\n\r\n dog bortskaffes og erstattes som under pkt. 2 anført, således at områderne  \r\n\r\n altid bevares som sluttet skov i plukhugstmæssig foryngelse af kun strengt  \r\n\r\n nødvendigt omfang. </P>  \r\n\r\n<P>b. Træer eller grene fra omgivelserne, som ved beskygning eller på anden  \r\n\r\n måde skader egene, skal uopholdelig fjernes. </P>  \r\n\r\n<P>c. Ved afstivning og andre passende foranstaltninger skal ejeren søge  \r\n\r\n egene bevaret bedst muligt i deres nuværende skikkelse, også efter at de  \r\n\r\n måtte være helt eller delvis udgåede. </P>  \r\n\r\n<P>d. Inden for en afstand af mindst 5 m fra stammerne skal jordoverfladen  \r\n\r\n efter retablering af naturtilstand lades urørt og må således ikke f.eks.  \r\n\r\n skuffes, afskrabes, rives, belægges med sand e.l. Om disse områder sætter og  \r\n\r\n vedligeholder ejeren hegn efter nærmere aftale med naturfredningsrådet .  \r\n\r\n Færdsel inden for hegnene er forbudt enhver, der ikke har erhvervet  \r\n\r\n naturfredningsrådets og godsets tilladelse hertil.Godsets personale har dog  \r\n\r\n adgang til området inden for hegnet. </P>  \r\n\r\n<P>e. Egene må ikke beskadiges eller skæmmes. Der må derfor f.eks. ikke  \r\n\r\n afbrækkes, afskæres eller afhugges grene eller dele af ved bark eller blade  \r\n\r\n el.a. uden hensyn til, om disse trædele er levende eller døde. Der må ikke  \r\n\r\n skæres i bark eller ved, hvad enten dette er levende eller dødt, og der må  \r\n\r\n ikke klatres i træerne eller stiges op på dele af disse. </P>  \r\n\r\n<P CLASS=PUNKT> <B>4.</B> Fasanbøgen i Fasangårdens Have. </P>  \r\n\r\n<P>Bøgens gode vækst, særpræg og naturlige og frie udvikling skal bevares og  \r\n\r\n fremmes bedst muligt. Træerne i omgivelserne eller deres grene skal  \r\n\r\n uopholdelig fjernes, så snart de ved beskydning eller på anden måde anretter  \r\n\r\n skade på bøgen. </P>  \r\n\r\n<P>Bøgen må ikke beskadiges eller skæmmes. Der må derfor ikke afbrækkes,  \r\n\r\n afskæres eller afhugges grene eller dele af ved, bark, blade el.a. uden  \r\n\r\n hensyn til om disse trædele er levende eller døde. Der må ikke skæres i bark  \r\n\r\n eller ved, hvad enten dette er levende eller dødt, og der må ikke klatres i  \r\n\r\n træet eller stiges op på dele af dette. </P>  \r\n\r\n<P>Det er dog tilladt at bevare den hidtidige indgang gennem kronetaget i  \r\n\r\n dens nuværende omfang og som hidtil at understøtte kronen indvendig. </P>  \r\n\r\n<P>Naturfredningsrådet skal være bemyndiget til i enkelte tilfælde at  \r\n\r\n dispensere fra bestemmelserne, når særlige omstændigheder taler derfor. </P>  \r\n\r\n<P>Overtrædelse af foranstående bestemmelser straffes i henhold til § 34 i  \r\n\r\n førnævnte lov, for så vidt højere straf ikke er forskyldt ved den øvrige  \r\n\r\n lovgivning. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statsministeriet, den 4. oktober 1956.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>H. C. Hansen </P>  \r\n\r\n<P CLASS=MINISTER ALIGN=RIGHT>/F. Grage. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/10/1956"
        },
        {
            "displayName": "Accession",
            "displayValue": "B19560026505"
        },
        {
            "displayName": "Entydig dokumentidentifikation",
            "displayValue": "CM007058"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "265"
        },
        {
            "displayName": "År for udstedelse",
            "displayValue": "1956"
        },
        {
            "displayName": "Dato for underskrift",
            "displayValue": "04/10/1956"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "By- og Landskabsstyrelsen/Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Statsmin."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}