{
    "id": 34321,
    "title": "Arbejdsskadeforsikring - erhvervssygdom - anerkendelse - lungelidelse (byssinosis) - bomuldsstøv (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19240 af 25/06/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En lungelidelse hos en tidligere textilarbejder og arbejdsleder i et  \r\n\r\n bomuldsspinderi fandtes at måtte anses for at være byssinosis forårsaget af  \r\n\r\n udsættelse for bomuldsstøv. Lidelsen måtte derfor anerkendes som omfattet af  \r\n\r\n § 1, C, pkt. 6 c, i sikringsstyrelsens bekendtgørelse om fortegnelse over  \r\n\r\n erhvervssygdomme i medfør af lovgivning om arbejdsskadeforsikring. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arbejdsskadeforsikring - erhvervssygdom -  \r\n\r\n anerkendelse - lungelidelse (byssinosis) - bomuldsstøv (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSEN FOR SAGEN: </P>  \r\n\r\n<P>En skadelidt, der havde arbejdet i et bomuldsspinderi i en længere årrække  \r\n\r\n indgav i 1980 anmeldelse til sikringsstyrelsen om en lungelidelse, som mentes  \r\n\r\n forårsaget af hans arbejde i bomuldsspinderiet. Skadelidte var sygemeldt i  \r\n\r\n august 1980 på grund af kroniske lungesymptomer, og han havde ikke siden  \r\n\r\n genoptaget arbejdet. </P>  \r\n\r\n<P>Om skadelidtes arbejdsmæssige forhold var det oplyst, at han havde  \r\n\r\n arbejdet i 31 år i et bomuldsspinderi, dels som textilarbejder og dels som  \r\n\r\n arbejdsleder. Skadelidte havde umiddelbart fra ansættelsen haft stadig  \r\n\r\n tiltagende lungegener. </P>  \r\n\r\n<P>Om skadelidtes tobaksforbrug var det oplyst, at han fra 16 års alderen  \r\n\r\n havde røget 10-15 cigaretter daglig. I forbindelse med overgang til  \r\n\r\n natarbejde fra 1968 steg forbruget til 20 cigaretter i døgnet. Fra januar  \r\n\r\n 1980 havde skadelidte røget ca. 10 cigaretter daglig. Oplysningerne om  \r\n\r\n tobaksforbruget i perioden 1968 - 1980 var efterfølgende ændret til 10-12  \r\n\r\n cigaretter daglig. Variationer i rygevanerne havde angivelig ikke haft  \r\n\r\n indflydelse på skadelidtes symptomer. </P>  \r\n\r\n<P>Lægeligt var det oplyst, at der ved de foretagne undersøgelser af  \r\n\r\n skadelidte ikke var påvist allergisk reaktion over for bomuld eller andre  \r\n\r\n stoffer. Det fandtes umuligt at bevise, om skadelidtes kroniske stationære  \r\n\r\n tilstand med tegn på obstruktiv lungelidelse og emphysem skyldtes forholdene  \r\n\r\n på arbejdspladsen. </P>  \r\n\r\n<P>Sikringsstyrelsen traf den 12. juni 1981 afgørelse om, at den anmeldte  \r\n\r\n lidelse ikke gav ret til ydelser efter arbejdsskadeforsikringsloven, da det  \r\n\r\n måtte anses for overvejende sandsynligt, at lidelsen skyldtes  \r\n\r\n tobaksforbruget, og ikke de erhvervsmæssige forhold, jfr.  \r\n\r\n arbejdsskadeforsikringslovens § 10, stk. 2. Byssinose var ikke optaget som  \r\n\r\n erhvervssygdom i bekendtgørelse af 17.december 1982. Denne afgørelse blev  \r\n\r\n tiltrådt af ankestyrelsen den 13. august 1982. </P>  \r\n\r\n<P>I januar 1984 anmodede skadelidtes faglige organisation sikringsstyrelsen  \r\n\r\n om genoptagelse af sagen. Foreningen henvist til en erklæring fra en  \r\n\r\n speciallæge i arbejdsmedicin, hvorefter diagnosen var byssinosis forårsaget  \r\n\r\n af skadelidtes mangeårige udsættelse for bomuldsstøv. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Sikringsstyrelsen fastholdt den 12. december 1984 efter forelæggelse for §  \r\n\r\n 11 udvalget, at der fortsat ikke var grundlag for at antage, at skadelidtes  \r\n\r\n luftvejslidelse var erhvervsbetinget. Sikringsstyrelsen henviste til, at der  \r\n\r\n forelå overbevisende holdepunkter for, at skadelidtes lidelse var en  \r\n\r\n almindelig bronchitis, samt at denne lidelse med overvejende sandsynlighed  \r\n\r\n skyldtes pågældendes tobaksforbrug. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Skadelidtes faglige organisation henviste til de foreliggende lægelige  \r\n\r\n udtalelser, hvorefter skadelidtes sygehistorie svarede til et kronisk  \r\n\r\n byssinosisforløb. Skadelidtes tobaksforbrug var ikke hovedårsag til hans  \r\n\r\n lungelidelse, men havde betydet en forværring af den bomuldsbetingede  \r\n\r\n lungelidelse. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Ankestyrelsen modtog en lægeerklæring fra et arbejdsmedicinsk  \r\n\r\n ambulatorium, hvoraf fremgik, at skadelidte i begyndelsen af sin  \r\n\r\n ansættelsesperiode på bomuldsspinderiet havde haft symptomer i form af akut  \r\n\r\n indsættende feber, utilpashed og åndenød, når var på arbejde. Senere optrådte  \r\n\r\n perioder med svedeture, åndenød, host og hudkløe, værst efter fridage. I de  \r\n\r\n senere år havde skadelidte udviklet symptomer på kronisk obstruktiv  \r\n\r\n lungelidelse. </P>  \r\n\r\n<P>Retslægerådet udtalte over for ankestyrelsen, at skadelidtes sygdomsforløb  \r\n\r\n var karakteristisk for byssinosis forårsaget af en langvarig udsættelse for  \r\n\r\n bomuldsstøv. Rådet udtalte endvidere, at skadelidtes årelange og betydelige  \r\n\r\n tobaksforbrug meget vel kunne have forværret pågældendes lungelidelse og  \r\n\r\n kunne i øvrigt i sig selv have medført en kronisk obstruktiv lungelidelse af  \r\n\r\n samme sværhedsgrad som hos skadelidte, men dog uden de for byssinose  \r\n\r\n karakteristiske forstadier, som var beskrevet hos skadelidt. Rådet  \r\n\r\n konkluderede, at skadelidtes lungelidelse måtte anses for at være en  \r\n\r\n byssinose forårsaget af en udsættelse for bomuldsstøv gennem hans arbejde i  \r\n\r\n 31 år i et bomuldsspinderi. Lungelidelsen kunne meget vel være forværret af  \r\n\r\n skadelidtes langvarig og betydelige tobaksforbrug. </P>  \r\n\r\n<P>LOVGRUNDLAG: </P>  \r\n\r\n<P>Lov om arbejdsskadeforsikring, § 10. </P>  \r\n\r\n<P>Sikringsstyrelsens bekendtgørelse nr. 685 af 28. december 1984 om  \r\n\r\n fortegnelse over erhvervssygdomme i medfør af lovgivning om  \r\n\r\n arbejdsskadeforsikring, § 1, C, pkt. 6 c. Sikringsstyrelsens bekendtgørelse  \r\n\r\n nr. 276 af 23. maj 1986 om fortegnelse over erhvervssygdomme i medfør af  \r\n\r\n lovgivning om arbejdsskadeforsikring, § 1, C, pkt. 6 c. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>På grundlag af den af Retslægerådet afgivne udtalelse finder  \r\n\r\n ankestyrelsen, at skadelidtes lungelidelse må anses for at være byssinose  \r\n\r\n forårsaget af udsættelse for bomuldsstøv gennem pågældendes arbejde i 31 år i  \r\n\r\n et bomuldsspinderi. Tilfældet findes derfor at måtte anerkendes som omfattet  \r\n\r\n af arbejdsskadeforsikringsloven efter bestemmelsen i § 1, C, pkt. 6 c, i  \r\n\r\n sikringsstyrelsens bekendtgørelse om fortegnelse over erhvervssygdomme. </P>  \r\n\r\n<P>Lungelidelsen kan dog efter det oplyste meget vel være forværret af  \r\n\r\n skadelidtes langvarige og betydelige tobaksforbrug. </P>  \r\n\r\n<P>Sagen hjemvises til sikringsstyrelsen til afgørelse af, hvilke ydelse der  \r\n\r\n herefter tilkommer skadelidte efter arbejdsskadeforsikringsloven. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden marts 1993.",
        "(* 1) Offentliggjort af Sikringsstyrelsen i SM U-008-86 27/11/1986."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861924025"
        },
        {
            "displayName": "Entydig dokumentidentifikation",
            "displayValue": "CA002249"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19240"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "25/06/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "16069-84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}