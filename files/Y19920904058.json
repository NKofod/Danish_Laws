{
    "id": 32896,
    "title": "Om produktion m.v. af legetøj i (amts)kommunalt regi. ",
    "documentTypeId": "250",
    "isSagsforlobPeriodValid": false,
    "shortName": "UDT nr 9040 af 07/01/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at produktion og videreudvikling af legetøj til brug i en  \r\n\r\n (amts)kommunes egne institutioner lovligt vil kunne varetages af en  \r\n\r\n (amts)kommune, men at det ikke er en (amts)kommunal opgave at fremstille og  \r\n\r\n videreudvikle legetøj med henblik på salg, medmindre der foreligger  \r\n\r\n lovhjemmel hertil. Dette gælder uanset, at legetøjet alene afsættes til  \r\n\r\n offentlige eller halvoffentlige institutioner. </I> </P>  \r\n\r\n<P> <I>Endvidere udtalt på baggrund af en udtalelse fra Socialministeriet, at  \r\n\r\n der efter bistandslovens § 91 er lovhjemmel til produktion, videreudvikling  \r\n\r\n og salg af produkter i amtskommunale revalideringsinstitutioner under den  \r\n\r\n forudsætning, at der ikke påføres andre virksomheder ublu konkurrence eller  \r\n\r\n ydes tilskud til køberne. </I> </P>  \r\n\r\n<P> <I>Endelig udtalt, at en amtskommunal revalideringsvirksomhed herefter  \r\n\r\n lovligt vil kunne erhverve rettighederne til produktion, videreudvikling og  \r\n\r\n salg af legetøj til brug for arbejdet i revalideringsvirksomheden, men at det  \r\n\r\n derimod ikke er en (amts)kommunal opgave at deltage i en fond med sådanne  \r\n\r\n opgaver, da der ikke foreligger lovhjemmel hertil. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Om produktion m.v. af legetøj i (amts)kommunalt  \r\n\r\n regi. </H1>  \r\n\r\n</center>\r\n\r\n<P></P>  \r\n\r\n<P>I skrivelse af 22. februar 1991 anmodede Indenrigsministeriet på baggrund  \r\n\r\n af en artikel i tidsskriftet &#187;DANSKE KOMMUNER&#171; nr. 4 af 17. januar  \r\n\r\n 1991 Ribe Amtskommune og Esbjerg Kommune om en nærmere redegørelse for, i  \r\n\r\n hvilket omfang amtskommunen og kommunen er involveret i et projekt, der har  \r\n\r\n til formål at udvikle, producere og afsætte legetøj til børn, det såkaldte  \r\n\r\n Kathrine Legetøj. </P>  \r\n\r\n<P>I skrivelse af 17. april 1991 besvarede Ribe Amtskommune og Esbjerg  \r\n\r\n Kommune i fællesskab ministeriets skrivelse. Ribe Amtskommune og Esbjerg  \r\n\r\n Kommune har i skrivelsen bl.a. oplyst følgende: &#187;Kathrine Legetøj er et  \r\n\r\n helt nyudviklet el-legetøj (hjælpe- middel) til multihandicappede. Legetøjet  \r\n\r\n består af elektro- nikkasse og legetøjsmoduler med bevægelse, blæser, lyd,  \r\n\r\n lys og vibrationer. Det aktiveres af forskellige kontakttyper, afhængigt af  \r\n\r\n det fysiske handicap. Det er modulopbygget og kan varieres i forhold til  \r\n\r\n brugerens fysiske og psykiske handicap. Der er ikke tidligere udviklet eller  \r\n\r\n produceret lignende legetøj til denne gruppe. Indledningsvist skal vi  \r\n\r\n meddele, at omtalen og beskrivelsen af projektet i nævnte artikel ikke er  \r\n\r\n ganske præcis eller fyldestgørende, hvilket vil fremgå af nedennævnte  \r\n\r\n redegørel- se. Som det fremgår af artiklen er udviklingen af legetøjet  \r\n\r\n (hjælpemidlet) til modelstadet alene foregået i Esbjerg kommunes regi, idet  \r\n\r\n Susanne R. Hansen som værende ansat i jobtilbud og efterfølgende i projektet  \r\n\r\n i kommunen efter egen ide og eget oplæg har udviklet legetøjet og udbredt  \r\n\r\n kendskabet til dette såvel inden- som udenlands. Ribe amts- kommune har ikke  \r\n\r\n været involveret i dette arbejde økono- misk. Dog har Esbjerg kommune købt  \r\n\r\n ydelser gennem et be- skyttet værksted under amtskommunens ansvarsområde.  \r\n\r\n Herud- over har amtskommunen givet råd og vejledning og haft mo- dellen til  \r\n\r\n afprøvning på institutioner med henblik på at få viden om legetøjet i  \r\n\r\n praktisk brug. Disse erfaringer og Esbjerg kommunes egne erfaringer er og vil  \r\n\r\n blive indarbej- det i den videre udvikling af legetøjet til produktion.  \r\n\r\n Esbjerg kommune har udover løn til Susanne R. Hansen i job- tilbudsperioden  \r\n\r\n medvirket med budgetlægning og sekretærbi- stand og i øvrigt på tilsvarende  \r\n\r\n måde som amtskommunen. Færdiggørelsen af legetøjet til produktion foretages i  \r\n\r\n Es- bjerg kommunes regi. Denne fase af projektet er hovedsage- ligt  \r\n\r\n finansieret ved hjælp af tilskud fra private og of- fentlige fonde, mens  \r\n\r\n amtskommunen og kommunen kun i begræn- set omfang har ydet økonomisk støtte  \r\n\r\n hver med max. kr. 80.000 afhængigt af støtte fra øvrige bidragydere. Arbejdet  \r\n\r\n med legetøjet er på nuværende tidspunkt så langt fremme, at det har givet  \r\n\r\n anledning til at overveje på hvil- ken måde produktion, markedsføring, salg  \r\n\r\n og fremtidig pro- duktudvikling af legetøjet mest hensigtsmæssigt kan ske,  \r\n\r\n herunder at de nødvendige økonomiske midler er til stede. Esbjerg kommune har  \r\n\r\n påtaget sig at afklare hvorledes en produktion kan iværksættes, herunder i  \r\n\r\n kommunalt regi. I den forbindelse er det overvejet at oprette en selvejende  \r\n\r\n institution, hvor det er tanken, at amtskommunen og kommu- nen skal have det  \r\n\r\n ledelsesmæssige og økonomiske ansvar i institutionen gennem institutionens  \r\n\r\n bestyrelse, idet dog et mindretal i bestyrelsen af udefra kommende fagfolk  \r\n\r\n overve- jes at kunne vælges ind i bestyrelsen (med godkendelse af de  \r\n\r\n respektive amtsråd og byråd). Herudover er det tanken, at institutionens  \r\n\r\n vedtægter udformes således, at amtsråd og byråd eller de respektive fagudvalg  \r\n\r\n skal godkende ansættel- se af en koordinator (eneste ansat), budgetter,  \r\n\r\n regnskaber, vedtægtsændringer og anvendelse af institutionens formue ved  \r\n\r\n dennes eventuelle likvidation. Den selvejende institution påtænkes at skulle  \r\n\r\n forestå eller deltage i markedsføring og salg af produkterne og endelig den  \r\n\r\n fremtidige fortsatte produktudvikling og forskning. Der skal ikke foregå en  \r\n\r\n produktion af legetøjet i institutionen, idet man forudsætter, at  \r\n\r\n produktionen skal finde sted i den amtskommunale institution REVA-Esbjerg,  \r\n\r\n der eventuelt også skal medvirke ved salg og markedsføring af legetøjet,  \r\n\r\n even- tuelt sammen med private erhvervsdrivende. Det skal imidlertid  \r\n\r\n understreges, at der ikke er truffet endelig beslutning om oprettelse af en  \r\n\r\n selvejende institu- tion, iværksættelse af produktion eller øvrige nævnte  \r\n\r\n spørgsmål. Der er i Esbjerg kommune alene truffet principbe- slutning om at  \r\n\r\n arbejde videre med undersøgelserne efter den beskrevne model. ... I  \r\n\r\n forbindelse med projektet har spørgsmålet om institutio- nens økonomi og  \r\n\r\n amtskommunens og kommunens direkte deltagelse med tilskud/lån såvel i  \r\n\r\n opstartsfasen og på længere sigt været under nærmere overvejelser. Dette er  \r\n\r\n sket på baggrund af realistiske budgetter over nødvendige midler i  \r\n\r\n opstarttsfasen og frem til det tidspunkt, hvor ind- tægterne fra salget kan  \r\n\r\n dække fremtidige udgifter i insti- tutionen. Efter budgetterne er der behov  \r\n\r\n for et kapitalind- skud på ca. netto 75.000 kr. det første driftsår og ca.  \r\n\r\n 50.000 kr. det andet driftsår, hvorefter projektet forventes at være  \r\n\r\n selvfinansierende. Det ligger i projektets intentioner, at dette skal hvile i  \r\n\r\n sig selv, og at kommunerne ikke skal involveres økonomisk med tilskud eller  \r\n\r\n lån (bortset fra eventuelt midlertidigt lån). Overskuddet skal ikke indgå i  \r\n\r\n den kommunale økonomi, men anvendes til fortsat udvikling af legetøj til  \r\n\r\n multihan- dicappede børn. Det skal dog bemærkes, at hvis projektet mod  \r\n\r\n forventning ikke kan afsætte det budgetterede antal produkter, vil det  \r\n\r\n økonomiske engagement være koordinatorens løn i opsigelses- perioden og  \r\n\r\n produktionsomkostningerne til REVA-Esbjerg for igangværende produktion.  \r\n\r\n Gennemførelsen af projektet efter den foranstående model nødvendiggør ud over  \r\n\r\n det allerede nævnte, at rettighederne til legetøjet overdrages til den  \r\n\r\n selvejende institution (i det omfang, det er muligt), idet Susanne R. Hansen  \r\n\r\n og Es- bjerg kommune i dag i fællesskab er indehavere af rettighe- derne.  \r\n\r\n Endvidere er det nødvendigt med en generel dispensa- tion fra reglerne i lov  \r\n\r\n om erhvervsdrivende fonde. Der sy- nes at være hjemmel hertil i loven, især  \r\n\r\n hvor amtskommunen og kommunen har den fulde ledelse og tilsyn med institutio-  \r\n\r\n nen. Endvidere kan dette eventuelt kombineres med, at mini- steriet som  \r\n\r\n tilsynsmyndighed - for begge kommuner - i ved- tægterne udtrykkelig indsættes  \r\n\r\n som tilsynsmyndighed, herun- der at man også skal godkende vedtægter og  \r\n\r\n ændringer heri. Vi skal ved nærværende tillade os at forespørge, om mini-  \r\n\r\n steriets stilling hertil. Salgsprisen for produktet vil blive kalkuleret  \r\n\r\n efter samme principper som i øvrigt er gældende i det private erhvervs- liv.  \r\n\r\n Legetøjet - eller lignende legetøj - produceres eller sælges ikke af andre.  \r\n\r\n Aftagerne vil efter de indvundne er- faringer i forbindelse med afprøvning,  \r\n\r\n messer og udstillin- ger være offentlige institutioner i ind- og udland,  \r\n\r\n semiof- fentlige institutioner med tilskud fra det offentlige og kun i  \r\n\r\n sjældne tilfælde private med tilskud efter bistands- lovgivningen. Private  \r\n\r\n uden tilskud fra det offentlige for- ventes ikke at være købere til legetøjet  \r\n\r\n (hjælpemidlet). Det er derfor vores opfattelse af produktion og salg ikke vil  \r\n\r\n medføre konkurrenceforvridning. Der forespørges herved om produktion og salg  \r\n\r\n af Kathrine-Le- getøj efter ovennævnte model er i strid med kommunalretlige  \r\n\r\n regler når henses til at - afsætningen sker til offentlige eller  \r\n\r\n semioffentlige myn- digheder - produktionen forventes at hvile i sig selv -  \r\n\r\n produktion og salg ikke anses for at påføre private kon- kurrence, idet der  \r\n\r\n ikke er udviklet eller produceres lig- nende legetøj - legetøjet er specielt  \r\n\r\n udviklet til multihandicappede børn og unge, der gennem legetøjet kan få  \r\n\r\n forbedret deres ud- viklingsmuligheder og livskvalitet - legetøjet er  \r\n\r\n udviklet til en gruppe borgere som amt og kommune i fællesskab har ansvaret  \r\n\r\n for får tilstrækkelige tilbud.&#171; </P>  \r\n\r\n<P>I skrivelse af 11. juni 1991 anmodede Indenrigsministeriet  \r\n\r\n Socialministeriet om at få oplyst, om der i Socialministeriets lovgivning er  \r\n\r\n hjemmel til, at en kommune og en amtskommune påtager sig de opgaver, der var  \r\n\r\n beskrevet i Ribe Amtskommunes og Esbjerg Kommunes skrivelse af 17. april  \r\n\r\n 1991. Hvis dette ikke var tilfældet, anmodede man om at få oplyst, om  \r\n\r\n adgangen for kommuner til at udvikle, producere og afsætte legetøj som det  \r\n\r\n omhandlede er omtalt i Socialministeriets lovgivning eller i forarbejder  \r\n\r\n hertil og i bekræftende fald hvor. </P>  \r\n\r\n<P>Socialministeriet har i skrivelse af 8. juli 1991 bl.a. oplyst følgende:  \r\n\r\n &#187;Af bistandslovens § 91 fremgår det bl.a. at &#187;amtsrådet skal sørge  \r\n\r\n for, at invaliderede og andre erhvervshæmmede har mulighed for optagelse på  \r\n\r\n institutioner til erhvervs- mæssig optræning og uddannelse samt  \r\n\r\n arbejdsprøvning og om- skoling.&#171; Endvidere fremgår af stk. 2 at,  \r\n\r\n &#187;revalideringsinstitutioner og beskyttede virksomheder m.v. kan oprettes  \r\n\r\n og drives af en eller flere amtskommuner, kommuner eller som selvejende  \r\n\r\n institutioner, med hvilke amtsrådet indgår overenskomst. I overenskomsten  \r\n\r\n fastsættes bestemmelse om institutionens ledelse og drift, der ikke må påføre  \r\n\r\n andre virksomheder ubillig konkurrence.&#171; Ifølge det af Ribe Amtskommune  \r\n\r\n oplyste, er der efter Social- ministeriets opfattelse tale om etablering af  \r\n\r\n en selvejende institution, der ikke umiddelbart vil falde ind under de  \r\n\r\n betingelser, der er beskrevet i § 91. Med hensyn til REVA-Esbjerg's  \r\n\r\n produktion af legetøjet, ser Socialministeriet imidlertid ingen problemer, i  \r\n\r\n forhold til bistandslovens regler.' </P>  \r\n\r\n<P>Socialministeriet har senere telefonisk oplyst, at såvel produktion,  \r\n\r\n afsætning og videreudvikling af legetøjet vil kunne ske i en institution som  \r\n\r\n f.eks. REVA, Esbjerg, der falder ind under bistandslovens § 91. </P>  \r\n\r\n<P>Indenrigsministeriet skal i denne anledning udtale, at produktion og  \r\n\r\n videreudvikling af legetøj til brug i en kommunes eller en amtskommunes  \r\n\r\n institutioner lovligt vil kunne varetages af kommuner og amtskommuner - alene  \r\n\r\n eller i fællesskab med andre kommuner eller amtskommuner. </P>  \r\n\r\n<P>Derimod er det ikke en kommunal opgave at fremstille og videreudvikle  \r\n\r\n legetøj med henblik på salg, medmindre der foreligger lovhjemmel hertil.  \r\n\r\n Dette gælder, selv om legetøjet alene afsættes til andre offentlige eller  \r\n\r\n halvoffentlige institutioner, og selv om legetøjet ikke produceres af andre.  \r\n\r\n</P>  \r\n\r\n<P>Det fremgår af Socialministeriets udtalelse i sagen og af de efterfølgende  \r\n\r\n telefoniske oplysninger, at produktion, videreudvikling og salg af produkter  \r\n\r\n - herunder også legetøj - lovligt kan ske i revalideringsinstitutioner, der  \r\n\r\n er oprettet i henhold til bistandslovens § 91. Det er imidlertid en  \r\n\r\n betingelse, at produkterne afhændes til markedspris således, at der ikke  \r\n\r\n påføres andre virksomheder ublu konkurrence eller ydes tilskud til køberne.  \r\n\r\n</P>  \r\n\r\n<P>En revalideringsvirksomhed vil efter Indenrigsministeriets opfattelse  \r\n\r\n lovligt kunne erhverve rettighederne til produktion, videreudvikling og salg  \r\n\r\n af et bestemt produkt til brug for arbejdet i revalideringsvirksomheden. I  \r\n\r\n den foreliggende sag vil f.eks. Reva-Esbjerg således lovligt kunne købe  \r\n\r\n Esbjerg Kommunes og Susanne R. Hansens rettigheder til det omhandlede  \r\n\r\n legetøj. Der vil i denne forbindelse kunne etableres aftale om samarbejde  \r\n\r\n mellem kommunen, Susanne R. Hansen og revalideringsinstitutionen om  \r\n\r\n udveksling af erfaringer, ligesom der vil kunne indgås en aftale om, at  \r\n\r\n kommunens og Susanne R. Hansens vederlag for rettighedsoverdragelsen beregnes  \r\n\r\n som en del af den til enhver tid realiserede fortjeneste ved salg af det  \r\n\r\n omhandlede legetøj. </P>  \r\n\r\n<P>Derimod vil det ikke være en kommunal opgave at deltage i en fond med de  \r\n\r\n opgaver, som er beskrevet af Ribe Amtskommune og Esbjerg Kommune, idet der  \r\n\r\n ikke foreligger lovhjemmel hertil. </P>  \r\n\r\n<P>Det bemærkes i denne forbindelse, at Indenrigsministeriet har forstået  \r\n\r\n Ribe Amtskommunes og Esbjerg Kommunes oplysninger således, at der ikke er  \r\n\r\n tale om at etablere salgsinstitutionen som et beskæftigelsesprojekt.  \r\n\r\n Ministeriet har derfor ikke fundet anledning til at forelægge sagen for  \r\n\r\n Arbejdsministeriet med henblik på vurdering af, om en selvejende institution  \r\n\r\n med det nævnte formål kan etableres med hjemmel i Arbejdsministeriets lov om  \r\n\r\n kommunal beskæftigelsesindsats. </P>  \r\n\r\n<P>Såfremt Ribe Amtskommune/Esbjerg Kommune måtte have yderligere spørgsmål  \r\n\r\n vedrørende sagen, er man velkommen til at rette henvendelse til  \r\n\r\n Indenrigsministeriet på ny. </P>  \r\n\r\n<P>Enslydende skrivelse er sendt til Esbjerg Kommune/Ribe Amtskommune. </P>  \r\n\r\n<P>Socialministeriet og Tilsynsrådet for Ribe Amt har modtaget kopi af denne  \r\n\r\n skrivelse. </P>  \r\n\r\n<P>Med venlig hilsen </P>  \r\n\r\n<P>Jens Michael Bertram </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19920904058"
        },
        {
            "displayName": "Entydig dokumentidentifikation",
            "displayValue": "CA000820"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9040"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "07/01/1992"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "2. k.kt. j.nr. 1992/1122/561-1"
        },
        {
            "displayName": "Stikord",
            "displayValue": "KOMMUNALFULDMAGTEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}