{
    "id": 39469,
    "title": "Sygefravær - Bortvisning ",
    "documentTypeId": "240",
    "isSagsforlobPeriodValid": false,
    "shortName": "KEN nr 60284 af 29/08/1983",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Klageren havde efter megen sygefravær fået indskærpet, at han skulle  \r\n\r\n give besked til praktikvirksomheden i forbindelse med sygdom. Da han i  \r\n\r\n forbindelse med sygdom påny ikke gav besked, blev han bortvist. </I> </P>  \r\n\r\n<P> <I>Bortvisningen var berettiget. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Sygefravær - Bortvisning </H1>  \r\n\r\n<P></P>  \r\n\r\n<BR>  \r\n\r\n<P>I nævnet til behandling af tvistigheder mellem efg-elever og  \r\n\r\n praktikvirksomheder er den 29. august 1983 i sag nr. 6/1983, efg-elev A, mod  \r\n\r\n B, afsagt sålydende </P>  \r\n\r\n<P>KENDELSE: Ved uddannelsesaftale af 5. november 1981 blev klageren, A  \r\n\r\n antaget som efg-elev i faget: klejnsmed hos indklagede B for perioden fra den  \r\n\r\n 7. september 1981 til den 6. marts 1984. </P>  \r\n\r\n<P>Den 21. januar 1983 ophævede arbejdsgiveren uddannelsesaftalen på grund af  \r\n\r\n klagerens udeblivelse uden anmeldelse af årsagen hertil. </P>  \r\n\r\n<P>Under denne sag har klageren under påberåbelse af, at udeblivelsen  \r\n\r\n skyldtes sygdom, nedlagt principal påstand om, at indklagede tilpligtes at  \r\n\r\n reetablere uddannelsesforholdet med den i uddannelsesaftalen fastsatte  \r\n\r\n udlæredato. Subsidiært har klageren påstået erstatning for uberettiget  \r\n\r\n afskedigelse og forlængelse af uddannelsesforholdet, opgjort til differencen  \r\n\r\n mellem laveste svendeløn og lærlingeløn i 12 måneder eller 74.628 kr. </P>  \r\n\r\n<P>Indklagede har påstået frifindelse. </P>  \r\n\r\n<P>Det er oplyst, at indklagede under sin ansættelse har haft følgende  \r\n\r\n fraværsdage: </P>  \r\n\r\n<PRE>  \r\n\r\n År        Uge nr.                  Antal fraværende arbejdsdage  \r\n\r\n 1982        15                                3  \r\n\r\n             19                                1  \r\n\r\n             21                                1  \r\n\r\n             22                                2  \r\n\r\n             27                                2  \r\n\r\n             35                                4  \r\n\r\n             36-47                            60  \r\n\r\n             49                                2  \r\n\r\n             50                                1  \r\n\r\n 1983         1                                2  \r\n\r\n              2                                5  \r\n\r\n              3                                fra den 20.01  \r\n\r\n</PRE>  \r\n\r\n<P>Det er endvidere oplyst, at han i ugerne 36-47 i 1982 var indlagt til  \r\n\r\n behandling i 60 dage på psykiatrisk hospital. </P>  \r\n\r\n<P>Den 15. december 1982 skrev indklagede således til klageren: </P>  \r\n\r\n<P>&#187;Vi vil hermed skriftligt gentage, hvad vi adskillige gange har sagt  \r\n\r\n til dig: </P>  \r\n\r\n<P>Det er din pligt omgående at underrette en af undertegnede, hvis du ikke  \r\n\r\n møder på arbejde. Ligeledes forventer vi, at du i sygeperioder af længere  \r\n\r\n varighed løbende holder os underrettet om forløbet, således at vi kan  \r\n\r\n planlægge arbejdet på fabrikken. </P>  \r\n\r\n<P>Ved yderligere overtrædelse af ovennævnte bestemmelser, som gælder alle  \r\n\r\n firmaets ansatte, ser vi os nødsaget til at ophæve vor kontrakt om  \r\n\r\n praktikplads på grund af misligholdelse. </P>  \r\n\r\n<P>Du bedes erklære dig indforstået med ovennævnte regler ved at returnere  \r\n\r\n genparten af denne skrivelse i underskrevet stand.&#171; </P>  \r\n\r\n<P>Genparten tilbagesendte klageren i underskrevet stand. </P>  \r\n\r\n<P>Første gang eleven var fraværende efter ovennævnte advarsel, underrettede  \r\n\r\n han firmaet korrekt herom. </P>  \r\n\r\n<P>Den 20. januar 1983 udeblev han imidlertid uden underretning til firmaet.  \r\n\r\n Da han også næste dag, den 21. januar 1983, udeblev, skred indklagede til  \r\n\r\n ophævelse af uddannelsesaftalen. </P>  \r\n\r\n<P>Tvistighedsnævnet finder, at klageren væsentligt har misligholdt sine  \r\n\r\n forpligtelser over for indklagede ved trods den meddelte advarsel at udeblive  \r\n\r\n fra sit arbejde den 20. og 21. januar 1983 uden at meddele grunden til  \r\n\r\n udeblivelsen. Indklagede findes herefter at have været berettiget til at  \r\n\r\n ophæve uddannelsesaftalen, og indklagede frifindelsespåstand vil herefter  \r\n\r\n være at tage til følge. </P>  \r\n\r\n<P>THI BESTEMMES: </P>  \r\n\r\n<P>Indklagede B frifindes for de af klageren A under denne sag nedlagte  \r\n\r\n påstande. </P>  \r\n\r\n<P>Hver part bærer sine omkostninger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19836028425"
        },
        {
            "displayName": "Entydig dokumentidentifikation",
            "displayValue": "CA007404"
        },
        {
            "displayName": "Dato for indlæggelse",
            "displayValue": "10/07/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60284"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "29/08/1983"
        },
        {
            "displayName": "Ressortministeriets journalnummer",
            "displayValue": "6/1983 (35)"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}