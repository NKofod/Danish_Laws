{
    "id": 187035,
    "title": "Vejledning om ansøgning til Handicappuljen 2017 (§ 15.64.07.10.)",
    "documentTypeId": "180",
    "isSagsforlobPeriodValid": true,
    "shortName": "VEJ nr 9205 af 02/03/2017",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om ansøgning til Handicappuljen 2017 (§ 15.64.07.10.)</p>\r\n<p style=\"text-align: center;\">\r\n   <span class=\"Bold\">Ansøgningsfrist 4. april 2017 kl.</span> <span class=\"Bold\">12:00</span></p>\r\n<p>\r\n</p>\r\n<p>\r\n</p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">INDHOLDSFORTEGNELSE</span>\r\n</p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">1.</span> <span class=\"Bold\">Indledning</span></p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">2.</span> <span class=\"Bold\">Puljens formål og målgruppe</span></p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">3.</span> <span class=\"Bold\">Ansøgerkreds</span></p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">4.</span> <span class=\"Bold\">Projektperiode</span></p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">5.</span> <span class=\"Bold\">Støtteegnede projekter – kriterier for fordeling af støtte</span></p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">6.</span> <span class=\"Bold\">Tilskudsberettigede udgifter</span></p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">7.</span> <span class=\"Bold\">Standardtakster</span></p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">8.</span> <span class=\"Bold\">Aktiviteter der foregår i udlandet</span></p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">9.</span> <span class=\"Bold\">Der kan ikke gives tilskud til</span></p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">10.</span> <span class=\"Bold\">Øvrige retningslinjer</span></p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">11.</span> <span class=\"Bold\">Praktiske oplysninger</span></p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">1.</span> <span class=\"Bold\">Indledning</span></p>\r\n<p>Bevillingen til Handicappuljen på finanslovskonto 15.64.07.10. udgør 8 mio. kr. i 2017. Midlerne går til støtte til koloniophold, familieferier i ind- og udland samt kursusvirksomhed for handicappede børn og unge og deres forældre. Ansøgningspuljen udmøntes med inddragelse af et bevillingsudvalg, som består af repræsentanter fra Danske Handicaporganisationer og Sjældne Diagnoser.</p>\r\n<p class=\"Overskriftsnummer1\">\r\n</p>\r\n<p class=\"Overskriftsnummer1\">\r\n   <span class=\"Bold\">2.</span> <span class=\"Bold\">Ansøgningspuljens formål og målgruppe</span></p>\r\n<p>Formålet med Handicappuljen er at give støtte til koloniophold, familieferier i ind- og udland samt kursusvirksomhed for handicappede børn og unge og deres forældre. Handicappede børn og unge er her defineret som unge under 25 år.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">3.</span> <span class=\"Bold\">Ansøgerkreds</span></p>\r\n<p>Ansøgerkredsen er <span class=\"Bold\">landsdækkende</span> handicaporganisationer eller foreninger.</p>\r\n<p>\r\n</p>\r\n<p>Ungdomsorganisationer og hovedorganisationer kan begge modtage tilskud fra puljen, såfremt der reelt er tale om to skarpt adskilte selvstændige foreninger. Det skal kunne dokumenteres, at foreningerne reelt er adskilte. Det kan f.eks. være ved, at de har forskellige vedtægter, forskellig ledelse og aflægger separate regnskaber.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">4.</span> <span class=\"Bold\">Projektperiode</span></p>\r\n<p>Midlerne skal bruges i perioden fra den 1. januar 2017 til den 31. december 2017.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">5.</span> <span class=\"Bold\">Støtteegnede projekter – kriterier for fordeling af støtte</span></p>\r\n<p>Der kan søges tilskud til aktiviteter i form af koloniophold, familieferier i ind- og udland samt kursusvirksomhed for handicappede børn og unge og deres forældre.</p>\r\n<p>\r\n</p>\r\n<p>Det er en forudsætning for at få støtte fra puljen, at projektets formål ligger inden for ansøgningspuljens formål. Det forudsættes desuden, at ansøgningen indeholder en beskrivelse af det konkrete projekt. Beskrivelsen skal indeholde en redegørelse for:</p>\r\n<p>• Målgruppe(r)</p>\r\n<p>• Aktivitet</p>\r\n<p>• Prisniveau for aktiviteten</p>\r\n<p>• Planlægningen af den enkelte aktivitet</p>\r\n<p>• Organisationens/foreningens størrelse og organisering, samt hvorvidt denne er landsdækkende</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">6.</span> <span class=\"Bold\">Tilskudsberettigede udgifter</span></p>\r\n<p>1. Udgifter til ophold og forplejning</p>\r\n<p>2. Revisionsudgifter</p>\r\n<p>3. Udgifter til planlægning f.eks. porto, papir, telefon etc.</p>\r\n<p>4. Udgifter til transport, herunder til hjælpere og foredragsholdere. Transport i egen bil kan højst udgøre statens almindelige takst pr. km. (den lave sats), jf.    Moderniseringsstyrelsens cirkulære om Satsregulering for tjenesterejser. Transport i egen bil skal budgetteres med antal kilometer og takst pr. km.</p>\r\n<p>5. Løn til hjælpere</p>\r\n<p>6. Honorar til oplægsholdere</p>\r\n<p>7. Børnepasning</p>\r\n<p>8. Arrangementer for børn</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">7.</span> <span class=\"Bold\">Standardtakster</span></p>\r\n<p>• Den maksimale takst for ophold og forplejning er 1.200 kr. pr. person pr. døgn</p>\r\n<p>• Til honorar til oplægsholdere må maksimalt anvendes 10.000 kr. pr. døgn. Foreningen bestemmer selv, hvordan beløbet fordeles (f. eks. én oplægsholder til 10.000 kr. eller to oplægsholdere til 5.000 kr.)</p>\r\n<p>• Der kan maksimalt anvendes 10.000 kr. i alt for alle aktiviteter til revision, administration og planlægning. Yderligere udgifter må betales af foreningerne selv</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">8.</span> <span class=\"Bold\">Aktiviteter der foregår i udlandet</span></p>\r\n<p>Tilskudsberettigede aktiviteter er koloniophold, familieferier samt kursusvirksomhed.</p>\r\n<p>\r\n</p>\r\n<p>Aktiviteterne skal være forankret i Danmark, men der kan også ydes støtte til familieferier, der foregår i udlandet. Der kan gives støtte til familieferier i udlandet i det omfang, at støtte hertil ikke er dækket af anden lovgivning. Koloniophold og kursusvirksomhed kan kun foregå i Danmark.</p>\r\n<p>\r\n</p>\r\n<p>Opmærksomheden henledes på, at retten til hjælp efter servicelovens §§ 41, 42, 45, 96, 97, 98, 100, 112, 113, 114 og 118 kan bevares under midlertidige ophold i udlandet, herunder når modtageren holder ferie i udlandet, jf. bekendtgørelse nr. 1296 af 15. december 2009 om ydelser efter lov om social service under midlertidige ophold i udlandet og Socialministeriets skrivelse nr. 9081 af 26. februar 2010 om ændring af reglerne for hjælp efter serviceloven under midlertidige ophold i udlandet.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">9.</span> <span class=\"Bold\">Der kan ikke gives tilskud til</span></p>\r\n<p>1. Drift</p>\r\n<p>2. Organisationernes deltagelse i internationale kongresser og konferencer, generalforsamlingsaktiviteter mv.</p>\r\n<p>3. Formål der skønnes at blive dækket efter den sociale lovgivning eller anden lovgivning</p>\r\n<p>4. Behandlingsudgifter</p>\r\n<p>5. PR/Annoncering</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">10.</span> <span class=\"Bold\">Øvrige retningslinjer</span></p>\r\n<p>Ansøgere bedes vedlægge en kopi af organisationens vedtægter og årsberetning.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">11.</span> <span class=\"Bold\">Praktiske oplysninger</span></p>\r\n<p>\r\n</p>\r\n<p class=\"Overskriftsnummer2\">11.1 Ansøgningsprocedure</p>\r\n<p>\r\n   <span class=\"Bold\">Ansøgningsfristen er den 4. april 2017 kl.</span> <span class=\"Bold\">12:00.</span>  Efter denne dato kan ansøgninger ikke modtages.</p>\r\n<p>\r\n</p>\r\n<p>Ansøgerne kan forvente svar på ansøgningen ultimo maj 2017.</p>\r\n<p>\r\n</p>\r\n<p>Spørgsmål om administration af Handicappuljen behandles af Center for Økonomi og Tilskudsforvaltning. Spørgsmål kan stilles via tlf. +45 91 37 02 00, mandag – fredag mellem kl. 10.00 – 14.00, eller e-mail: tilskudsforvaltning@socialstyrelsen.dk</p>\r\n<p>\r\n</p>\r\n<p>Ansøgningsskemaet skal udfyldes elektronisk via puljeportalen. For yderligere information om brug af puljeportalen se under vejledninger på puljeportalens forside. Når Socialstyrelsen har modtaget ansøgningen vil dette fremgå af status under Min tilskudssag.</p>\r\n<p>\r\n</p>\r\n<p class=\"Overskriftsnummer2\">11.2 Budget</p>\r\n<p>I forbindelse med ansøgning om støtte fra Socialstyrelsens puljer skal der udarbejdes budget for de projekter, der ansøges om støtte til. Til udarbejdelse af budgettet for projektet skal skabelonen for budgetskema anvendes. Budgetskemaet kan hentes via Tilskudsportalen under puljens side. Regnearket er låst, og der kan kun indtastes data i de felter, som er markeret med gul farve. Alle formler til beregningerne er lagt ind i regnearket, så sammentællinger sker automatisk.</p>\r\n<p>\r\n</p>\r\n<p>\r\n   <span class=\"Bold\">Periodiserede budgetter</span>\r\n</p>\r\n<p>For hver aktivitet skal der udfyldes et årsbudget. Udgifterne til den enkelte aktivitet skal endvidere fordeles på de måneder, hvor de enkelte udgifter forventes at falde. Hvis der f.eks. søges om støtte til en familielejr, anføres udgifterne i den/de måneder, som udgifterne til familielejren forventes afholdt. Gennemsnitstal kan således ikke anvendes.</p>\r\n<p>\r\n</p>\r\n<p class=\"Overskriftsnummer2\">11.3 Retningslinjer for udarbejdelse af budget</p>\r\n<p>Hvis I søger til mere end én aktivitet, skal I indtaste dem i prioriteret rækkefølge.</p>\r\n<p>\r\n</p>\r\n<p>Budgetskemaet er udformet, så der indtastes udgifter for hver enkelt aktivitet. Sammentællingen sker automatisk.</p>\r\n<p>\r\n</p>\r\n<p>Under udgifter til kost og logi for kursus/feriearrangementer anføres antal deltagere og pris pr. deltager. <span class=\"Bold\">I en note oplyses antallet af overnatninger.</span></p>\r\n<p>\r\n</p>\r\n<p>Transportudgifter skal fordeles på følgende to udgiftsposter:</p>\r\n<p>a. Offentlig transport</p>\r\n<p>b. Transport i egen bil</p>\r\n<p>Transport i egen bil skal budgetteres med antal kilometer og takst pr. km. Der gøres opmærksom på, at udgifter til transport i egen bil højst kan udgøre statens almindelige takst pr. km (den lave sats), jf. Moderniseringsstyrelsens cirkulære om Satsregulering for tjenesterejser.</p>\r\n<p>\r\n</p>\r\n<p>I budgettet må forskellige udgiftsposter ikke slås sammen.</p>\r\n<p>\r\n</p>\r\n<p>\r\n   <span class=\"Bold\">Poster som ikke kan fremgå af budgettet</span>\r\n</p>\r\n<p>Følgende poster må ikke fremgå af budgettet:</p>\r\n<p>1. Uforudsete udgifter. Der må ikke budgetteres med reserve mv.</p>\r\n<p>2. Overhead. Udgifter til administration, kontorhold mv. skal fremgå af særskilte budgetposter</p>\r\n<p>3. Diverse/øvrige udgifter. Der må ikke budgetteres med uspecificerede udgifter</p>\r\n<p>\r\n</p>\r\n<p class=\"Overskriftsnummer2\">11.4 Regnskabsaflæggelse</p>\r\n<p>Der skal aflægges regnskab for tilskuddet, og regnskabet skal være revisorpåtegnet.</p>\r\n<p>\r\n</p>\r\n<p>Ved aflæggelse af regnskab skal de budgetterede poster, der er nævnt i projektets budget, svare til posterne i regnskabet.</p>\r\n<p>\r\n</p>\r\n<p>Til udarbejdelse af regnskabet for tilskuddet skal der anvendes et særligt regnskabsregneark, som kan findes på Socialstyrelsens hjemmeside.</p>\r\n<p>\r\n</p>\r\n<p>Regnearket er låst, og der kan kun indtastes data i de felter, som er markeret med gul farve. Alle formler til beregningerne er lagt i regnearket, så sammentællinger foretages automatisk. I regnearket findes kun de poster, som fremgår af vejledningens afsnit ”Tilskudsberettigede udgifter”, og som fremgår af budgetskemaet. Udover ovennævnte poster er der mulighed for at indtaste navne på fire poster, som Socialstyrelsen har godkendt i budgettet.</p>\r\n<p>\r\n</p>\r\n<p>• I skal kun udfylde de felter, som er relevante for jeres regnskab</p>\r\n<p>• I skal udarbejde forklarende noter til poster/udgifter i regnskabet</p>\r\n<p>• Det er vigtigt, at der i regnskabet er angivet projektets titel og journalnummer</p>\r\n<p>\r\n</p>\r\n<p>Regler for revision af regnskab findes på puljeportalens forside under vejledninger.</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Socialstyrelsen, den 2. marts 2017</p><p class=\"Sign1\" align=\"center\">Birgitte Anker</p><p class=\"Sign2\" align=\"right\">/ Mette Holm Sørensen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/03/2017"
        },
        {
            "displayName": "Accession",
            "displayValue": "C20170920560"
        },
        {
            "displayName": "Entydig dokumentidentifikation",
            "displayValue": "CT000082"
        },
        {
            "displayName": "Dato for førstegangsindlæggelse",
            "displayValue": "03/03/2017"
        },
        {
            "displayName": "Dato for indlæggelse",
            "displayValue": "03/03/2017"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9205"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "02/03/2017"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Børne- og Socialmin., Socialstyrelsen, j.nr. 2016-9789"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}