{
    "id": 59333,
    "title": "Lov om ændring af ægteskabsloven m.v. (Separations- og skilsmissebetingelser m.v.) ",
    "documentTypeId": "20",
    "isSagsforlobPeriodValid": false,
    "shortName": "LOV nr 209 af 05/04/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om ændring af ægteskabsloven m.v. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Separations- og skilsmissebetingelser  \r\n\r\n m.v.) </P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n I lov om ægteskabs indgåelse og opløsning, jf. lovbekendtgørelse nr. 630 af  \r\n\r\n 15. september 1986, som ændret ved lov nr. 223 af 22. april 1987, foretages  \r\n\r\n følgende ændringer:  \r\n\r\n<P>1. <I>§ 2, stk. 2, 2. pkt.,</I> ophæves. </P>  \r\n\r\n<P>2. <I>§ 5</I> ophæves. </P>  \r\n\r\n<P>3. <I>§§ 29-41</I> ophæves, og i stedet indsættes: </P>  \r\n\r\n<P>&#187;Separation </P>  \r\n\r\n<P CLASS=PARAB> <B>§ 29. </B> En ægtefælle, som ikke mener at kunne fortsætte  \r\n\r\n samlivet, har ret til separation. </P>  \r\n\r\n<P CLASS=PARAB> <B>§ 30. </B> Separationens virkninger bortfalder for  \r\n\r\n fremtiden, hvis ægtefællerne genoptager eller fortsætter samlivet. </P>  \r\n\r\n<P>Skilsmisse efter separation </P>  \r\n\r\n<P CLASS=PARAB> <B>§ 31. </B> En ægtefælle har ret til skilsmisse efter 1 års  \r\n\r\n separation. </P>  \r\n\r\n<P CLASS=STK> <I>Stk. 2. </I> Ægtefæller har ret til skilsmisse efter 6  \r\n\r\n måneders separation, hvis de er enige om skilsmisse. </P>  \r\n\r\n<P>2 års adskillelse </P>  \r\n\r\n<P CLASS=PARAB> <B>§ 32. </B> En ægtefælle har ret til skilsmisse, når  \r\n\r\n ægtefællerne på grund af uoverensstemmelser har levet adskilt i de sidste 2  \r\n\r\n år. </P>  \r\n\r\n<P>Utroskab </P>  \r\n\r\n<P CLASS=PARAB> <B>§ 33. </B> En ægtefælle har ret til skilsmisse, når den  \r\n\r\n anden ægtefælle har været utro eller har deltaget i et lignende seksuelt  \r\n\r\n forhold. Skilsmisse kan dog ikke kræves, hvis ægtefællen har været  \r\n\r\n indforstået med handlingen eller senere må anses at have frafaldet sin ret.  \r\n\r\n</P>  \r\n\r\n<P CLASS=STK> <I>Stk. 2. </I> Skilsmisse kan ikke opnås på grundlag af et  \r\n\r\n seksuelt forhold, der har fundet sted, mens ægtefællerne er separeret. </P>  \r\n\r\n<P CLASS=STK> <I>Stk. 3. </I> Ansøgning om skilsmissebevilling må indgives  \r\n\r\n eller retssag anlægges inden 6 måneder efter, at ægtefællen er blevet vidende  \r\n\r\n om handlingen, og inden 2 år efter, at den er foretaget. </P>  \r\n\r\n<P>Vold </P>  \r\n\r\n<P CLASS=PARAB> <B>§ 34. </B> En ægtefælle har ret til skilsmisse, når den  \r\n\r\n anden ægtefælle har udøvet forsætlig vold af grovere karakter over for denne  \r\n\r\n eller børnene. </P>  \r\n\r\n<P CLASS=STK> <I>Stk. 2. </I> Ansøgning om skilsmissebevilling må indgives  \r\n\r\n eller retssag anlægges inden 1 år efter, at ægtefællen er blevet vidende om  \r\n\r\n handlingen, og inden 3 år efter, at den er begået. </P>  \r\n\r\n<P>Bigami </P>  \r\n\r\n<P CLASS=PARAB> <B>§ 35. </B> En ægtefælle har ret til skilsmisse, når den  \r\n\r\n anden ægtefælle har indgået nyt ægteskab i strid med § 9.&#171; </P>  \r\n\r\n<P>4. <I>§ 42, stk. 1, 2. pkt.,</I> ophæves. </P>  \r\n\r\n<P>5. <I>§ 43</I> ophæves, og i stedet indsættes: </P>  \r\n\r\n<P CLASS=PARAB> <B>&#187; § 43. </B> Efter begge parters ønske kan der ske  \r\n\r\n mægling ved præsten. Regler herom fastsættes af kirkeministeren efter  \r\n\r\n forhandling med justitsministeren. </P>  \r\n\r\n<P CLASS=STK> <I>Stk. 2. </I> Justitsministeren kan fastsætte regler om  \r\n\r\n frivillig rådgivning af ægtefæller, inden der meddeles separation eller  \r\n\r\n skilsmisse.&#171; </P>  \r\n\r\n<P>6. <I>§ 44</I> affattes således: </P>  \r\n\r\n<P CLASS=PARAB> <B>&#187; § 44. </B> Inden bevilling til separation eller  \r\n\r\n skilsmisse meddeles, skal der foretages vilkårsforhandling. Hvis der ønskes  \r\n\r\n skilsmisse efter § 31 og vilkårene for separationen gælder også for tiden  \r\n\r\n efter skilsmissen, er vilkårsforhandling dog ikke nødvendig. </P>  \r\n\r\n<P CLASS=STK> <I>Stk. 2. </I> Regler om vilkårsforhandling fastsættes af  \r\n\r\n justitsministeren. Det kan i disse regler bestemmes, at vilkårsforhandling  \r\n\r\n bortfalder for en ægtefælle, der ikke har ophold her i landet.&#171; </P>  \r\n\r\n<P CLASS=PUNKT> <B>7.</B> I <I>§ 50, stk. 1,</I> indsættes som <I>2. pkt.:  \r\n\r\n</I></P>  \r\n\r\n<P>&#187;Medmindre der foreligger særlige omstændigheder, kan retten kun  \r\n\r\n pålægge en ægtefælle bidragspligt for et bestemt tidsrum, der ikke kan  \r\n\r\n overstige 10 år.&#171; </P>  \r\n\r\n<P>8. I <I>§ 52</I> og <I>§ 58, stk. 1,</I> udgår &#187;åbenbart&#171;. </P>  \r\n\r\n<P>9. <I>§ 58, stk. 2-3,</I> ophæves. </P>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAC ALIGN=CENTER> <B>§ 2 </B> </P>  \r\n\r\n<P>I myndighedsloven, jf. lovbekendtgørelse nr. 443 af 3. oktober 1985,  \r\n\r\n foretages følgende ændringer: </P>  \r\n\r\n</DIV>  \r\n\r\n<P CLASS=PUNKT> <B>1.</B> I <I>§ 5 a, stk. 1,</I> og i <I>§ 52</I> ændres  \r\n\r\n &#187;ægtebarn&#171; til: &#187;barn&#171;. </P>  \r\n\r\n<P CLASS=PUNKT> <B>2.</B> Efter § 71 indsættes som ny paragraf: </P>  \r\n\r\n<P CLASS=PARAB> <B>&#187; § 72. </B> Regeringen kan indgå overenskomst med  \r\n\r\n andre stater om forholdet mellem dansk og fremmed rets regler om umyndighed  \r\n\r\n og værgemål, forældremyndighed og samværsret. Overenskomsten finder  \r\n\r\n anvendelse her i landet efter bekendtgørelse i Lovtidende. </P>  \r\n\r\n<P CLASS=STK> <I>Stk. 2. </I> Justitsministeren kan endvidere fastsætte  \r\n\r\n regler om forholdet mellem danske og andre nordiske landes regler om  \r\n\r\n umyndighed og værgemål, forældremyndighed og samværsret.&#171; </P>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAC ALIGN=CENTER> <B>§ 3 </B> </P>  \r\n\r\n<P>I lov om ægteskabets retsvirkninger, jf. lovbekendtgørelse nr. 628 af 15.  \r\n\r\n september 1986, indsættes efter § 53 som ny paragraf: </P>  \r\n\r\n</DIV>  \r\n\r\n<P CLASS=PARAB> <B>&#187; § 53 a. </B> Regeringen kan indgå overenskomst med  \r\n\r\n andre stater om forholdet mellem dansk og fremmed rets regler om ægteskabets  \r\n\r\n retsvirkninger. Overenskomsten finder anvendelse her i landet efter  \r\n\r\n bekendtgørelse i Lovtidende. </P>  \r\n\r\n<P CLASS=STK> <I>Stk. 2. </I> Justitsministeren kan endvidere fastsætte  \r\n\r\n regler om forholdet mellem danske og andre nordiske landes regler om  \r\n\r\n ægteskabets retsvirkninger.&#171; </P>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAC ALIGN=CENTER> <B>§ 4 </B> </P>  \r\n\r\n<P>I lov om adoption, jf. lovbekendtgørelse nr. 629 af 15. september 1986,  \r\n\r\n indsættes efter § 40 som ny paragraf: </P>  \r\n\r\n</DIV>  \r\n\r\n<P CLASS=PARAB> <B>&#187; § 40 a. </B> Regeringen kan indgå overenskomst med  \r\n\r\n andre stater om forholdet mellem dansk og fremmed rets regler om adoption.  \r\n\r\n Overenskomsten finder anvendelse her i landet efter bekendtgørelse i  \r\n\r\n Lovtidende. </P>  \r\n\r\n<P CLASS=STK> <I>Stk. 2. </I> Justitsministeren kan endvidere fastsætte  \r\n\r\n regler om forholdet mellem danske og andre nordiske landes regler om  \r\n\r\n adoption.&#171; </P>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAC ALIGN=CENTER> <B>§ 5 </B> </P>  \r\n\r\n<P>I lov om børns retsstilling, jf. lovbekendtgørelse nr. 634 af 15.  \r\n\r\n september 1986, indsættes efter § 22 som ny paragraf: </P>  \r\n\r\n</DIV>  \r\n\r\n<P CLASS=PARAB> <B>&#187; § 22 a. </B> Regeringen kan indgå overenskomst med  \r\n\r\n andre stater om forholdet mellem dansk og fremmed rets regler om børns  \r\n\r\n retsstilling, herunder om børnebidrag. Overenskomsten finder anvendelse her i  \r\n\r\n landet efter bekendtgørelse i Lovtidende. </P>  \r\n\r\n<P CLASS=STK> <I>Stk. 2. </I> Justitsministeren kan endvidere fastsætte  \r\n\r\n regler om forholdet mellem danske og andre nordiske landes regler om børns  \r\n\r\n retsstilling, herunder om børnebidrag.&#171; </P>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAC ALIGN=CENTER> <B>§ 6 </B> </P>  \r\n\r\n<P>Loven træder i kraft den 1. oktober 1989. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAC ALIGN=CENTER> <B>§ 7 </B> </P>  \r\n\r\n<P CLASS=STK> <I>Stk. 1. </I> Er der før lovens ikrafttræden indgivet  \r\n\r\n ansøgning om bevilling til separation eller skilsmisse eller anlagt retssag  \r\n\r\n om separation eller skilsmisse, anvendes den tidligere lovgivnings regler.  \r\n\r\n</P>  \r\n\r\n<P CLASS=STK> <I>Stk. 2. </I> Såfremt begge ægtefæller anmoder derom, inden  \r\n\r\n bevilling meddeles eller endelig dom afsiges, anvendes dog bestemmelserne i §  \r\n\r\n 1. </P>  \r\n\r\n<P CLASS=STK> <I>Stk. 3. </I> Om ægtefællers adgang til skilsmisse på  \r\n\r\n grundlag af separation meddelt før lovens ikrafttræden gælder bestemmelserne  \r\n\r\n i § 1. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAC ALIGN=CENTER> <B>§ 8 </B> </P>  \r\n\r\n<P>Den i § 1, nr. 8, nævnte ændring i ægteskabslovens § 52 og § 58, stk. 1,  \r\n\r\n gælder for alle aftaler, der er indgået efter den 1. januar 1970. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAC ALIGN=CENTER> <B>§ 9 </B> </P>  \r\n\r\n<P>Loven gælder ikke for Færøerne og Grønland, men kan ved kgl. anordning  \r\n\r\n sættes i kraft for disse landsdele med de afvigelser, som de særlige færøske  \r\n\r\n eller grønlandske forhold tilsiger. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 5.  \r\n\r\n april 1989 f </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P ALIGN=CENTER>I Dronningens Navn: </P>  \r\n\r\n<P CLASS=UNDERSKREVET-AF ALIGN=CENTER>JOACHIM </P>  \r\n\r\n<P ALIGN=CENTER>Prins til Danmark </P>  \r\n\r\n<P ALIGN=CENTER>Rigsforstander </P>  \r\n\r\n<P CLASS=MINISTER ALIGN=RIGHT>/H. P. Clausen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/04/1989"
        },
        {
            "displayName": "Accession",
            "displayValue": "A19890020930"
        },
        {
            "displayName": "Entydig dokumentidentifikation",
            "displayValue": "CM018286"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Ændringslov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "209"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "05/04/1989"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Civilretsdirektoratet"
        },
        {
            "displayName": "Ressortministeriets journalnummer",
            "displayValue": "Justitsmin. j.nr. 1988-41002-37"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}