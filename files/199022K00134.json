{
    "id": 110624,
    "title": "1990 LSF 134   FORSLAG TIL LOV OM ÆNDRING AF ÅRSREGNSKABSLOVEN (STYRKELSE AF REVISIONEN   OG ØGET GENNEMSIGTIGHED I REGNSKABERNE) ",
    "documentTypeId": "400",
    "isSagsforlobPeriodValid": false,
    "shortName": "1990/2 LSF 134",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 134 </P>  \r\n\r\n<P></P>  \r\n\r\n<P>Forslag til Lov om ændring af årsregnskabsloven (Styrkelse af revisionen  \r\n\r\n og øget gennemsigtighed i regnskaberne) </P>  \r\n\r\n<P></P>  \r\n\r\n<P>Fremsat af Erling Olsen (S) Poul Andersen (S) Ole Vagn Christensen (S) Eva  \r\n\r\n Fatum (S) Lotte Henriksen (S) Lissa Mathiasen (S) Sonja Mikkelsen (S) Nyrup  \r\n\r\n Rasmussen (S) Løvig Simonsen (S) Bjørn Westh (S) </P>  \r\n\r\n<P></P>  \r\n\r\n<P>den 6. februar 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om visse selskabers aflæggelse af årsregnskab m.v., jf.  \r\n\r\n lovbekendtgørelse nr. 436 af 20. juni 1989, som ændret ved lov nr. 308 af 16.  \r\n\r\n maj 1990, foretages følgende ændringer: </P>  \r\n\r\n<P> <B>1.</B>  <I>§ 7, stk. 1, 3. punktum,</I> affattes således: </P>  \r\n\r\n<P>&#187;Manglende sammenlignelighed eller foretaget tilpasning skal angives  \r\n\r\n ved opstilling af årsregnskabets resultatopgørelse og balance efter såvel de  \r\n\r\n nye regnskabsprincipper som de regnskabsprincipper, der anvendtes ved  \r\n\r\n opstillingen af det foregående årsregnskab, og behørigt begrundes i  \r\n\r\n noterne.&#171; </P>  \r\n\r\n<P> <B>2.</B>  <I>§ 56, stk. 1,</I> 1. punktum udgår, og i stedet indsættes:  \r\n\r\n</P>  \r\n\r\n<P>&#187;Årsberetningen skal indeholde en pålidelig redegørelse for  \r\n\r\n udviklingen i selskabets økonomiske aktiviteter og forhold, herunder en  \r\n\r\n 5-års-regnskabsoversigt (resultatopgørelser og balancer). Hvis der i et eller  \r\n\r\n flere af de fem år er foretaget ændringer af værdiansættelserne, skal  \r\n\r\n regnskabsoversigten tilpasses de ændrede principper. Hvis det ikke er muligt  \r\n\r\n at foretage en nøjagtig tilpasning, skal der udøves et kvalificeret  \r\n\r\n skøn.&#171; </P>  \r\n\r\n<P> <B>3.</B> I <I>§ 61 a, stk. 2, 1. punktum,</I> ændres &#187;1/10 af  \r\n\r\n aktiekapitalen&#171; til: &#187;1/20 af aktiekapitalen&#171;. </P>  \r\n\r\n<P> <B>4.</B> I <I>§ 61 e</I> indsættes efter stk. 3 som nyt stykke: </P>  \r\n\r\n<P> <I>&#187;Stk. 4.</I> Ved revisorskift i aktieselskaber, hvis aktier eller  \r\n\r\n obligationer er genstand for offentlig kursnotering, skal såvel  \r\n\r\n aktieselskabets bestyrelse som den afgående revisor uophørligt give  \r\n\r\n Københavns Fondsbørs en begrundet redegørelse for revisorskiftet.&#171; </P>  \r\n\r\n<P> <B>5.</B> I <I>§ 61 k</I> indsættes efter stk. 2 som nyt stykke: </P>  \r\n\r\n<P> <I>&#187;Stk. 3.</I> Revisors oplysningspligt over for  \r\n\r\n generalforsamlingen fremgår af aktieselskabslovens § 76.&#171; </P>  \r\n\r\n<P> <B>6.</B> Efter § 61 l indsættes som ny paragraf: </P>  \r\n\r\n<P> <B>&#187;§ 61 m.</B> Revisor skal afgive revisionsberetning til  \r\n\r\n generalforsamlingen. Beretningen skal være bestyrelsen i hænde senest to uger  \r\n\r\n før den ordinære generalforsamling. </P>  \r\n\r\n<P> <I>Stk. 2.</I> Revisionsberetningen skal indeholde erklæring om, hvorvidt  \r\n\r\n årsregnskabet og det eventuelle koncernregnskab er opgjort i overensstemmelse  \r\n\r\n med forskrifterne i loven og vedtægterne, tillige med en redegørelse for  \r\n\r\n resultatet af revisionen i øvrigt. </P>  \r\n\r\n<P> <I>Stk. 3.</I> Indeholder årsregnskabet ikke de oplysninger om resultatet  \r\n\r\n af selskabets drift og økonomiske stilling i øvrigt, som skal oplyses, eller  \r\n\r\n savner revisor i et moderselskab fornødne oplysninger om et datterselskabs  \r\n\r\n forhold, skal revisor gøre bemærkning herom og, såfremt det er muligt, give  \r\n\r\n de nødvendige supplerende oplysninger i sin beretning. Såfremt revisor ved  \r\n\r\n sin revision har fundet, at der foreligger forhold, som kan medføre ansvar  \r\n\r\n for bestyrelsesmedlemmer eller direktører, skal han gøre anmærkning herom i  \r\n\r\n beretningen. Revisor kan i øvrigt i beretningen meddele oplysninger, som han  \r\n\r\n anser det for rigtigt at lade komme til aktionærernes kundskab. </P>  \r\n\r\n<P> <I>Stk. 4.</I> Bestemmelserne i stk. 1-3 gælder alene for selskaber, der  \r\n\r\n overskrider mindst 2 af de i § 25, stk. 2, nævnte størrelser. </P>  \r\n\r\n<P> <B>§ 2 </B></P>  \r\n\r\n<P> Loven træder i kraft dagen efter bekendtgørelsen i Lovtidende. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P>  <I>Almindelige bemærkninger </I></P>  \r\n\r\n<P> Lovforslaget, der skal ses i sammenhæng med det samtidig hermed fremsatte  \r\n\r\n forslag til lov om ændring af aktieselskabsloven (L 135), har til formål at  \r\n\r\n styrke revisionen og øge regnskabernes gennemskuelighed. </P>  \r\n\r\n<P> <I>Økonomiske og administrative konsekvenser </I></P>  \r\n\r\n<P> Lovforslaget har hverken økonomiske eller administrative konsekvenser for  \r\n\r\n det offentlige. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> Til nr. 1 og nr. 2 </P>  \r\n\r\n<P>Hvis der skiftes regnskabsprincipper i et selskab, skal årsberetningen  \r\n\r\n indeholde to opstillinger af årets regnskab. Den ene opstilling skal bringe  \r\n\r\n resultatopgørelsen og balancen opgjort efter de nye regnskabsprincipper, den  \r\n\r\n anden skal bringe resultatopgørelsen og balancen opgjort efter de principper,  \r\n\r\n der anvendtes ved opgørelsen af det foregående års resultatopgørelse og  \r\n\r\n balance. Hensigten hermed er at øge gennemskueligheden og lette den  \r\n\r\n foreslåede samstilling af årets resultater med de fire foregående års. </P>  \r\n\r\n<P>Til nr. 3 </P>  \r\n\r\n<P>Bestemmelsen har til formål at øge beskyttelsen af mindretalsaktionærer.  \r\n\r\n</P>  \r\n\r\n<P>Til nr. 4 </P>  \r\n\r\n<P>Bestemmelsen skal sikre offentlighed omkring revisorskift, der skyldes  \r\n\r\n forhold af interesse for selskabets aktionærer og forretningsforbindelser.  \r\n\r\n</P>  \r\n\r\n<P>Til nr. 5 </P>  \r\n\r\n<P>Af lovtekniske grunde er det fundet hensigtsmæssigt at placere  \r\n\r\n bestemmelsen, der styrker revisors stilling på et aktieselskabs  \r\n\r\n generalforsamling, i selve aktieselskabsloven. </P>  \r\n\r\n<P>Til nr. 6 </P>  \r\n\r\n<P>Bestemmelsen svarer til § 91 i den gamle aktieselskabslov, men udgik af  \r\n\r\n denne i 1973, da revisionsberetningen blev gjort til en integreret del af  \r\n\r\n revisionspåtegningen. Der kan imidlertid være grund til igen at indføre en  \r\n\r\n særlig revisionsberetning til generalforsamlingen som et meddelelsesmiddel,  \r\n\r\n der ligger mellem revisionspåtegningen, der går til alle læsere af  \r\n\r\n regnskabet, og revisionsprotokollen, der kun går til bestyrelsen. </P>  \r\n\r\n<P>For mindre virksomheder kan kravet om en særskilt revisionsberetning være  \r\n\r\n uhensigtsmæssigt. Kravet skal derfor kun stilles til selskaber, der  \r\n\r\n overskrider mindst 2 af størrelserne i § 25, stk. 2, som er: </P>  \r\n\r\n<P>1. Balancesum 30 mio. kr. </P>  \r\n\r\n<P>2. Nettoomsætning 100 mio. kr. </P>  \r\n\r\n<P>3. Gennemsnitligt antal medarbejdere i løbet af regnskabsåret 250. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/02/1991"
        },
        {
            "displayName": "Accession",
            "displayValue": "199022K00134"
        },
        {
            "displayName": "Entydig dokumentidentifikation",
            "displayValue": "CL003189"
        },
        {
            "displayName": "Dato for førstegangsindlæggelse",
            "displayValue": "06/02/1991"
        },
        {
            "displayName": "Dato for indlæggelse",
            "displayValue": "06/02/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "134"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}