{
    "id": 225455,
    "title": "Forslag til folketingsbeslutning om kvalificeret flertal ved dansk krigsdeltagelse",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 7",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 12. oktober 2021 af Eva Flyvholm (EL), Karsten Hønge (SF) og Martin Lidegaard (RV)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om kvalificeret flertal ved dansk krigsdeltagelse</p>\r\n<p class=\"Tekst1Sp\">Folketinget pålægger regeringen at indføre et princip om, at der skal være et kvalificeret flertal i Folketinget bag dansk krigsdeltagelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslagsstillerne finder det nødvendigt at indføre princippet om, at der skal være et kvalificeret flertal i Folketinget bag dansk krigsdeltagelse, for at fremme åbenheden om beslutninger af så omfattende karakter som at sende Danmark i krig.</p>\r\n<p class=\"NormalInd\">\r\n</p>\r\n<p class=\"NormalInd\">Udfaldet af krigene i både Afghanistan og Irak har vist, at der er behov for mere inddragelse, debat og et udvidet demokratisk mandat, så Danmark ikke går i krig på et forfejlet, uklart eller underbelyst grundlag.</p>\r\n<p class=\"NormalInd\">\r\n</p>\r\n<p class=\"NormalInd\">Den 5. februar 2019 offentliggjordes den forskningsbaserede og uvildige udredning om dansk krigsdeltagelse i Kosovo, Irak og Afghanistan (»Hvorfor gik Danmark i krig? «, Rasmus Mariager og Anders Wivel (red.), Københavns Universitet, 2019).</p>\r\n<p class=\"NormalInd\">\r\n</p>\r\n<p class=\"NormalInd\">En af forskernes konklusioner var, at meget få mennesker stod bag beslutningerne om at sende Danmark i krig. Det gjaldt ikke mindst i forbindelse med Irakkrigen, hvor Folketinget med det snævrest mulige flertal besluttede at sende Danmark i krig. Beslutningsforslaget om dansk militær deltagelse i en multinational indsats i Irak blev således vedtaget med 61 stemmer (V, DF og KF) mod 50 (S, SF, RV, EL, KRF og SIU), jf. beslutningsforslag nr. B 118, folketingsåret 2002-03. Der henvises til Folketingstidende 2002-03, tillæg F, side 6203 og 6389, tillæg A, side 6154 og 6149, tillæg B, side 652, og tillæg C, side 281.</p>\r\n<p class=\"NormalInd\">\r\n</p>\r\n<p class=\"NormalInd\">I virkeligheden blev beslutningen i høj grad trumfet igennem af den daværende regerings top, statsminister Anders Fogh Rasmussen og udenrigsminister Per Stig Møller. Forskerne konkluderede, at man allerede var meget langt i beslutningsprocessen, før man forelagde sagen for demokratiske institutioner som Det Udenrigspolitiske Nævn.</p>\r\n<p class=\"NormalInd\">\r\n</p>\r\n<p class=\"NormalInd\">Det er i forbindelse med dansk krigsdeltagelse også vigtigt, at beslutningsgrundlaget herfor er fyldestgørende. Det var ikke tilfældet i forbindelse med Irakkrigen. Det ses på den oversigt over informationsflow, der findes i udredningens bind 3, »Irak og tværgående analyser«, på side 329. Her fremgår det tydeligt, at »regeringen »strammede« oplysninger, så de gav Folketinget et ufuldstændigt billede af situationen«.</p>\r\n<p class=\"NormalInd\">\r\n</p>\r\n<p class=\"NormalInd\">At sende danske soldater i krig er en dybt alvorlig beslutning, som bør træffes med størst mulig åbenhed og med opbakning i Folketinget baseret på et kvalificeret flertal.</p>\r\n<p class=\"NormalInd\">I forvejen baseres visse beslutninger i Folketinget allerede på kvalificeret flertal. Et princip om kvalificeret flertal i forbindelse med dansk krigsdeltagelse vil betyde, at information og baggrundsviden skal diskuteres i et bredere demokratisk forum end det snævrest mulige. Det vil styrke den demokratiske beslutningsproces og den folkelige diskussion i de tilfælde, hvor det overvejes at udsende danske soldater.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne mener, at vi skylder vores soldater at træffe beslutninger på et sådant grundlag.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Karsten Hønge</span> (SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om kvalificeret flertal ved dansk krigsdeltagelse.</p>\r\n<p class=\"ForslagsNummer\">(Beslutningsforslag nr. B 7)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 7",
            "stateLabel": "Bortfaldet",
            "references": [
                {
                    "shortName": "2021/1 BSF 7",
                    "title": "Forslag til folketingsbeslutning om kvalificeret flertal ved dansk krigsdeltagelse",
                    "presentationName": "Beslutningsforslag som fremsat",
                    "documentTypeId": 480,
                    "documentId": 225455,
                    "eliUri": "/eli/ft/20211BB00007",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b7/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "13/10/2021"
        },
        {
            "displayName": "Accession",
            "displayValue": "20211BB00007"
        },
        {
            "displayName": "Entydig dokumentidentifikation",
            "displayValue": "AX026748"
        },
        {
            "displayName": "Dato for førstegangsindlæggelse",
            "displayValue": "13/10/2021"
        },
        {
            "displayName": "Dato for indlæggelse",
            "displayValue": "13/10/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}