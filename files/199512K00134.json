{
    "id": 112440,
    "title": "1995 LSF 134   FORSLAG TIL LOV OM ÆNDRING AF DOBBELTBESKATNINGSAFTALEN MELLEM DEN DANSKE   REGERING OG GRØNLANDS LANDSSTYRE ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 134",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 134 </P>  \r\n\r\n<P></P>  \r\n\r\n<P>Forslag til Lov om ændring af dobbeltbeskatningsaftalen mellem den danske  \r\n\r\n regering og Grønlands landsstyre </P>  \r\n\r\n<P></P>  \r\n\r\n<P>Fremsat af skatteministeren (Carsten Koch) </P>  \r\n\r\n<P></P>  \r\n\r\n<P>den 13. december 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 27. februar 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960022730\"> Lov nr. 227 af 27/03/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Tillægsaftale af 17. november 1995 til den mellem den danske  \r\n\r\n regering og Grønlands landsstyre indgåede aftale af 18. oktober 1979 til  \r\n\r\n undgåelse af dobbeltbeskatning for så vidt angår indkomst- og formueskat samt  \r\n\r\n om bistand i skattesager kan tiltrædes. Tillægsaftalen er optaget som bilag  \r\n\r\n til denne lov. </P>  \r\n\r\n<P> <I>Stk. 2.</I> Tillægsaftalen træder i kraft og finder anvendelse efter  \r\n\r\n bestemmelserne i tillægsaftalens artikel 2. </P>  \r\n\r\n<P> <B>§ 2.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <B>§ 3.</B> Loven gælder ikke for Færøerne og Grønland. </P>  \r\n\r\n<P> <B>Bilag </B></P>  \r\n\r\n<P>Tillægsaftale </P>  \r\n\r\n<P>til den mellem den danske regering og det grønlandske landsstyre indgåede  \r\n\r\n aftale af 18. oktober 1979 til undgåelse af dobbeltbeskatning for så vidt  \r\n\r\n angår indkomst- og formueskat samt om bistand i skattesager. </P>  \r\n\r\n<P>Den danske regering og Grønlands landsstyre er foranlediget af ønsket om  \r\n\r\n at indgå en tillægsaftale til aftalen af 18. oktober 1979 mellem den danske  \r\n\r\n regering og Grønlands landsstyre blevet enige om følgende: </P>  \r\n\r\n<P> <I>Artikel 1</I>  </P>  \r\n\r\n<P>I artikel 15 indsættes som nyt stykke 3: </P>  \r\n\r\n<P>&#187; <B>3.</B> I tilfælde, hvor tilflytning kortvarigt forsinkes på  \r\n\r\n grund af bohaveflytning, trafikforhold eller lignende, og arbejdet derfor  \r\n\r\n ikke er udført i den del af riget, hvor tjenesteforholdet består, kan gage,  \r\n\r\n løn og lignende vederlag beskattes i den del af riget, hvor tjenesteforholdet  \r\n\r\n består. Endvidere kan beskatning i denne del af riget finde sted, når  \r\n\r\n tilflytning forsinkes på grund af kortvarig kursusdeltagelse, forudsat at  \r\n\r\n vederlaget betales til offentligt ansatte eller ansatte i selskaber helt  \r\n\r\n eller delvist under Grønlands Hjemmestyre. Kan denne del af riget på grund af  \r\n\r\n sin lovgivning ikke gennemføre beskatningen, kan den anden del af riget  \r\n\r\n beskatte vederlaget.&#171; </P>  \r\n\r\n<P> <I>Artikel 2</I>  </P>  \r\n\r\n<P> <I>Stk. 1.</I> Denne tillægsaftale træder i kraft samme dag, som begge  \r\n\r\n parter har undertegnet den. </P>  \r\n\r\n<P> <I>Stk. 2.</I> Tillægsaftalen skal dog tidligst træde i kraft på dagen  \r\n\r\n for den endelige vedtagelse i det danske Folketing af den lovgivning, som  \r\n\r\n aftalen måtte give den danske regering anledning til at foreslå. </P>  \r\n\r\n<P> <I>Stk. 3.</I> Tillægsaftalen finder anvendelse fra 1. januar 1996. </P>  \r\n\r\n<P> <I>Artikel 3</I>  </P>  \r\n\r\n<P>Denne tillægsaftale skal forblive i kraft, så længe aftalen er i kraft.  \r\n\r\n</P>  \r\n\r\n<P>Til bekræftelse heraf har undertegnede underskrevet denne aftale. </P>  \r\n\r\n<P>Udfærdiget i København den 17. november 1995 i et eksemplar på dansk og et  \r\n\r\n eksemplar på grønlandsk, hvilke tekster har lige gyldighed. </P>  \r\n\r\n<P>For den danske regering </P>  \r\n\r\n<P>Carsten Koch </P>  \r\n\r\n<P>For Grønlands landsstyre </P>  \r\n\r\n<P>Daniel Skifte </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Tillægsaftale af 17. november 1995 til den mellem den danske  \r\n\r\n regering og Grønlands landsstyre indgåede aftale af 18. oktober 1979 til  \r\n\r\n undgåelse af dobbeltbeskatning for så vidt angår indkomst- og formueskat samt  \r\n\r\n om bistand i skattesager kan tiltrædes. Tillægsaftalen er optaget som bilag  \r\n\r\n til denne lov. </P>  \r\n\r\n<P> <I>Stk. 2.</I> Tillægsaftalen træder i kraft og finder anvendelse efter  \r\n\r\n bestemmelserne i tillægsaftalens artikel 2. </P>  \r\n\r\n<P> <B>§ 2.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <B>§ 3.</B> Loven gælder ikke for Færøerne og Grønland. </P>  \r\n\r\n<P> <B>Bilag </B></P>  \r\n\r\n<P>Tillægsaftale </P>  \r\n\r\n<P>til den mellem den danske regering og det grønlandske landsstyre indgåede  \r\n\r\n aftale af 18. oktober 1979 til undgåelse af dobbeltbeskatning for så vidt  \r\n\r\n angår indkomst- og formueskat samt om bistand i skattesager. </P>  \r\n\r\n<P>Den danske regering og Grønlands landsstyre er foranlediget af ønsket om  \r\n\r\n at indgå en tillægsaftale til aftalen af 18. oktober 1979 mellem den danske  \r\n\r\n regering og Grønlands landsstyre blevet enige om følgende: </P>  \r\n\r\n<P> <I>Artikel 1</I>  </P>  \r\n\r\n<P>I artikel 15 indsættes som nyt stykke 3: </P>  \r\n\r\n<P>&#187; <B>3.</B> I tilfælde, hvor tilflytning kortvarigt forsinkes på  \r\n\r\n grund af bohaveflytning, trafikforhold eller lignende, og arbejdet derfor  \r\n\r\n ikke er udført i den del af riget, hvor tjenesteforholdet består, kan gage,  \r\n\r\n løn og lignende vederlag beskattes i den del af riget, hvor tjenesteforholdet  \r\n\r\n består. Endvidere kan beskatning i denne del af riget finde sted, når  \r\n\r\n tilflytning forsinkes på grund af kortvarig kursusdeltagelse, forudsat at  \r\n\r\n vederlaget betales til offentligt ansatte eller ansatte i selskaber helt  \r\n\r\n eller delvist under Grønlands Hjemmestyre. Kan denne del af riget på grund af  \r\n\r\n sin lovgivning ikke gennemføre beskatningen, kan den anden del af riget  \r\n\r\n beskatte vederlaget.&#171; </P>  \r\n\r\n<P> <I>Artikel 2</I>  </P>  \r\n\r\n<P> <I>Stk. 1.</I> Denne tillægsaftale træder i kraft samme dag, som begge  \r\n\r\n parter har undertegnet den. </P>  \r\n\r\n<P> <I>Stk. 2.</I> Tillægsaftalen skal dog tidligst træde i kraft på dagen  \r\n\r\n for den endelige vedtagelse i det danske Folketing af den lovgivning, som  \r\n\r\n aftalen måtte give den danske regering anledning til at foreslå. </P>  \r\n\r\n<P> <I>Stk. 3.</I> Tillægsaftalen finder anvendelse fra 1. januar 1996. </P>  \r\n\r\n<P> <I>Artikel 3</I>  </P>  \r\n\r\n<P>Denne tillægsaftale skal forblive i kraft, så længe aftalen er i kraft.  \r\n\r\n</P>  \r\n\r\n<P>Til bekræftelse heraf har undertegnede underskrevet denne aftale. </P>  \r\n\r\n<P>Udfærdiget i København den 17. november 1995 i et eksemplar på dansk og et  \r\n\r\n eksemplar på grønlandsk, hvilke tekster har lige gyldighed. </P>  \r\n\r\n<P>For den danske regering </P>  \r\n\r\n<P>Carsten Koch </P>  \r\n\r\n<P>For Grønlands landsstyre </P>  \r\n\r\n<P>Daniel Skifte </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Formålet med lovforslaget er et bemyndige regeringen til at tiltræde visse  \r\n\r\n ændringer i den dansk-grønlandske dobbeltbeskatningsaftale. </P>  \r\n\r\n<P>Indtil ophævelsen i 1994 af den lov, der bemyndigede regeringen til under  \r\n\r\n forbehold af gensidighed at indgå dobbeltbeskatningsaftaler med fremmede  \r\n\r\n stater, havde regeringen mulighed for at indgå sådanne aftaler uden  \r\n\r\n Folketingets godkendelse. Grønlandske skatteforhold hører under det  \r\n\r\n grønlandske hjemmestyres kompetence, og Grønland er således i skattemæssig  \r\n\r\n henseende at betragte som en fremmed stat. Der er med virkning fra 1. januar  \r\n\r\n 1980 indgået en dobbeltbeskatningsaftale mellem de to dele af riget. </P>  \r\n\r\n<P>Formålet med ophævelsen af bemyndigelsesloven var at sikre Folketingets  \r\n\r\n kontrol med indgåelsen af dobbeltbeskatningsaftaler. En  \r\n\r\n dobbeltbeskatningsaftale mellem Danmark og et andet land kan medføre en  \r\n\r\n nedsættelse af dansk beskatning. En dobbeltbeskatningsaftale sætter således  \r\n\r\n de danske skattelove, som Folketinget har vedtaget, ud af kraft i det omfang,  \r\n\r\n at dette er nødvendigt for at opfylde aftalen. Regeringen fandt det på denne  \r\n\r\n baggrund nødvendigt, at Folketinget fremover ved lov godkender de  \r\n\r\n dobbeltbeskatningsaftaler, som Danmark indgår, og regeringen foreslog derfor  \r\n\r\n bemyndigelsesloven ophævet. </P>  \r\n\r\n<P>Som en del af rigsfællesskabet er Grønland ikke i juridisk forstand en  \r\n\r\n fremmed stat. Som nævnt er den dansk-grønlandske dobbeltbeskatningsaftale at  \r\n\r\n sammenligne med en aftale mellem Danmark og en fremmed stat, og de  \r\n\r\n betragtninger, som lå til grund for ophævelsen af bemyndigelsesloven, gælder  \r\n\r\n også i forholdet til Grønland. Det er derfor regeringens opfattelse, at en  \r\n\r\n dobbeltbeskatningsaftale med Grønland bør godkendes af Folketinget som enhver  \r\n\r\n anden dobbeltbeskatningsaftale, der kan medføre en nedsættelse af dansk  \r\n\r\n beskatning. </P>  \r\n\r\n<P>Det tilføjes for fuldstændighedens skyld, at samme betragtninger gør sig  \r\n\r\n gældende i forhold til Færøerne. </P>  \r\n\r\n<P>Lovforslaget skønnes ikke at ville have nævneværdige administrative  \r\n\r\n konsekvenser. </P>  \r\n\r\n<P>Lovforslaget har ikke EU-retlige aspekter. </P>  \r\n\r\n<P>Lovforslaget skønnes ikke at have nævneværdige økonomiske eller  \r\n\r\n erhvervsmæssige konsekvenser. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P>Efter <I>lovforslagets § 1</I> kan tillægsaftalen af 17. november 1995  \r\n\r\n tiltrædes. </P>  \r\n\r\n<P>Ved tillægsaftalen ændres dobbeltbeskatningsaftalens artikel 15, således  \r\n\r\n at løn m.v., som udbetales af en arbejdsgiver i den ene del af riget til en  \r\n\r\n person, der flytter dertil fra den anden del af riget, kan beskattes i den  \r\n\r\n førstnævnte del af riget, uanset at den pågældende person på grund af  \r\n\r\n bohaveflytning, trafikforhold eller andre særlige forhold endnu ikke har  \r\n\r\n kunnet tage ophold i denne del af riget. Det samme skal gælde for offentligt  \r\n\r\n ansatte eller personer ansat i selskaber helt eller delvist under Grønlands  \r\n\r\n Hjemmestyre, når tilflytning forsinkes på grund af kortvarig  \r\n\r\n kursusdeltagelse. </P>  \r\n\r\n<P>Her tænkes f. eks. på en situation, hvor en person bosat i Danmark tager  \r\n\r\n arbejde hos en offentlig arbejdsgiver i Grønland, og hvor arbejdsforholdet  \r\n\r\n indledes med et kursusophold i Danmark. Efter de gældende regler vil en sådan  \r\n\r\n person blive beskattet i Danmark af sin grønlandske lønindkomst frem til det  \r\n\r\n faktiske fraflytningstidspunkt. Efter den ændrede bestemmelse vil Grønland  \r\n\r\n have beskatningsretten til den grønlandske løn, som den pågældende oppebærer  \r\n\r\n i kursusperioden. Det samme vil være tilfældet, hvis den pågældende  \r\n\r\n &#187;strander&#171; i Danmark på grund af vejrforhold el. lign. </P>  \r\n\r\n<P>Efter <I>lovforslagets § 2</I> træder loven i kraft dagen efter  \r\n\r\n bekendtgørelsen i Lovtidende. Det bemærkes, at tillægsaftalen finder  \r\n\r\n anvendelse fra 1. januar 1996. </P>  \r\n\r\n<P>Efter <I>lovforslagets § 3</I> gælder loven ikke for Færøerne og Grønland,  \r\n\r\n da skatteforhold er undergivet hjemmestyrets kompetence i disse dele af  \r\n\r\n riget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "28/03/1996"
        },
        {
            "displayName": "Accession",
            "displayValue": "199512K00134"
        },
        {
            "displayName": "Entydig dokumentidentifikation",
            "displayValue": "CL000355"
        },
        {
            "displayName": "Dato for førstegangsindlæggelse",
            "displayValue": "28/03/1996"
        },
        {
            "displayName": "Dato for indlæggelse",
            "displayValue": "28/03/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "134"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}