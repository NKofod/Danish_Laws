{
    "id": 40635,
    "title": "Om sager af principiel eller generel betydning (* 1) ",
    "documentTypeId": "980",
    "isSagsforlobPeriodValid": false,
    "shortName": "KOM nr 19117 af 31/03/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Om sager af principiel eller generel betydning </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Om sager af principiel eller generel betydning  \r\n\r\n (* 1) </H1>  \r\n\r\n<P></P>  \r\n\r\n<P>Henvendelser til Ankestyrelsen tyder på, at der hersker nogen usikkerhed  \r\n\r\n om begreberne &#187;generel og principiel betydning&#171;, som i den sociale  \r\n\r\n lovgivning bruges som kriterium for, om Ankestyrelsen kan behandle en klage  \r\n\r\n som 2. klageinstans, jf. fx bistandslovens § 15, stk. 3. </P>  \r\n\r\n<P>Til nærmere belysning af begreberne bringer vi derfor nedenstående  \r\n\r\n oversigt over forhold, som efter styrelsens praksis medfører, at en sag har  \r\n\r\n principiel eller generel betydning. </P>  \r\n\r\n<P>En sag har principiel eller generel betydning hvis </P>  \r\n\r\n<P>- den omfatter forhold, Ankestyrelsen ikke tidligere har taget stilling  \r\n\r\n til, herunder spørgsmål i forbindelse med nye regler, </P>  \r\n\r\n<P>- den vedrører ændringer i retsopfattelsen udtrykt af Folketingets  \r\n\r\n Ombudsmand, landsretterne eller Højesteret, </P>  \r\n\r\n<P>- den rejser spørgsmål, om administrative forskrifter strider mod loven  \r\n\r\n eller savner hjemmel, </P>  \r\n\r\n<P>- den vedrører spørgsmål, hvor ændrede samfundsforhold eller ændrede  \r\n\r\n holdninger i befolkningen skaber behov for at tage ældre praksis op til  \r\n\r\n fornyet vurdering, eller den i øvrigt berører et område, hvor Ankestyrelsen  \r\n\r\n finder behov for at ændre praksis, </P>  \r\n\r\n<P>- afgørelsen strider imod Ankestyrelsens offentliggjorte praksis, </P>  \r\n\r\n<P>- den har generel betydning for retsanvendelsen på det pågældende område,  \r\n\r\n det vil sige, at afgørelsen har betydning ikke alene for den konkrete sag,  \r\n\r\n men også for andre sager og altså indeholder et generelt aspekt. </P>  \r\n\r\n<P>Sager af generel betydning kan fx være sager: </P>  \r\n\r\n<P>- som er egnet til at udstikke retningslinier for et bestemt område, </P>  \r\n\r\n<P>- som kan belyse almindelig praksis, </P>  \r\n\r\n<P>- som viser betydelig forskel i retsopfattelsen lokalt eller regionalt,  \r\n\r\n</P>  \r\n\r\n<P>- som vedrører generelle spørgsmål om forvaltningsretlig sagsbehandling,  \r\n\r\n som det er af betydning af få lagt normer for inden for det sociale område.  \r\n\r\n</P>  \r\n\r\n<P>Selv om der som anført kan opstilles kriterier for, hvornår en sag er  \r\n\r\n enten principiel eller generel, vil det i praksis i vidt omfang bero på et  \r\n\r\n skøn. Der vil som følge heraf være tilfælde, hvor der kan være en forskellig  \r\n\r\n vurdering af, om en sag falder inden for eller uden for. Folketingets  \r\n\r\n Ombudsmand har således i en undersøgelse af 150 afviste principielle sager  \r\n\r\n bemærket, at han i 6 ud af de 150 sager fandt, at Ankestyrelsen burde have  \r\n\r\n antaget sagerne til principiel behandling. Som ek-sempel kan nævnes, at det  \r\n\r\n efter Ombudsmandens vurdering ikke er tilstrækkeligt til at afvise principiel  \r\n\r\n behandling, at det rejste spørgsmål er behandlet i en ministeriel vejledning,  \r\n\r\n som efter Ombudsmandens opfattelse ikke retter sig til borgeren, men til de  \r\n\r\n sociale myndigheder. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Nyt fra Ankestyrelsen, nr. 1, marts 1997."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/10/1997"
        },
        {
            "displayName": "Accession",
            "displayValue": "W19971911727"
        },
        {
            "displayName": "Entydig dokumentidentifikation",
            "displayValue": "CA008605"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Kommentar"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19117"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "31/03/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "Socialministeriet, Den Sociale Ankestyrelse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}