{
    "id": 39967,
    "title": "Ikke hjemmel til at godkende afdeling i investeringsforening som både akkumulerende og udloddende såvel vedrørende certifikatudstedende som kontoførende foreninger/afdelinger. ",
    "documentTypeId": "240",
    "isSagsforlobPeriodValid": false,
    "shortName": "KEN nr 10065 af 02/06/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ikke hjemmel til at godkende afdeling i investeringsforening som både  \r\n\r\n akkumulerende og udloddende såvel vedrørende certifikatudstedende som  \r\n\r\n kontoførende foreninger/afdelinger. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ikke hjemmel til at godkende afdeling i  \r\n\r\n investeringsforening som både akkumulerende og udloddende såvel vedrørende  \r\n\r\n certifikatudstedende som kontoførende foreninger/afdelinger. </H1>  \r\n\r\n<P></P>  \r\n\r\n<BR>  \r\n\r\n<P>I skrivelse af 9. november 1993 har K klaget over, at Finanstilsynet den  \r\n\r\n 13. oktober 1993 (j.nr. 541-0006) udtalte, at en påtænkt vedtægtsbestemmelse  \r\n\r\n i en investeringsforening ikke var i overensstemmelse med § 27 i lov om  \r\n\r\n investeringsforeninger. </P>  \r\n\r\n<P> <B>Sagens omstændigheder:</B>  </P>  \r\n\r\n<P>I skrivelse af 3. marts 1993 anmodede K om Finanstilsynets vurdering af,  \r\n\r\n om følgende vedtægtsformulering ville være i overensstemmelse med § 27 i lov  \r\n\r\n om investeringsforeninger: </P>  \r\n\r\n<P>&#187;I udbyttebetalende afdelinger, der er kontoførende, udloddes, efter  \r\n\r\n fradrag af administrationsomkostninger, de i regnskabsåret indtjente renter  \r\n\r\n og udbytter. Generalforsamlingen kan efter bestyrelsens forslag beslutte, at  \r\n\r\n den efter 1. punktum opgjorte udlodning helt eller delvist overføres til  \r\n\r\n udlodning for efterfølgende regnskabsår.&#171; </P>  \r\n\r\n<P>Den 13. oktober 1993 meddelte Finanstilsynet - under henvisning til  \r\n\r\n lovteksten i og forarbejderne til § 27 i lov om investeringsforeninger, at  \r\n\r\n den påtænkte vedtægtsformulering ikke ville være i overensstemmelse med § 27,  \r\n\r\n idet en afdeling ikke både kan være akkumulerende og udloddende.  \r\n\r\n Finanstilsynet har efter fornyet behandling den 10. november 1993 fastholdt  \r\n\r\n afgørelsen. </P>  \r\n\r\n<P>K har over for Finanstilsynet og i klageskrivelsen af 9. november 1993  \r\n\r\n suppleret med skrivelse af 1. februar 1994, efter at have haft  \r\n\r\n Finanstilsynets redegørelse af 16. december 1993 til ankenævnet til  \r\n\r\n udtalelse, gjort følgende synspunkter gældende: </P>  \r\n\r\n<P>Den foreslåede formulering af vedlagte bestemmelser giver i højere grad  \r\n\r\n mulighed for at fastholde en stabil udbytteprocent år for år. § 27 i lov om  \r\n\r\n investeringsforeninger har kun betydning for certifikatudstedende foreninger/  \r\n\r\n afdelinger på grund af beskatningsreglerne, hvorefter foreningen/afdelingen  \r\n\r\n er selvstændigt skattesubjekt afhængig af, om den er udloddende eller  \r\n\r\n akkumulerende. Kontoførende foreninger anses ikke for selvstændige  \r\n\r\n skattesubjekter. Beskatning sker altid hos medlemmerne, jf. i det hele  \r\n\r\n ligningsvejledningen for 1992, s. 23-25. Skatteministeriet har i øvrigt  \r\n\r\n tilladt, at der for udbyttebetalende certifikatudstedende  \r\n\r\n foreninger/afdelinger sker overførsel til udlodning fra et regnskabsår til et  \r\n\r\n efterfølgende regnskabsår. Certifikatudstedende foreninger/afdelinger, der  \r\n\r\n vedtægtsmæssigt er udloddende, kan substantielt være fuldstændig eller næsten  \r\n\r\n fuldstændig akkumulerende f.eks. ved investering i aktier eller tilrettelagt  \r\n\r\n investering i obligationer. Finanstilsynet har hermed i praksis accepteret,  \r\n\r\n at selv certifikatudstedende foreninger/afdelinger de facto er både  \r\n\r\n akkumulerende og udloddende. Derfor er tilsynet uberettiget til i relation  \r\n\r\n til kontoførende afdelinger at fortolke lovens § 27 på anden måde. </P>  \r\n\r\n<P>Finanstilsynet har i den af Erhvervsankenævnet indhentede redegørelse for  \r\n\r\n sagen af 16. december 1993 bl.a. udtalt: &#187;... </P>  \r\n\r\n<P>På baggrund af lov om investeringsforeninger § 27, suppleret med  \r\n\r\n bemærkningerne til bestemmelsen, er det tilsynets opfattelse, at en afdeling  \r\n\r\n ikke både kan være akkumulerende og udloddende, hvorfor den omtalte  \r\n\r\n vedtægtsformulering ikke er i overensstemmelse med lov om  \r\n\r\n investeringsforeninger, § 27. </P>  \r\n\r\n<P>Bestemmelsen sondrer ikke mellem kontoførende eller certifikatudstedende  \r\n\r\n investeringsforeninger/afdelinger. </P>  \r\n\r\n<P>Vedrørende anbringendet om, at tilsynet i praksis har accepteret, at  \r\n\r\n certifikatudstedende afdelinger de facto er både akkumulerende og udloddende,  \r\n\r\n således at tilsynet i relation til kontoførende afdelinger må tolke lovens §  \r\n\r\n 27 på en tilsvarende måde, skal oplyses, at tilsynet ikke har accepteret en  \r\n\r\n sådan praksis. Tilsynet er ikke orienteret om, i hvilket omfang den af K  \r\n\r\n omtalte &#187;praksis&#171; måtte være accepteret af skattemyndighederne.  \r\n\r\n</P>  \r\n\r\n<P>Tilsynet har i sin afgørelse alene henholdt sig til lov om  \r\n\r\n investeringsforeninger. ... </P>  \r\n\r\n<P>Af lov om investeringsforeninger § 27 fremgår, at en investeringsforenings  \r\n\r\n overskud (eller investeringsforeningsafdelings overskud) enten skal udloddes  \r\n\r\n til medlemmerne i form af udbytte eller henlægges til forøgelse af formuen i  \r\n\r\n overensstemmelse med vedtægternes bestemmelse herom. Mindst en gang om året  \r\n\r\n skal foreningen/afdelingen udbetale udbytte eller i tilfælde af henlæggelse  \r\n\r\n underrette medlemmerne om det henlagte beløbs størrelse. </P>  \r\n\r\n<P>Af bemærkningerne hertil, lovforslag nr. 122 af 19. februar 1982, fremgår,  \r\n\r\n at bestemmelsen (§ 27) fastsætter det selskabsretlige princip, der allerede  \r\n\r\n var gældende praksis i de eksisterende investeringsforeninger. Det var  \r\n\r\n således fortsat tilladt enten at udlodde en investeringsforenings overskud  \r\n\r\n til medlemmerne som udbytte eller henlægge overskuddet til forøgelse af  \r\n\r\n formuen eller foretage en kombination af de to muligheder. Denne kombination  \r\n\r\n skulle ses i relation til foreninger, der er opdelt i afdelinger, hvor der  \r\n\r\n kan udbetales udbytte i den ene afdeling og henlægges i den anden. </P>  \r\n\r\n<P>Der er ikke i lovens ordlyd eller bemærkningerne hertil gjort undtagelser  \r\n\r\n for kontoførende investeringsforeninger/afdelinger, der har hjemmel i lov om  \r\n\r\n investeringsforeninger § 43, hvorfor det grundlæggende princip i lov om  \r\n\r\n investeringsforeninger § 27 efter tilsynets opfattelse finder anvendelse for  \r\n\r\n såvel certifikatudstedende som kontoførende investeringsforeninger eller  \r\n\r\n afdelinger af sådanne. </P>  \r\n\r\n<P>Tilsynet er ikke bekendt med, hvorledes der i henhold til  \r\n\r\n skattelovgivningen eller praksis i relation hertil er taget højde for det  \r\n\r\n nævnte grundlæggende princip i lov om investeringsforeninger, idet oplysning  \r\n\r\n herom ikke foreligger fra Skatteministeriets side. ...' </P>  \r\n\r\n<P> <B>Ankenævnet udtaler: </B></P>  \r\n\r\n<P>Lov om investeringsforeninger, jf. lovbekendtgørelse nr. 85 af 12. februar  \r\n\r\n 1990, omfatter såvel certifikatudstedende som kontoførende  \r\n\r\n foreninger/afdelinger, jf. bl.a. bemærkningerne til § 2 i lovforslag nr. L  \r\n\r\n 122 af 19. februar 1982. </P>  \r\n\r\n<P>Det tiltrædes endvidere, at Finanstilsynet ikke efter den gældende  \r\n\r\n bestemmelse i lovens § 27 har hjemmel til at godkende den foreslåede  \r\n\r\n vedtægtsbestemmelse eller til på anden måde at godkende, at en afdeling er  \r\n\r\n både akkumulerende og udloddende. <B> </B></P>  \r\n\r\n<P>Det tilføjes, at den skattemæssige administration vedrørende  \r\n\r\n investeringsforeninger ikke har betydning for det lovmæssige grundlag for  \r\n\r\n Finanstilsynet ved forvaltningen af § 27 i investeringsforeningsloven. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19941006525"
        },
        {
            "displayName": "Entydig dokumentidentifikation",
            "displayValue": "CA007902"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10065"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "02/06/1994"
        },
        {
            "displayName": "Administrerende myndighed",
            "displayValue": "Erhvervsministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "93-77.737"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}