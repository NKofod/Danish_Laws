{
    "id": 32492,
    "title": "Vejbidrag til ejendom som beliggenhed i afsnit II-område ",
    "documentTypeId": "240",
    "isSagsforlobPeriodValid": false,
    "shortName": "KEN nr 17305 af 24/05/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Da den omhandlede private fællesvej er beliggende i et område, der er  \r\n\r\n omfattet af bestemmelserne i privatvejslovens afsnit III, og fortsætter i et  \r\n\r\n område, der er omfattet af lovens afsnit II, skal fordelingen gennemføres  \r\n\r\n dels efter reglerne i vejbidragslovens § 11 for så vidt angår ejendommene i  \r\n\r\n afsnitIII-området, dels efter privatvejslovens § 17 for så vidt angår  \r\n\r\n ejendommene i afsnit II-område. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejbidrag til ejendom som beliggenhed i afsnit  \r\n\r\n II-område </H1>  \r\n\r\n<P></P>  \r\n\r\n<BR>  \r\n\r\n<P>Som det er kommunen bekendt, har Erik Jensen, Nystedvej 28, 2500 Valby,  \r\n\r\n klaget over kommunens kendelse om vedligeholdelse af den private fællesvej  \r\n\r\n Kvikgræsvej på strækningen fra Græsmarksvej til Ondebæk. </P>  \r\n\r\n<P>Den omtalte strækning er beliggende i et sommerhusområde, der  \r\n\r\n administreres efter bestemmelserne i privatvejslovens afsnit III. Vejen  \r\n\r\n fortsætter i landzoneområde, der er omfattet af lovens afsnit II. Kommunen  \r\n\r\n har i bidragsfordelingen medtaget dels ejerne af de til den pågældende  \r\n\r\n strækning grænsende ejendomme, dels de øvrige ejendomme i  \r\n\r\n grundejerforeningen Græsmarkens område og endelig tre ejendomme beliggende  \r\n\r\n langs vejens fortsættelse i landzone. Bidraget er fordelt med lige mange  \r\n\r\n parter på hver ejendom. </P>  \r\n\r\n<P>Det fremgår af sagen, at Erik jensen ikke kan tiltræde denne  \r\n\r\n udgiftsfordeling. Han er endvidere af den opfattelse, at der ikke til  \r\n\r\n ejendommen matr.nr. 5 <I>b</I> , Føllenslev, er knyttet nogen vejret til  \r\n\r\n vejen. Ejeren af denne ejendom bør derfor ikke medtages i bidragsfordelingen.  \r\n\r\n</P>  \r\n\r\n<P>Kommunen har som begrundelse for bidragsfordelingen hanvist til, at denne  \r\n\r\n er i overensstemmelse med pkt. 6 i en på ejendommene tinglyst deklaration af  \r\n\r\n 30. oktober 1963. </P>  \r\n\r\n<P>Ministeriet kan oplyse, at efter privatvejslovens § 62, stk. 1, kan  \r\n\r\n udgifterne til vejens vedligeholdelse fordeles på grundlag af privatretlige  \r\n\r\n aftaler. Det må dog efter ministeriets opfattelse være en forudsætning for,  \r\n\r\n at privatretlige aftaler kan anvendes, at der mellem ejerne af samtlige  \r\n\r\n ejendomme er enighed om aftalernes gyldighed og den nærmere fortolkning af  \r\n\r\n disse aftaler. </P>  \r\n\r\n<P>Hvis samtlige bidragspligtige grundejere ikke kan tiltræde en fordeling  \r\n\r\n udarbejdet på dette grundlag, skal udgifterne, jf. § 62, stk. 2, fordeles  \r\n\r\n efter lovens almindelige bestemmelser herom. </P>  \r\n\r\n<P>Da Erik Jensen ikke har kunnet tiltræde den på grundlag af deklarationen  \r\n\r\n udarbejde fordeling, burde kommunen have udarbejdet en bidragsfordeling efter  \r\n\r\n lovens fordelingsregler. </P>  \r\n\r\n<P>Den foreligende bidragsfordeling må derfor ophæves, og der må udarbejdes  \r\n\r\n en ny efter lovens bestemmelser. </P>  \r\n\r\n<P>Da vejen er beliggende i et område, der er omfattet af bestemmelserne i  \r\n\r\n privatvejslovens afsnit III, og fortsætter i et område, der er omfattet af  \r\n\r\n lovens afsnit II, skal fordelingen gennemføres dels efter reglerne i  \r\n\r\n vejbidragslovens § 11 for så vidt angår ejendomme i afsnit III-området, dels  \r\n\r\n efter privatvejslovens § 17 for så vidt angår ejendommene i afsnit  \r\n\r\n II-området. </P>  \r\n\r\n<P>Det bør ske ved, at kommunen indledningsvis foretager en skønsmæssig  \r\n\r\n opdeling af udgifterne mellem ejendommene i afsnit III og ejendommen i afsnit  \r\n\r\n II på grundlag af vejens faktiske betydning for ejendommene i de pågældende  \r\n\r\n områder. Den del af udgifterne, der herefter vedrører afsnit III-ejendommene,  \r\n\r\n fordeles mellem ejerne af de ejendomme, der grænser til vejen, efter  \r\n\r\n fordelingsbestemmelserne i vejbidragslovens § 11, medens den del af  \r\n\r\n udgifterne, der vedrører ejendommene i afsnit II fordeles efter bestemmelsen  \r\n\r\n i privatvejslovens § 17. </P>  \r\n\r\n<P>Da der er givet tilladelse til, at en enkelt af de bidragspligtige  \r\n\r\n ejendomme anvendes til helårsbeboelse, og denne ejendom derfor anvendes mere  \r\n\r\n intensivt end de øvrige ejendomme langs vejen, kan vejbidragslovens § 11,  \r\n\r\n stk. 4, om ens parter, ikke benyttes. Fordelingen skal derfor gennemføres  \r\n\r\n efter vejbidragslovens § 11, stk. 1 og 2, dvs. efter ejendommenes facade,  \r\n\r\n areal og benyttelse. Ved anvendelse af benyttelseskriteriet skal henses til  \r\n\r\n den måde ejendommene benyttes eller må <I>forventes</I> benyttet. Der skal  \r\n\r\n således ses bort fra, at nogle ejendomme er ubebyggede og således ikke fuldt  \r\n\r\n bruges i overensstemmelse med planlægningen til sommerhusbeboelse. </P>  \r\n\r\n<P>Ved fordeling efter privatvejslovens § 17 skal udgifterne fordeles mellem  \r\n\r\n de vejberettigede efter brug af vejen. Som kommunen korrekt har anført i  \r\n\r\n brevvekslingen kan den ikke tage stilling til, hvem der har vejret til vejen.  \r\n\r\n I et tilfælde som det foreliggende, hvor en grundejers faktiske udøvede  \r\n\r\n vejret anfægtes af en anden grundejer, må kommunen ved afsigelse af kendelse  \r\n\r\n gå ud fra de faktiske forhold. Hvor det færdselsmæssigt eller vejteknisk vil  \r\n\r\n være forsvarligt at udskyde arbejdet, kan kommunen dog henvise grundejerne  \r\n\r\n til at lade spørgsmålet afgøre af domstolene og, hvis sag anlægges, udskyde  \r\n\r\n kendelsen og dermed vedligeholdelsen, til endelig dom foreligger. </P>  \r\n\r\n<P>Ministeriet skal derfor anmode kommunen om at overveje, om det kan anses  \r\n\r\n for forsvarligt at udskyde spørgsmålet om vejens vedligeholdelse, til der  \r\n\r\n foreligger en afgørelse i den nu rejste sag om vejret for ejeren af  \r\n\r\n matr.nr. 5 <I>b</I> . </P>  \r\n\r\n<P>Ministeriet skal endelig gøre kommunen opmærksom på, at den hverken kan  \r\n\r\n kræve, at grundejerne etablerer et vejlaug eller bestemme dets sammensætning.  \r\n\r\n</P>  \r\n\r\n<P>Endelig bemærkes, at kendelsen kun bør tage stilling til konkrete aktuelle  \r\n\r\n arbejder og fordelingen af udgifterne hertil, idet kommunen ikke med hjemmel  \r\n\r\n i bestemmelserne i privatvejslovens kap. 10 kan afsige kendelse om den  \r\n\r\n fremtidige vedligeholdelse af vejen som et samlet arbejde. Kommunen må afsige  \r\n\r\n ny kendelse herom, når de konkrete arbejder bliver aktuelle. </P>  \r\n\r\n<P>Ministeriet skal herefter anmode kommunen om at ophæve den påklagede  \r\n\r\n kendelse og tage stilling til, om ny kendelse i overensstemmelse med det  \r\n\r\n ovenfor anførte skal afsiges snarest muligt eller afvente resultatet af den  \r\n\r\n verserende retssag om vejret for ejendommen matr.nr. 5 <I>b</I> . </P>  \r\n\r\n<P>Kommunen anmodes om snarest at underrette de berørte grundejere herom.  \r\n\r\n Ministeriet skal anmode om at blive underrettet om kommunens beslutning. </P>  \r\n\r\n<P>Kopi af dette brev er sendt til Erik Jensen. Kopi af et brev, ministeriet  \r\n\r\n i dag har sendt til samme om sagens øvrige spørgsmål, vedlægges til  \r\n\r\n orientering. </P>  \r\n\r\n<P>Med venlig hilsen </P>  \r\n\r\n<P>Leif Larsen </P>  \r\n\r\n<P>Kontorchef </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Trykt i Vejlove udgivet af DAFOLO </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19911730525"
        },
        {
            "displayName": "Entydig dokumentidentifikation",
            "displayValue": "CA000403"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17305"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "24/05/1991"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "90-5232-K301-18"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}