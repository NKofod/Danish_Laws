{
    "id": 157122,
    "title": "Ankestyrelsens principafgørelse O-86-95 om varig lidelse - hjælpemiddel - medicin - delvist hormonalt betinget migræne - Imigran",
    "documentTypeId": "240",
    "isSagsforlobPeriodValid": true,
    "shortName": "KEN nr 9331 af 15/07/1995",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-86-95 om varig lidelse - hjælpemiddel - medicin - delvist hormonalt betinget migræne - Imigran</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der kunne ikke ydes hjælp til medicinen Imigran til behandling af en delvist hormonalt betinget migrænelidelse.</p>\r\n   <p class=\"TekstGenerel\">Det blev lagt til grund, at der var tale om en varig lidelse. Under hensyntagen til hyppigheden af migræneanfaldene fandtes der imidlertid ikke at være tale om et vedvarende forbrug af lægeordineret tilskudsberettiget medicin.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 1024 af 13. december 1994 - § 58, stk. 1 og § 58, stk. 2</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialstyrelsens vejledning nr. 1 af 14. juni 1988 om ydelse af hjælpemidler i henhold til bistandslovens § 58 - NKH - Medicin</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En 44-årig kvinde søgte om hjælp efter bistandslovens § 58 til præparatet Imigran.</p>\r\n<p>Kvinden havde haft migræneanfald siden barndommen. Ifølge de lægelige oplysninger var lidelsen delvist hormonalt betinget, idet de største og hyppigste anfald kom i relation til menstruationsperioder. Der havde i 1991 været 26 anfald.</p>\r\n<p>I perioden fra 1. februar 1992, hvor Imigran blev frigivet, og indtil medio juli 1992 havde kvinden haft 14 anfald. Hun anførte, at medicinen var meget dyr.</p>\r\n<p>Imigran er nu tilskudsberettiget med 75%. Udgiften pr. injektion udgør herefter ca. 75 kr.</p>\r\n<p>Kommunen meddelte i juni 1992 afslag på ansøgningen under henvisning til, at lidelsen ikke skønnedes at være af en sådan sværhedsgrad, at den berettigede til tilskud efter bistandslovens § 58.</p>\r\n<p>Ankenævnet fandt, at kvinden var berettiget til hjælp ud overegenbetaling, jf. hjælpemiddelbekendtgørelsens § 8, til tilskuds berettiget medicin, ordineret på grund af migrænelidelsen. Nævnet lagde vægt på, at ifølge de lægelige oplysninger var migrænen en kronisk recidiverende tilstand, og således måtte lidelsen anses at være en varig lidelse.</p>\r\n<p>I klagen henviste kommunen til, at lidelsens sværhedsgrad og varighed måtte anses for begrænset, da lidelsen var hormonalt betinget. Endvidere blev migræneanfaldene i arbejdsforløbet \"styret\" ved hjælp af p-piller.</p>\r\n<p>Sagen blev behandlet i principielt møde med henblik på afklaring af, om en migrænelidelse kan anses for at være en varig lidelse, der kan begrunde støtte efter bistandslovens § 58 til præparatet Imigran.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke, at kvinden var berettiget til hjælp efter bistandslovens § 58 til præparatet Imigran.</p>\r\n<p>Ankestyrelsen lagde ved afgørelsen vægt på, at kvinden havde en varig lidelse i form af en delvist hormonalt betinget migræne, men at hun ikke havde et vedvarende forbrug af lægeordineret tilskudsberettiget medicin, hvilket var en forudsætning for, at der kunne ydes hjælp efter bistandslovens § 58.</p>\r\n<p>Der var herved lagt vægt på det oplyste om hyppigheden af migræne anfaldene.</p>\r\n<p>Ankestyrelsen ændrede således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19950933125"
        },
        {
            "displayName": "Entydig dokumentidentifikation",
            "displayValue": "BS009912"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9331"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/07/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20011-93"
        },
        {
            "displayName": "Stikord",
            "displayValue": "O-86-95"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}