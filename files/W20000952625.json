{
    "id": 14871,
    "title": "Landsskatteretskendelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9526 af 15/09/2000",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Skattemyndighederne havde ikke beh&oslash;rigt iagttaget reglerne om  \r\n\r\n partsh&oslash;ring, og da fejlen var egnet til at p&aring;virke  \r\n\r\n afg&oslash;relsens resultat, blev afg&oslash;relsen anset for ugyldig.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Landsskatteretskendelse</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Ugyldighedsindsigelse</P>  \r\n\r\n<P ALIGN=\"JUSTIFY\">- manglende begrundelse</P>  \r\n\r\n<P ALIGN=\"JUSTIFY\">Reference:</P>  \r\n\r\n<P ALIGN=\"JUSTIFY\">Forvaltningsloven § 19</P>  \r\n\r\n<P ALIGN=\"JUSTIFY\">A  klagede for indkomst&aring;ret 1995 over, at  \r\n\r\n skatteanken&aelig;vnet havde forh&oslash;jet hendes aktieindkomst med 231.177  \r\n\r\n kr.</P>  \r\n\r\n<P ALIGN=\"JUSTIFY\">Det fremgik af sagens oplysninger, at Told- og  \r\n\r\n Skattestyrelsen den 29. januar 1999 fremsendte et brev til den kommunale  \r\n\r\n skattemyndighed vedr&oslash;rende l&aring;nefinansieret investering i  \r\n\r\n anparter i B ApS. Den 11. februar 1999 fremsendte den kommunale  \r\n\r\n skattemyndighed agterskrivelse til klageren, hvoraf der fremgik en  \r\n\r\n talm&aelig;ssig opg&oslash;relse samt bem&aelig;rkning om, at den  \r\n\r\n skattepligtige avance var opgjort under henvisning til  \r\n\r\n aktieavancebeskatningslovens §§ 2a, 2c, og 2d samt overgangsbestemmelser i  \r\n\r\n cirkul&aelig;re nr. 137 af 19/7 1994, pkt. 7.6.4. Endvidere var der vedlagt  \r\n\r\n aktieavancebeskatningslovens §§ 2a, 2c, 2d, 6, stk. 5 samt cirkul&aelig;re  \r\n\r\n nr. 137 af 19/7 1994, pkt. 7 til 7.6.4. og pkt. 3.3.3.). Klageren fremsendte  \r\n\r\n herefter den 12. marts 1999 et brev til den kommunale skattemyndighed, hvoraf  \r\n\r\n det bl.a. fremgik, at hun ikke kunne se med hvilken begrundelse  \r\n\r\n skattev&aelig;senet tog sagen op. Told- og Skattestyrelsen fremsendte den 12.  \r\n\r\n marts 1999 et brev til den kommunale skattemyndighed vedr&oslash;rende  \r\n\r\n l&aring;nefinansieret investering i anparter i  B ApS.  Den 17. marts 1999  \r\n\r\n fremsendte den kommunale skattemyndighed endelig afg&oslash;relse til  \r\n\r\n klageren, hvoraf der bl.a. fremgik en delvis citering af Told- og  \r\n\r\n Skattestyrelsens brev af 12. marts 1999 med omtale af brev af 29. januar  \r\n\r\n 1999. Klageren fremsendte den 13. april 1999 brev til skatteanken&aelig;vnet  \r\n\r\n med anmodning om fremsendelse af kopi af Told- og Skattestyrelsens brev af  \r\n\r\n 12. marts 1999. Den 27. april 1999 fremsendte skatteanken&aelig;vnet kopi af  \r\n\r\n Told- og Skattestyrelsens breve af 29. januar 1999 og 12. marts 1999 til  \r\n\r\n klageren.  Klageren var revisor.</P>  \r\n\r\n<P ALIGN=\"JUSTIFY\">Skatteanken&aelig;vnet havde fundet, at klagerens  \r\n\r\n kapitalindkomst skulle forh&oslash;jes med 231.177 kr., da avancen i  \r\n\r\n forbindelse med likvidationsudlodningen skulle opg&oslash;res p&aring;  \r\n\r\n baggrund af aktieavancebeskatningslovens § 2 a, reguleret efter § 6, stk. 5,  \r\n\r\n og med samtidig henvisning til bl.. § 2 c samt overgangsbestemmelserne  \r\n\r\n hertil. For s&aring; vidt angik sagens formalia havde skatteanken&aelig;vnet  \r\n\r\n fundet, at der ikke kunne anses at v&aelig;re tale om s&aring;danne  \r\n\r\n formalitetsmangler, at afg&oslash;relsen var ugyldig.</P>  \r\n\r\n<P ALIGN=\"JUSTIFY\">Man havde herved bl.a. henset til, at skatteafdelingen  \r\n\r\n havde undladt at udsende en ny agterskrivelse til klageren i forbindelse med  \r\n\r\n fremkomsten af Told- og Skattestyrelsens brev af 12. marts 1999, men der  \r\n\r\n kunne ikke anses at v&aelig;re tale om en s&aring; v&aelig;sentlig  \r\n\r\n formalitetsmangel, at skatteadministrationens afg&oslash;relse af denne  \r\n\r\n &aring;rsag kunne anses for ugyldig. Told- og Skattestyrelsens brev af 12.  \r\n\r\n marts 1999 indeholdt ikke nye oplysninger om arrangementet, som klageren ikke  \r\n\r\n allerede var bekendt med, ligesom brevet alene forholdt sig til de retsregler  \r\n\r\n med videre, som skatteadministrationen havde henvist til og vedlagt  \r\n\r\n agterskrivelsen og kendelsen.</P>  \r\n\r\n<P ALIGN=\"JUSTIFY\">S&aring;vel den forudg&aring;ende agterskrivelse af 11.  \r\n\r\n februar 1999 som den p&aring;klagede kendelse af 17. marts 1999 overholdt  \r\n\r\n endvidere forvaltningslovens krav med hensyn til begrundelse og henvisning  \r\n\r\n til de anvendte retsregler, idet b&aring;de agterskrivelse og kendelse gav  \r\n\r\n udtryk for de centrale forhold i sagen. Da klageren selv var revisor, havde  \r\n\r\n en yderligere uddybning af de anvendte retsregler ikke v&aelig;ret  \r\n\r\n p&aring;kr&aelig;vet.</P>  \r\n\r\n<P ALIGN=\"JUSTIFY\">Den omst&aelig;ndighed, at der i skatteadministrationens  \r\n\r\n kendelse desuden var foretaget en delvis citering af Told- og  \r\n\r\n Skattestyrelsens brev af 12. marts 1999 med omtale af brev af 29. januar  \r\n\r\n 1999, indeholdende en beskrivelse af den skattem&aelig;ssige behandling af  \r\n\r\n det omhandlede projekt og de benyttede retsregler med videre, kunne ikke  \r\n\r\n anses at medf&oslash;re, at agterskrivelsen eller kendelsen led af  \r\n\r\n s&aring;danne formalitetsmangler, at det det kunne medf&oslash;re  \r\n\r\n ugyldighed.</P>  \r\n\r\n<P ALIGN=\"JUSTIFY\">Det bem&aelig;rkedes, at behandlingen af klagerens sag var  \r\n\r\n udsprunget af Told- og Skattestyrelsens behandling af skattearrangementet i  \r\n\r\n samarbejde med X Skattev&aelig;sen, og at skatteafdelingen som et led i sin  \r\n\r\n egen sagsbehandling kunne henvise til fortolkninger med videre foretaget af  \r\n\r\n disse, s&aring;fremt forvaltningen var enig heri.</P>  \r\n\r\n<P ALIGN=\"JUSTIFY\">Klageren havde over for Landsskatteretten nedlagt  \r\n\r\n p&aring;stand om, at skatteforvaltningens afg&oslash;relse af 17. marts 1999  \r\n\r\n var ugyldig.</P>  \r\n\r\n<P ALIGN=\"JUSTIFY\">Til st&oslash;tte herfor var det bl.a. anf&oslash;rt, at  \r\n\r\n forvaltningslovens regler om partsh&oslash;ring og begrundelse ikke var  \r\n\r\n opfyldt, og skatteforvaltningens afg&oslash;relse adskilte sig  \r\n\r\n v&aelig;sentligt fra skatteforvaltningens agterskrivelse.</P>  \r\n\r\n<P ALIGN=\"JUSTIFY\">Begrundelsespligten, jf. forvaltningslovens § 22, kunne  \r\n\r\n ikke anses for opfyldt, da skatteforvaltningens agterskrivelse af 11. februar  \r\n\r\n 1999 ikke var begrundet, idet der alene var henvist til lovbestemmelser, uden  \r\n\r\n at der specifikt var taget stilling til hvilken af bestemmelserne, der skulle  \r\n\r\n ske beskatning efter. Der havde dermed ikke v&aelig;ret mulighed for at  \r\n\r\n fremkomme med synspunkter overfor agterskrivelsen, da man f&oslash;rst ved  \r\n\r\n modtagelsen af skatteforvaltningens afg&oslash;relse havde haft mulighed for  \r\n\r\n at se med hvilken begrundelse, skatteforvaltningen &aelig;ndrede  \r\n\r\n skatteans&aelig;ttelsen. Det bem&aelig;rkedes, at det udtrykkeligt fremgik af  \r\n\r\n forvaltningslovens §§ 22 og 24, at der b&aring;de skulle v&aelig;re  \r\n\r\n lovhenvisninger og begrundelse. Det var s&aring;ledes ikke nok alene at  \r\n\r\n anf&oslash;re lovhenvisninger. Skatteforvaltningens afg&oslash;relse var  \r\n\r\n derfor alene af denne grund ugyldig, jf. forvaltningslovens § 22. Der havde  \r\n\r\n ikke v&aelig;ret forudg&aring;ende korrespondance med skattemyndighederne  \r\n\r\n inden agterskrivelsens udsendelse, og hun var af den opfattelse, at den  \r\n\r\n skattem&aelig;ssige behandling var afsluttet, idet der tidligere havde  \r\n\r\n v&aelig;ret en rentesag.</P>  \r\n\r\n<P ALIGN=\"JUSTIFY\">Skatteforvaltningens afg&oslash;relse var endvidere  \r\n\r\n ugyldig, idet skatteforvaltningen burde have udsendt en ny, begrundet  \r\n\r\n agterskrivelse inden skatteforvaltningen traf afg&oslash;relse, da  \r\n\r\n skatteforvaltningens afg&oslash;relse afveg v&aelig;sentligt fra  \r\n\r\n agterskrivelsen, og da agterskrivelsen slet ikke var begrundet. Det fremgik  \r\n\r\n af cirkul&aelig;re til skattestyrelsesloven nr. 113 af 18. juni 1990, pkt. 6,  \r\n\r\n at hvis skatteforvaltningen ikke ville f&oslash;lge sin agterskrivelse,  \r\n\r\n m&aring;tte der udsendes en ny agterskrivelse. Denne bestemmelse var ikke  \r\n\r\n overholdt, hvilket medf&oslash;rte, at afg&oslash;relsen var ugyldig.  \r\n\r\n Skatteanken&aelig;vnet havde henvist til, at \"Told- og Skattestyrelsens brev  \r\n\r\n af 12. marts 1999 ikke indeholder nye oplysninger om arrangementet, som De  \r\n\r\n ikke allerede var bekendt med\". Om en skatteyder var bekendt med de nye  \r\n\r\n oplysninger eller ej havde ikke betydning for, hvorvidt skatteforvaltningen  \r\n\r\n skulle udsende en ny agterskrivelse, idet det fremgik af cirkul&aelig;ret til  \r\n\r\n skattestyrelsesloven pkt. 6, at i alle tilf&aelig;lde, hvor  \r\n\r\n skatteforvaltningen ikke ville f&oslash;lge sin agterskrivelse, skulle der  \r\n\r\n udsendes en ny agterskrivelse, uanset om skatteyderen var bekendt med  \r\n\r\n oplysningerne eller ej. Endvidere p&aring;pegedes det, at hun netop ikke var  \r\n\r\n bekendt med oplysningerne i Told- og Skattestyrelsens brev af 12. marts 1999,  \r\n\r\n da hun f&oslash;rst modtog kopi af Told- og Skattestyrelsens brev den 27.  \r\n\r\n april 1999. Der henvistes til Landskatterettens kendelse af 9. december  \r\n\r\n 1996.</P>  \r\n\r\n<P ALIGN=\"JUSTIFY\">Forvaltningslovens regler om partsh&oslash;ring, jf.  \r\n\r\n forvaltningslovens § 19 kunne endvidere ikke anses for opfyldt, da  \r\n\r\n skatteforvaltningen som begrundelse anf&oslash;rte, at skatteforvaltningen  \r\n\r\n tilsluttede sig Told- og Skattestyrelsens bem&aelig;rkninger i Told- og  \r\n\r\n Skattestyrelsens skrivelse af 12. marts 1999. Denne skrivelse, der efter  \r\n\r\n skatteforvaltningens opfattelse begrundede &aelig;ndringen af  \r\n\r\n skatteans&aelig;ttelsen, havde aldrig v&aelig;ret udsendt til h&oslash;ring,  \r\n\r\n inden skatteforvaltningen traf afg&oslash;relse. Told- og Skattestyrelsens  \r\n\r\n skrivelse udsendtes s&aring;ledes f&oslash;rst den 27. april 1999, i  \r\n\r\n &oslash;vrigt f&oslash;rst efter anmodning. Hun havde s&aring;ledes  \r\n\r\n f&oslash;rst mulighed for at g&oslash;re sig bekendt med, p&aring; hvilket  \r\n\r\n grundlag skatteforvaltningen havde truffet afg&oslash;relse, efter at  \r\n\r\n afg&oslash;relsen var truffet. If&oslash;lge forvaltningslovens § 19, stk.1,  \r\n\r\n m&aring;tte skatteforvaltningen ikke tr&aelig;ffe afg&oslash;relse,  \r\n\r\n f&oslash;r den havde gjort hende bekendt med Told- og Skattestyrelsens  \r\n\r\n skrivelser af 29. januar 1999 og 12. marts 1999 og givet hende lejlighed til  \r\n\r\n at udtale sig herom. At skatteforvaltningen havde tilsidesat alle regler om  \r\n\r\n partsh&oslash;ring medf&oslash;rte, at skatteforvaltningens afg&oslash;relse  \r\n\r\n var ugyldig. Der henvistes til Landsskatterettens kendelse af 28. november  \r\n\r\n 1996.</P>  \r\n\r\n<P ALIGN=\"JUSTIFY\">S&aring;fremt Landsskatteretten fandt, at de enkelte  \r\n\r\n formalitetsmangler isoleret set ikke medf&oslash;rte ugyldighed, blev det  \r\n\r\n gjort g&aelig;ldende, at manglerne til sammen medf&oslash;rteugyldighed.</P>  \r\n\r\n<P ALIGN=\"JUSTIFY\">Landsskatteretten bem&aelig;rkede, at s&aring;vel  \r\n\r\n forvaltningsloven som skattestyrelsesloven fastsatte visse  \r\n\r\n sagsbehandlingsregler, herunder regler om begrundelse og  \r\n\r\n partsh&oslash;ring.</P>  \r\n\r\n<P ALIGN=\"JUSTIFY\">Forvaltningslovens § 19 bestemte, at s&aring;fremt en  \r\n\r\n myndighed var i besiddelse af bestemte faktiske oplysninger, som en part ikke  \r\n\r\n kunne antages at v&aelig;re bekendt med, skulle myndigheden foretage  \r\n\r\n partsh&oslash;ring med mulighed for kontradiktion, inden der blev truffet  \r\n\r\n afg&oslash;relse. Landsskatteretten bem&aelig;rkede, at det i den  \r\n\r\n foreliggende sag ikke fremgik af agterskrivelsen hvilke faktiske oplysninger,  \r\n\r\n som indgik i myndighedernes beslutningsgrundlag, og at der ikke var foretaget  \r\n\r\n forudg&aring;ende h&oslash;ring inden agterskrivelsen udsendelse til  \r\n\r\n klageren. Landsskatteretten bem&aelig;rkede endvidere, at Told- og  \r\n\r\n Skattestyrelsens breve af 29. januar 1999 og 12. marts 1999, som indgik i  \r\n\r\n myndighedernes afg&oslash;relsesgrundlag, f&oslash;rst blev udsendt til  \r\n\r\n klageren efter, at der var truffet endelig afg&oslash;relse. Henset til disse  \r\n\r\n forhold fandt Landsskatteretten, at forvaltningslovens regler om  \r\n\r\n partsh&oslash;ring ikke kunne anses for opfyldt. Retten fandt efter en  \r\n\r\n konkret v&aelig;sentlighedsvurdering, at skatteforvaltningens  \r\n\r\n afg&oslash;relse var beh&aelig;ftet med en s&aring; v&aelig;sentlig  \r\n\r\n formalitetsmangel, at afg&oslash;relsen efter rettens praksis var ugyldig.  \r\n\r\n Der var herved lagt v&aelig;gt p&aring;, at der var tale om  \r\n\r\n tilsides&aelig;ttelse af en klar garantiforskrift, som generelt var egnet til  \r\n\r\n at p&aring;virke en afg&oslash;relses materielle resultat.</P>  \r\n\r\n<P ALIGN=\"JUSTIFY\">Landsskatterettens afg&oslash;relse var tiltr&aring;dt af  \r\n\r\n  Told-og Skattestyrelsen.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/2000"
        },
        {
            "displayName": "Accession",
            "displayValue": "W20000952625"
        },
        {
            "displayName": "Entydig dokumentidentifikation",
            "displayValue": "AN002195"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9526"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "15/09/2000"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "Skattemin.,<br />Landsskatteretten J. nr. 2-2-1819-714"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}