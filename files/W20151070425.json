{
    "id": 170353,
    "title": "Ligestillingsnævnets afgørelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10704 af 26/11/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ligestillingsnævnets afgørelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Italic\">J.nr. E.</span> <span class=\"Italic\">2.1.20</span></p>\r\n   <p class=\"TekstGenerel\">\r\n      <span class=\"Italic\">Ligestillingsnævnet havde ikke kompetence til at behandle en klage over en kampagne rettet til kvinder arrangeret af Hjerteforeningen, da kampagnen ikke var omfattet af ligestillingslovens § 2, stk. 1.</span> <span class=\"Italic\">(Dissens).</span> ¬¬En mand klagede over Hjerteforeningens kampagne \"kvinde pas på dig selv\", der rettede sig til kvinder med oplysning om kvinders særlige risikofaktorer og symptomer. Klageren mente, at kampagnen i lige så høj grad skulle rettes til mænd. Indklagede oplyste, at der ikke under kampagnen eller på noget andet tidspunkt har været særlige gratis ydelser, som var forbeholdt kvinder. Nævnets flertal fandt, at Ligestillingsnævnet ikke havde kompetence til at behandle klagen, da det forhold, der blev klaget over, efter deres opfattelse ikke var omfattet af ligestillingslovens § 2, stk. 1 om offentlig eller erhvervsmæssig virksomhed. Et medlem fandt, at kampagnen var omfattet af ligestillingslovens § 2, men fandt det ikke i strid med ligestillingsloven at gøre opmærksom på, at kvinders symptomer på hjertesygdomme er anderledes end mænds.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om en kampagne rettet til kvinder arrangeret af Hjerteforeningen: \"Kvinde pas dig selv\". ¬¬<span class=\"Bold\">Sagsfremstilling</span> ¬Kampagnen \"Kvinde pas dig selv\" var Hjerteforeningens tema for hjerteugen i 2003. Kampagnen henvendte sig til kvinder på 40 år og opefter. ¬¬Kampagnen bestod i en række reklamer i offentligheden underbygget med åbent hus arrangementer samt møder og foredrag i Hjerteforeningens regi. ¬¬Hjerteforeningen er en privat almenvelgørende, sygdomsbekæmpende forening, der primært arbejder for indsamlede midler. I 2002 modtog foreningen et tilskud til sine aktiviteter på 4,1 mill. kr. fra tipsmidlerne. Tilskuddet udgjorde ca. 6 % af foreningens samlede indkomst i 2002. ¬¬Temaet om kvinder og hjertesundhed er et af de temaer, som Hjerteforeningen i henhold til handlingsplanen for foreningen har valgt at fokusere på frem til 2005. Kampagnen er et gennemgående tema for foreningens oplysnings- og sundhedskampagner i 2003 og udgør en del af foreningens samlede indsats for at fremme hjerte- og kredsløbssundheden i Danmark. ¬¬<span class=\"Bold\">Klagerens påstand</span> ¬Klageren finder, at indklagede har overtrådt ligestillingsloven ved at have en kampagne rettet til kvinder, hvorunder der var tilbud til kvinder om at få foretaget helbredstest gratis. ¬¬<span class=\"Bold\">Indklagede påstår frifindelse.</span> ¬¬<span class=\"Bold\">Klagerens argumenter</span> ¬Hjerteforeningen har henvendt sig til offentligheden med budskabet om, at kvinder i deres dagligdag skulle være særlig udsatte for hjertekarsygdomme. Klageren finder, at Hjerteforeningens annoncer gennem maj måned 2003 på denne måde fremstillede kvinden som værende mere værd end mænd. Det fremgik af kampagnen, at kvinder er i en risikogruppe for at få hjertesygdomme, idet de påtager sig både erhvervsarbejde samt i højere grad end mænd ansvaret for familiemæssige opgaver. ¬¬Det er udtryk for forskelsbehandling, at kvinder blev tilbudt gratis sundhedstests i forbindelse med kampagnen, men at dette tilbud ikke blev givet til mænd. Såfremt en mand ønskede at få foretaget en test skulle han selv betale for den. ¬¬Da Hjerteforeningen er godkendt af myndighederne som værende en almen velgørende forening er Hjerteforeningen omfattet af ligestillingslovens udtryk \"almen virksomhed\". ¬¬<span class=\"Bold\">Indklagedes argumenter</span> ¬Indklagede har oplyst, at kampagnen \"Pas dig selv, kvinde! \" er et ud af flere temaer, som foreningen har valgt at fokusere på frem til år 2005. Baggrunden for dette er, at kvinders symptomer på hjertesygdomme er anderledes end mænds og der er nogle anderledes risikofaktorer, hvorfor man har valgt at gøre særligt opmærksom på dette. ¬¬Foreningen har ikke under kampagnen, eller på noget andet tidspunkt, har haft særlige gratis ydelser, som var forbeholdt kvinder. ¬¬Foreningens virksomhed adskiller sig på væsentlige punkter fra en erhvervsmæssig virksomhed, hvis primære formål er at skabe et økonomisk overskud til fordel for virksomhedens ejere. ¬¬Hjerteforeningen er en privat sygdomsbekæmpende forening, som har følgende overordnede formål: ¬¬- at støtte videnskabelig forskning i hjerte- og kredsløbssygdomme, deres årsag, forebyggelse og behandling, ¬- at oplyse og rådgive befolkningen om de nævnte sygdomme, ¬- at varetage fælles interesser for hjertepatienter, ¬- at repræsentere Danmark i internationale organisationer med lignende formål. ¬¬Hjerteforeningen arbejder for indsamlede midler. Derudover modtog Hjerteforeningen i 2002 et tilskud fra tipsmidlerne på 4,1 mio. kr. svarende til 6 % af foreningens samlede indkomst i år 2002. ¬¬Hjerteforeningen har mere end 75.000 medlemmer, som støtter foreningen økonomisk og ca. 500 frivillige der yder en aktiv indsats i arbejdet for Hjertesagen. ¬¬Indklagede finder derfor, at foreningen falder uden for begrebet \"erhvervsmæssig virksomhed\" jf. Ligestillingslovens § 2 og at Hjerteforeningen dermed er udenfor Ligestillingslovens anvendelsesområde. ¬¬<span class=\"Bold\">Ligestillingsnævnets bemærkninger og konklusion</span> ¬Efter § 19 i Ligestillingsloven (lovbekendtgørelse nr. 553 af 2. juli 2002) kan Ligestillingsnævnet behandle sager efter denne lovs § 2. ¬¬Efter Ligestillingslovens § 2, stk. 1, skal enhver arbejdsgiver, myndighed eller organisation behandle kvinder og mænd lige inden for offentlig forvaltning og erhvervsmæssig og almen virksomhed. ¬¬To medlemmer af nævnet (Niels Waage og Morten Ulrich) udtaler: ¬Vi finder ikke, at kampagnen \"Pas dig selv kvinde\" var omfattet af ligestillingslovens § 2. ¬¬Vi har herved lagt vægt på, at foreningen ud fra sit formål og virksomhed er en sygdomsbekæmpende forening, hvis formål er at yde støtte til forskning, yde rådgivning og oplysning, og repræsentere hjertepatienter i diverse fora, hvilket efter vor opfattelse ikke falder ind under lovens udtryk \"erhvervsmæssig virksomhed\". ¬¬Vi har herved lagt til grund, at det fremgår af bemærkningerne til ligestillingsloven, at det ved afgørelsen af spørgsmålet om, hvad der er erhvervsmæssig virksomhed, må anlægges en samlet vurdering af, i hvilket omfang virksomheden bidrager til den pågældendes samlede indkomst, og i hvilket omfang virksomheden kan siges at have forretningsmæssig karakter. ¬¬Uanset at foreningen er godkendt som almen velgørende forening jf. skatte- og boafgiftslovgivningen finder vi ikke, at foreningen omfattes af udtrykket almen virksomhed i ligestillingslovens § 2, idet det af bemærkningerne til loven fremgår, at udtrykket almen virksomhed alene skal forstås i relation til de almene boligorganisationers udlejningsvirksomhed. ¬¬Det forhold, der klages over, er derfor efter medlemmernes opfattelse ikke omfattet af Ligestillingslovens § 2, stk. 1 og medlemmerne finder heller ikke, at forholdet er omfattet af nogen anden bestemmelse i ligestillingslovgivningen. Da vi herefter ikke finder, at Ligestillingsnævnet har kompetence til at behandle klagen, stemmer vi for at afvises klagen. ¬¬Et medlem (Ruth Nielsen) udtaler: ¬Efter ligestillingslovens § 1 er det lovens formål at fremme ligestilling mellem kvinder og mænd, herunder lige integration og lige muligheder i alle samfundets funktioner med udgangspunkt i kvinders og mænds lige værd. ¬¬I bemærkningerne til det oprindelige forslag til ligestillingslovens § 2, anførtes, at \"bestemmelsens anvendelsesområde svarer bortset fra den offentlige forvaltning i det væsentligste til anvendelsesområdet for lov om forbud mod forskelsbehandling på grund af race mv.\" ¬¬I lyset af ligestillingslovens formål og bemærkningerne til loven, finder jeg, at udtrykket offentlig forvaltning og erhvervsmæssig og almen virksomhed i ligestillingslovens § 2, må fortolkes således, at det omfatter en kampagne afholdt af Hjerteforeningen. ¬¬Jeg finder, at det ikke strider mod ligestillingsloven eller andre love at gøre opmærksom på, at kvinders symptomer på hjertesygdomme er anderledes end mænds, og at der er nogle andre risikofaktorer. ¬¬Jeg finder derfor, at klagen ikke kan tages til følge. ¬¬Medlemmerne Niels Waage og Morten Ulrich er enige med Ruth Nielsen i, at det ikke strider mod ligestillingsloven eller andre love at gøre opmærksom på, at kvinders symptomer på hjertesygdomme er anderledes end mænds, og at der er nogle andre risikofaktorer. ¬¬Der træffes afgørelse efter stemmeflertallet, således at det ¬¬<span class=\"Bold\">bestemmes:</span> ¬¬Nævnet kan ikke behandle denne klage. ¬</p>\r\n<p>\r\n   <span class=\"Italic\">&lt;E.</span> <span class=\"Italic\">2.1.20&gt;</span></p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/2015"
        },
        {
            "displayName": "Accession",
            "displayValue": "W20151070425"
        },
        {
            "displayName": "Entydig dokumentidentifikation",
            "displayValue": "CF001558"
        },
        {
            "displayName": "Dato for indlæggelse",
            "displayValue": "01/10/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10704"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "26/11/2003"
        },
        {
            "displayName": "Administrerende myndighed",
            "displayValue": "Ligestillingsnævnet"
        },
        {
            "displayName": "Ressortministeriets journalnummer",
            "displayValue": "E.2.1.20"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}