{
    "id": 69921,
    "title": "Arbejde med køle-smøremidler (* 1) (* 2) (* 3) (* 4) (* 5) (* 6) (* 7) (* 8) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3250 af 01/04/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arbejde med køle-smøremidler (* 1) (* 2) (* 3)  \r\n\r\n (* 4) (* 5) (* 6) (* 7) (* 8) </H1>  \r\n\r\n<P></P>  \r\n\r\n<BR>  \r\n\r\n<P>Denne At-meddelelse oplyser om de sundhedsfarer og gener, der kan være ved  \r\n\r\n arbejde med køle-smøremidler og de foranstaltninger, der skal træffes for at  \r\n\r\n imødegå dem. </P>  \r\n\r\n<P>Køle-smøremidler anvendes ved metalbearbejdning, såvel spåntagende (fx  \r\n\r\n boring, drejning, fræsning og slibning) som ikke-spåntagende (fx valsning,  \r\n\r\n udstansning og klipning). </P>  \r\n\r\n<P> <B>SUNDHEDSFARE</B>  </P>  \r\n\r\n<P>Køle-smøremidler kan påvirke hud, slimhinder, lunger, mavesæk og  \r\n\r\n tarmkanal. Dette kan ske dels ved direkte kontakt, dels ved indånding af de  \r\n\r\n tåger (aerosoler), gasarter og/eller den røg, der dannes under  \r\n\r\n arbejdsprocessen på grund af høje omløbshastigheder og/eller relativt høje  \r\n\r\n temperaturer. </P>  \r\n\r\n<P>Symptomer på hudskader viser sig almindeligvis først som en let rødmen  \r\n\r\n eller irritation, der kan udvikle sig til hævelse eller blærer. Senere kan  \r\n\r\n der dannes eksemer, vortelignende fortykkelser, der efter længere tids  \r\n\r\n påvirkning kan blive til hudkræft. </P>  \r\n\r\n<P>Hudgener opstår især, hvor køle-smøremiddelforurenet arbejdstøj gnider  \r\n\r\n direkte mod huden. </P>  \r\n\r\n<P>Indånding af køle-smøremiddeltåge kan forårsage betændelsesprocesser i  \r\n\r\n lungevævet samt øget vækst af bindevævet. </P>  \r\n\r\n<P>Ved bearbejdning af SG-jern kan der dannes fosfin, der er  \r\n\r\n sundhedsskadelig. Det har vist sig, at fosfin kan forekomme i så store  \r\n\r\n mængder, at ikke alene den, der foretager bearbejdningen, er udsat, men også  \r\n\r\n andre i nærheden, fx er den, der transporterer spånerne væk, udsat for  \r\n\r\n påvirkning af fosfin. </P>  \r\n\r\n<P> <B>FORANSTALTNINGER</B>  </P>  \r\n\r\n<P> <B>Instruktion m.v.</B>  </P>  \r\n\r\n<P>De ansatte skal have nødvendig instruktion og oplæring i at udføre  \r\n\r\n arbejdet på farefri måde, og de skal have oplysninger om de farer, der er ved  \r\n\r\n brug af køle-smøremidler. </P>  \r\n\r\n<P> <B>Valg af køle-smøremiddel</B>  </P>  \r\n\r\n<P>Brug kun et køle-smøremiddel, hvorom der foreligger oplysninger om  \r\n\r\n anvendelsesområde, sundhedsfarer ved brugen og nødvendige  \r\n\r\n sikkerhedsforanstaltninger. </P>  \r\n\r\n<P>Det kan ofte være nødvendigt også at vurdere køle-smøremidlet i forhold  \r\n\r\n til den aktuelle arbejdsproces, idet der for eksempel ved for stærk  \r\n\r\n opvarmning kan opstå spaltningsprodukter, der kan være sundhedsskadelige.  \r\n\r\n</P>  \r\n\r\n<P>Visse køle-smøremidler, der indeholder farlige stoffer, må ikke anvendes,  \r\n\r\n hvis de kan erstattes af et mindre farligt eller mindre generende  \r\n\r\n køle-smøremiddel (substitution). Se At-meddelelse nr. 3.02.1 om stoffer og  \r\n\r\n materialer. Sådanne køle-smøremidler er i reglen mærket med en fareetiket i  \r\n\r\n overensstemmelse med Miljøministeriets regler om klassificering. </P>  \r\n\r\n<P> <B>Brugsanvisning</B>  </P>  \r\n\r\n<P>For køle-smøremidler, der indeholder farlige stoffer, skal arbejdsgiveren  \r\n\r\n udarbejde en brugsanvisning. Se At-meddelelse nr. 3.02.2 om brugsanvisning  \r\n\r\n for stoffer og materialer. </P>  \r\n\r\n<P> <B>Fjernelse af forurenet luft</B>  </P>  \r\n\r\n<P>Ved arbejde med køle-smøremidler skal man sikre sig, at luftforureningen  \r\n\r\n bliver mindst mulig. </P>  \r\n\r\n<P>Efter Arbejdstilsynets praksis kræves punktudsugning ved maskiner, der  \r\n\r\n indgår i produktion, fx drejning, fræsning, slibning og høvling i mange timer  \r\n\r\n og i store serier, når arbejdet med køle-smøremidler giver anledning til  \r\n\r\n dannelse af tåger (aerosoler), gasarter og/eller røg. </P>  \r\n\r\n<P>Der vil normalt blive krævet rumventilation i værksteder, hvor maskinerne  \r\n\r\n anvendes lejlighedsvist til små serier eller enkelte stykker. </P>  \r\n\r\n<P>En konkret vurdering af arbejdsmiljøforholdene på virksomheden kan  \r\n\r\n medføre, at der ud over punktudsugning også er brug for rumventilation. Ved  \r\n\r\n vurderingen lægges blandt andet vægt på: </P>  \r\n\r\n<P>- rummets størrelse, </P>  \r\n\r\n<P>- antal maskiner i rummet, </P>  \r\n\r\n<P>- driftstid af maskinerne, </P>  \r\n\r\n<P>- eventuelt konstaterede gener og </P>  \r\n\r\n<P>- synlig tåge- og røgdannelse. </P>  \r\n\r\n<P>Ved bearbejdning af SG-jern skal der altid mindst være punktudsugning.  \r\n\r\n</P>  \r\n\r\n<P>Ved rumventilation skal der tilføres erstatningsluft, der i den kolde  \r\n\r\n årstid skal være forvarmet. </P>  \r\n\r\n<P>Der henvises til At-meddelelse 1.01.8 om ventilation generelt, herunder  \r\n\r\n bl.a. om betingelserne for recirkulation. </P>  \r\n\r\n<P> <B>Afskærmning</B>  </P>  \r\n\r\n<P>For at imødegå sundhedsskadelig påvirkning fra sprøjt og stænk kan  \r\n\r\n indkapsling og/eller afskærmning tæt ved maskinens arbejdssted være  \r\n\r\n nødvendig. </P>  \r\n\r\n<P> <B>Personlig hygiejne</B>  </P>  \r\n\r\n<P>En god, personlig hygiejne er meget væsentlig for at imødegå skadelig  \r\n\r\n påvirkning af køle-smøremidler. Vask hænder ofte og altid efter arbejde med  \r\n\r\n køle-smøremidler. </P>  \r\n\r\n<P>Undgå at have klude, der er vædet med køle-smøremidler, i lommerne. </P>  \r\n\r\n<P>Gennemvædet tøj bør skiftes straks og rengøres effektivt. </P>  \r\n\r\n<P> <B>Personlige værnemidler og arbejdstøj</B>  </P>  \r\n\r\n<P>Arbejdsgiveren skal afholde udgifterne til anskaffelse, vedligeholdelse og  \r\n\r\n renholdelse af særligt arbejdstøj og personlige værnemidler. </P>  \r\n\r\n<P>Når der arbejdes med køle-smøremidler ved maskiner, der er effektivt  \r\n\r\n afskærmet, er det normalt kun nødvendigt at bruge egnede handsker og  \r\n\r\n eventuelt olietæt forklæde. </P>  \r\n\r\n<P>Udleverede personlige værnemidler og arbejdstøj skal altid anvendes, når  \r\n\r\n der arbejdes med køle-smøremidler. </P>  \r\n\r\n<P>Arbejdstøj forurenet med køle-smøremiddel skal opbevares adskilt fra  \r\n\r\n gangtøj. </P>  \r\n\r\n<P> <B>Vaskefaciliteter</B>  </P>  \r\n\r\n<P>Der skal stilles egnede hudrensemidler (brug ikke olie eller organiske  \r\n\r\n opløsningsmidler) og cremer til hudpleje til rådighed. </P>  \r\n\r\n<P>På faste arbejdssteder skal der være adgang til et passende antal  \r\n\r\n vaskeindretninger med rindende varmt og koldt vand. Se At-meddelelse nr.  \r\n\r\n 1.01.4 om vaskeindretninger. </P>  \r\n\r\n<P>Det samme kræves for midlertidige og skiftende arbejdssteder, dog kan det  \r\n\r\n efter omstændighederne være tilstrækkeligt, at kun det kolde vand er  \r\n\r\n rindende, hvis der er passende mængder varmt vand til rådighed. Adgang til  \r\n\r\n brusebad anbefales. </P>  \r\n\r\n<P>Erik Andersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) AT-meddelse nr. 4.04.6 april 1991 </P>  \r\n\r\n<P>(* 2) Bekendtgørelse nr. 540 af 2. september 1982 om stoffer og materialer  \r\n\r\n</P>  \r\n\r\n<P>(* 3) Bekendtgørelse nr. 323 af 7. juli 1983 om arbejdets udførelse </P>  \r\n\r\n<P>(* 4) Bekendtgørelse nr. 32 af 29. januar 1979 om arbejdstøj og personlige  \r\n\r\n værnemidler </P>  \r\n\r\n<P>(* 5) AT-meddelse nr. 3.02.1 om stoffer og materialer </P>  \r\n\r\n<P>(* 6) AT-meddelse nr. 3.02.2 om brugsanvisning for stoffer og materialer  \r\n\r\n</P>  \r\n\r\n<P>(* 7) AT-meddelse nr. 1.01.8 om ventilation generelt, herunder bl.a. om  \r\n\r\n betingelserne for recirkulation </P>  \r\n\r\n<P>(* 8) AT-meddelse nr. 1.01.4 om vaskeindretninger </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19910325060"
        },
        {
            "displayName": "Entydig dokumentidentifikation",
            "displayValue": "CM029108"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "01/12/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3250"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "01/04/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}