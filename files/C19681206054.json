{
    "id": 39367,
    "title": "Kirkegårde. Vedtægter. Takset for fornyelse af gravsteder. ",
    "documentTypeId": "200",
    "isSagsforlobPeriodValid": false,
    "shortName": "SKR nr 12060 af 17/10/1968",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at taksterne for fornyelse af gravsteder m.v. i en af et  \r\n\r\n menighedsråd vedtaget kirkegårdsvedtægt først er gældende fra det tidspunkt,  \r\n\r\n da vedtægten godkendes af stiftsøvrigheden, </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kirkegårde. Vedtægter. Takset for fornyelse af  \r\n\r\n gravsteder. </H1>  \r\n\r\n<P></P>  \r\n\r\n<BR>  \r\n\r\n<P>Kirkeministeriets skrivelse af 17. oktober 1968 til stiftsøvrigheden over  \r\n\r\n Helsingør stift. </P>  \r\n\r\n<P>I et med stiftsøvrighedens erklæring af 3. september 1968 hertil indsendt  \r\n\r\n andragende har overpolitibetjent N.N., X-købing, der er adkomstberettiget til  \r\n\r\n et familiegravsted med 4 gravpladser på A. kirkegård, besværet sig over  \r\n\r\n størrelsen af de beløb, der af menighedsrådet er afkrævet ham for fornyelse  \r\n\r\n af retten til gravstedet og for kastning af grav og ringning i forbindelse  \r\n\r\n med begravelse den 14. maj 1968 i gravstedet af klagerens hustru. </P>  \r\n\r\n<P>Det fremgår af sagen, at klagerens fader som indensognsboende erhvervede  \r\n\r\n brugsretten til gravstedet den 1. januar 1937, og at gravfæstebrevet er  \r\n\r\n overgået til klageren, efter at den sidstafdøde af hans forældre afgik ved  \r\n\r\n døden i januar 1956. Fredningstiden for kistebegravelser på kirkegården er 30  \r\n\r\n år, og i forbindelse med begravelsen i 1956 af klagerens fader blev retten  \r\n\r\n til gravstedet fornyet for tiden indtil udgangen af 1986. </P>  \r\n\r\n<P>Efter begravelsen af klagerens hustru er der i henhold til taksterne i en  \r\n\r\n af menighedsrådet den 26. februar 1968 vedtaget, men af stiftsøvrigheden  \r\n\r\n først den 20. maj 1968 stadfæstet vedtægt afkrævet klageren et beløb af 720  \r\n\r\n kr. for fornyelsen af gravstedet for perioden fra 1986 til 1998 og et beløb  \r\n\r\n af 444 kr. 37 øre. øre for gravkastning og ringning, idet beløbene er  \r\n\r\n beregnet efter de for begravelse af udensognsboende medlemmer af folkekirken  \r\n\r\n uden særlig tilknytning til sognet fastsatte takster. </P>  \r\n\r\n<P>Ved sagens fremsendelse har provstiudvalget bl.a. rejst spørgsmål om,  \r\n\r\n hvorvidt beregning af de omhandlede beløb skal ske i henhold til taksterne i  \r\n\r\n den for kirkegården af stiftsøvrigheden den 14. september 1965 approberede  \r\n\r\n vedtægt eller taksterne i den af menighedsrådet den 26. februar 1968 vedtagne  \r\n\r\n kirkegårdsvedtægt, som først approberedes af stiftsøvrigheden, efter at  \r\n\r\n begravelsen af andragerens hustru fandt sted. </P>  \r\n\r\n<P>I anledning heraf skal man meddele til efterretning og videre  \r\n\r\n bekendtgørelse, herunder for andrageren, at ministeriet med stiftsøvrigheden  \r\n\r\n er enig i, at beregningen af vederlagene for gravstedets fornyelse og gravens  \r\n\r\n kastning burde være sket i henhold til taksterne i den af stiftsøvrigheden  \r\n\r\n den 14. september 1965 stadfæstede kirkegårdsvedtægt, hvilke takster efter  \r\n\r\n ministeriets opfattelse var gældende, indtil det af menighedsrådet den 26.  \r\n\r\n februar 1968 vedtagne forslag til ny kirkegårdsvedtægt opnåede  \r\n\r\n stiftsøvrighedens approbation den 20. maj 1968. </P>  \r\n\r\n<P>Såfremt afdøde ikke tidligere havde været fast bosat i A. sogn, er  \r\n\r\n ministeriet ligeledes med stiftsøvrigheden enig i, at betalingen for  \r\n\r\n gravstedets fornyelse vil være at beregne efter den for udensognsboende  \r\n\r\n medlemmer af folkekirken uden tilknytning til sognet eller kirkegården  \r\n\r\n gældende takst, jf. fornævnte vedtægt af 14. september 1965 § 35, stk. 4.  \r\n\r\n</P>  \r\n\r\n<P>Den andrageren afkrævede betaling vil være at berigtige i overensstemmelse  \r\n\r\n med foranstående. </P>  \r\n\r\n<P>Det tilføjes, at ministeriet under de foreliggende omstændigheder ville  \r\n\r\n have fundet det rimeligt, at andrageren inden bisættelsen var blevet  \r\n\r\n underrettet om størrelsen af de beløb, som ville blive ham afkrævet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19681206054"
        },
        {
            "displayName": "Entydig dokumentidentifikation",
            "displayValue": "CA007302"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "28/05/2002"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12060"
        },
        {
            "displayName": "År for udstedelse",
            "displayValue": "1968"
        },
        {
            "displayName": "Dato for underskrift",
            "displayValue": "17/10/1968"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Kirkeministeriet"
        },
        {
            "displayName": "Ressortministeriets journalnummer",
            "displayValue": "5 Q 1034"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}