{
    "id": 35532,
    "title": "Om hvorvidt andre end praktiserende landinspektører og Kort- og Matrikelstyrelsen kan udføre arbejder vedrørende opmålingsnettet. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 9061 af 18/01/1981",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Det er direktoratets opfattelse, at arbejder ved opmålingsnettet som  \r\n\r\n etablering, måling, beregning og skitsetegning er at betragte som tekniske  \r\n\r\n arbejder, der ikke hører under de i landinspektørlovens § 4 nævnte  \r\n\r\n eneretsarbejder. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Om hvorvidt andre end praktiserende  \r\n\r\n landinspektører og Kort- og Matrikelstyrelsen kan udføre arbejder vedrørende  \r\n\r\n opmålingsnettet. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Ved skrivelse af 15.4. 1981 har De anmodet om en udtalelse om, hvorvidt  \r\n\r\n direktoratet mener, at en række arbejder vedrørende opmålingsnettet kan  \r\n\r\n udføres af andre end Geodætisk Institut, praktiserende landinspektører og  \r\n\r\n matrikeldirektoratet. Det drejer sig om arbejderne med </P>  \r\n\r\n<P> <I>at</I>  etablere fikspunkter </P>  \r\n\r\n<P> <I>at</I>  beregne koordinater </P>  \r\n\r\n<P> <I>at</I>  udfærdige skitser </P>  \r\n\r\n<P> <I>at</I>  indlægge på matrikelkortene </P>  \r\n\r\n<P> <I>at</I>  sørge for officiel registrering. </P>  \r\n\r\n<P>Samtidig har De gjort opmærksom på, at en kommune påtænker som  \r\n\r\n beskæftigelsesarbejde at retablere tabtgåede fikspunkter under tilsyn af  \r\n\r\n kommunens tekniske forvaltning. I tilslutning hertil spørger De, om  \r\n\r\n matrikeldirektoratet kan godkende en sådan ordning. </P>  \r\n\r\n<P>Det er direktoratets opfattelse, at de omhandlede arbejder med etablering,  \r\n\r\n måling, beregning og skitsetegning er at betragte som tekniske arbejder, der  \r\n\r\n ikke hører under de i landinspektørlovens § 4 nævnte eneretsarbejder. Denne  \r\n\r\n opfattelse er kommet til udtryk i flere tilfælde, eksempelvis: </P>  \r\n\r\n<P>1) Vejledning for flyvefotogrammetrisk fremstilling af matrikelkort af  \r\n\r\n januar 1966, hvori de i pkt. 2.10 om paspunktbestemmelse nævnes:......  \r\n\r\n Udtegningsfirmaet sørger for koordineringen af paspunkterne. Ny-koordinerede  \r\n\r\n planpaspunkter bør, hvor det er hensigsmæssigt, optages som fikspunkter.  \r\n\r\n Punkterne afmærkes og fikspunktskitser udfærdiges efter reglerne.... </P>  \r\n\r\n<P>2) Vejdirektoratets &#187;Vejledende regler for matrikulær berigtigelse af  \r\n\r\n motorvejsanlæg&#171; fra okt. 1972, hvori nævnes, at fikspunktsystemet i  \r\n\r\n motorveje etableres af anlægsmyndigheden, og at koordinering af fikspunkter  \r\n\r\n udføres af den praktiserende landinspektør, anlægsmyndigheden eller det  \r\n\r\n fotogrammetriske firma. Landinspektørforeningen har deltaget i udarbejdelse  \r\n\r\n af begge de nævnte publikaioner og har endvidere deltaget i en arbejdsgruppe,  \r\n\r\n der har udarbejdet: </P>  \r\n\r\n<P>3) &#187;Paradigma for aftale med praktiserende landinspektører&#171; der  \r\n\r\n er udgivet af vejdirektoratet i 1978, og hvori det i pkt. 3.2.2 fastslås:  \r\n\r\n</P>  \r\n\r\n<P>Etablering af fikspunktsystem foretages af anlægsmyndigheden eller den  \r\n\r\n praktiserende landinspektør. Anlægsmyndigheden kan fastsætte nærmere regler  \r\n\r\n for punkternes placering og etablering, såfremt disse ikke strider mod de af  \r\n\r\n landbrugsministeriet, matrikeldirektoratet, herom fastsatte bestemmelser.  \r\n\r\n</P>  \r\n\r\n<P>Direktoratets politik vedrørende det landsdækkende fikspunktnet har senest  \r\n\r\n være omtalt på landinspektørforeningens Nyborgmøde 1981, hvor det under  \r\n\r\n &#187;Nyt fra matriklen&#171; blev påpeget, at man må imødese, at  \r\n\r\n fikspunktnettet også vil blive anvendt til andre formål end de matrikulære og  \r\n\r\n af andre faggrupper end landinspektører, og at andre faggrupper end  \r\n\r\n landinspektører vil kunne deltage i arbejdet med at udbygge og vedligeholde  \r\n\r\n fikspunktnettet. </P>  \r\n\r\n<P>En sådan holdning kan rejse spørgsmål om retablering af fikspunkter og  \r\n\r\n indlægning på matrikelkortet. Direktoratet ser det dog ikke som noget stort  \r\n\r\n problem. </P>  \r\n\r\n<P>På Nyborgmødet blev der også givet udtryk for, at der må lægges stor vægt  \r\n\r\n på kvaliteten af referencenettet, og at dets anvendelighed vil være af  \r\n\r\n afgørende betydning for den placering, som ejendomsregistreringen og dermed  \r\n\r\n matriklen og de praktiserende landinspektører får i de kommende års opbygning  \r\n\r\n af landinformationssystemer. </P>  \r\n\r\n<P>Direktoratet ser derfor med velvilje på landinspektørernes bestræbelser  \r\n\r\n for at gøre sig gældende ved denne opbygning og imødeser gerne drøftelser med  \r\n\r\n landinspektørforeningen om de dermed forbundne problemer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i tidsskriftet Landinspektøren 31. bind, side 330.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "Y19810906158"
        },
        {
            "displayName": "Entydig dokumentidentifikation",
            "displayValue": "CA003467"
        },
        {
            "displayName": "Dato for indlæggelse",
            "displayValue": "30/01/2002"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9061"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "18/01/1981"
        },
        {
            "displayName": "Administrerende myndighed",
            "displayValue": "Landbrugsministeriet, Matrikeldirektoratet"
        },
        {
            "displayName": "Ressortministeriets journalnummer",
            "displayValue": "M.C.J. 308/1981"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}