{
    "id": 109962,
    "title": "1989 BTL 173   BETÆNKNING OVER FORSLAG TIL LOV OM DØDSKRITERIUM OG TRANSPLANTATION M.V.     NR L 173 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 173",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 173 </P>  \r\n\r\n<P></P>  \r\n\r\n<P>Betænkning over Forslag til lov om dødskriterium og transplantation m.v.  \r\n\r\n<BR>  \r\n\r\n Nr L 173 1989-90, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19900510 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Retsudvalget har behandlet lovforslaget i en række møder sammen med </P>  \r\n\r\n<P>forslag til lov om ligsyn, obduktion og transplantation m.v. (L </P>  \r\n\r\n<P>149), som udvalget ligeledes har afgivet betænkning over. Udvalget </P>  \r\n\r\n<P>har herunder stillet spørgsmål til justitsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n vedrørende de to lovforslag fra: </P>  \r\n\r\n<P>Arden, A. lrs., Bagsværd, </P>  \r\n\r\n<P>Astrup, Karen, læge, København, </P>  \r\n\r\n<P>CEAPIR, Confoederatio Europaea Associationum Patientium Insufficientiae  \r\n\r\n Renum, </P>  \r\n\r\n<P>Danmarks Frivillige Bloddonorer, </P>  \r\n\r\n<P>Dansk Sygeplejeråd, </P>  \r\n\r\n<P>Det Etiske Råd, </P>  \r\n\r\n<P>Det Åbne Akademi, </P>  \r\n\r\n<P>Frederiksborg Amt, </P>  \r\n\r\n<P>Knudsen, Rudolf, amtsrådsmedlem, Videbæk, </P>  \r\n\r\n<P>Landsforeningen for Nyresyge i Danmark, </P>  \r\n\r\n<P>Rigshospitalet, Transplantationsudvalget, </P>  \r\n\r\n<P>Sørensen, Viggo, konsulent, Ærøskøbing, og </P>  \r\n\r\n<P>Thomsen, Thorben Koed, Viborg. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Venstres, Fremskridtspartiets og Det Radikale  \r\n\r\n Venstres medlemmer af udvalget) lovforslaget til <I>forkastelse</I> ved 3.  \r\n\r\n behandling. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget) vil  \r\n\r\n ved 2. behandling redegøre for sin stilling til lovforslaget. </P>  \r\n\r\n<P>Et <I>andet mindretal</I> (Centrum-Demokraternes medlem af udvalget) vil  \r\n\r\n ligeledes ved 2. behandling redegøre for sin stilling til lovforslaget. </P>  \r\n\r\n<P>Et <I>tredje mindretal</I> (Kristeligt Folkepartis medlem af udvalget)  \r\n\r\n indstiller lovforslaget til vedtagelse med de af mindretallet stillede  \r\n\r\n ændringsforslag. </P>  \r\n\r\n<P>Med hensyn til ændringsforslagene bemærkes det, at udvalget i et spørgsmål  \r\n\r\n til justitsministeren udbad sig et notat, hvori justitsministerens  \r\n\r\n juridisk-tekniske betragtninger ved 1. behandling af nærværende lovforslag  \r\n\r\n blev uddybet. </P>  \r\n\r\n<P>Mindretallets ændringsforslag er udarbejdet på baggrund af dette notat,  \r\n\r\n bortset fra ændringsforslagene om obduktion, som er identiske med de  \r\n\r\n obduktionsregler, der foreslås i justitsministerens forslag til lov om  \r\n\r\n ligsyn, obduktion og transplantation m.v. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (KRF): </P>  \r\n\r\n<P>Til § 1 </P>  \r\n\r\n<P> <B>1)</B> Paragraffen affattes således: </P>  \r\n\r\n<P> <B>&#187;§ 1.</B> En persons død konstateres ved uopretteligt ophør af  \r\n\r\n åndedræt, hjertevirksomhed og al hjernefunktion.&#171; </P>  \r\n\r\n<P>Til § 2 </P>  \r\n\r\n<P> <B>2)</B> Paragraffen og den tilhørende overskrift affattes således: </P>  \r\n\r\n<P> <I>&#187;Konstatering af, at al hjernefunktion uopretteligt er ophørt  \r\n\r\n</I></P>  \r\n\r\n<P>  <B>§ 2.</B> Når al hjernefunktion uopretteligt er ophørt, udstedes en  \r\n\r\n attest på, at hjernen er holdt op med at fungere. Attesten skal udfærdiges af  \r\n\r\n en læge og indeholde dokumentation for forudgående sygdom eller ulykke, som  \r\n\r\n med overvejende sandsynlighed har bevirket ophøret af hjernefunktionen, og  \r\n\r\n for, at der ikke længere er ilttilførsel til hjernen. </P>  \r\n\r\n<P> <I>Stk. 2.</I> Attesten udfærdiges på grundlag af undersøgelser foretaget  \r\n\r\n af to læger, som ikke kan antages at have interesse i et bestemt udfald af  \r\n\r\n undersøgelserne. Undersøgelsesresultater, røntgenoptagelser m.v. skal  \r\n\r\n bilægges attesten. </P>  \r\n\r\n<P> <I>Stk. 3.</I> Sundhedsministeren fastsætter bestemmelser om de  \r\n\r\n undersøgelser, der skal foretages for at konstatere, at al hjernefunktion  \r\n\r\n uopretteligt er ophørt. </P>  \r\n\r\n<P> <I>Stk. 4.</I> Sundhedsministeren fastsætter nærmere regler for  \r\n\r\n udstedelsen af attesten.&#171; </P>  \r\n\r\n<P>Til § 3 </P>  \r\n\r\n<P> <B>3)</B> Paragraffen og den tilhørende overskrift affattes således: </P>  \r\n\r\n<P> <I>&#187;Behandling af personer, når det er konstateret, at al  \r\n\r\n hjernefunktion uopretteligt er ophørt </I></P>  \r\n\r\n<P>  <B>&#187;§ 3.</B> Når det er konstateret, at al hjernefunktion  \r\n\r\n uopretteligt er ophørt, og den i § 2 nævnte attest foreligger, bringes alle  \r\n\r\n foranstaltninger, der har til formål at forlænge dødsprocessen, til ophør.  \r\n\r\n For personer, der er tilmeldt det i kapitel 3 nævnte organdonorregister, kan  \r\n\r\n de i 1. pkt. nævnte foranstaltningers ophør udsættes, dog maksimalt i 48  \r\n\r\n timer.&#171; </P>  \r\n\r\n<P>Til § 4 </P>  \r\n\r\n<P> <B>4)</B> Paragraffen og den tilhørende overskrift udgår. </P>  \r\n\r\n<P>Nyt kapitel </P>  \r\n\r\n<P> <B>5)</B> Efter § 4 indsættes som nyt kapitel og nye paragraffer: </P>  \r\n\r\n<P>&#187;Kapitel 01 </P>  \r\n\r\n<P> <I>Obduktion </I></P>  \r\n\r\n<P>  <I>Retslægelig obduktion </I></P>  \r\n\r\n<P>  <B>§ 01.</B> Retslægelig obduktion skal foretages: </P>  \r\n\r\n<P>1) når dødsfaldet skyldes et strafbart forhold, eller muligheden heraf  \r\n\r\n ikke med tilstrækkelig sikkerhed kan udelukkes, eller obduktion dog skønnes  \r\n\r\n nødvendig for at hindre, at der senere kan opstå mistanke herom, </P>  \r\n\r\n<P>2) når dødsmåden i øvrigt ikke er fastslået med tilstrækkelig sikkerhed  \r\n\r\n ved det retslægelige ligsyn, eller </P>  \r\n\r\n<P>3) når dødsårsagen ikke er fastslået med tilstrækkelig sikkerhed ved det  \r\n\r\n retslægelige ligsyn og yderligere retsmedicinske undersøgelser af  \r\n\r\n politimæssige grunde skønnes påkrævet. </P>  \r\n\r\n<P> <I>Stk. 2.</I> Skønnes almen interesse i øvrigt at kræve en særlig  \r\n\r\n undersøgelse af dødsårsagen ved bestemte grupper af dødsfald, kan  \r\n\r\n justitsministeren efter forhandling med Sundhedsstyrelsen bestemme, at der  \r\n\r\n ved sådanne dødsfald skal foretages retslægelig obduktion. </P>  \r\n\r\n<P> <B>§ 02.</B> Bestemmelse om retslægelig obduktion træffes af politiet.  \r\n\r\n Obduktionen udføres af en sagkyndig læge, der udpeges af justitsministeren,  \r\n\r\n sammen med en embedslæge eller en anden læge, der repræsenterer denne. </P>  \r\n\r\n<P> <I>Stk. 2.</I> Såfremt omstændighederne tillader det, skal afdødes  \r\n\r\n nærmeste, førend obduktion foretages, underrettes om dødsfaldet og om, at der  \r\n\r\n vil blive foretaget obduktion. Den pågældende skal samtidig gøres bekendt med  \r\n\r\n adgangen til domstolsprøvelse. </P>  \r\n\r\n<P> <I>Domstolsprøvelse </I></P>  \r\n\r\n<P>  <B>§ 03.</B> Såfremt afdødes nærmeste modsætter sig retslægelig  \r\n\r\n obduktion, skal politiet inden 24 timer indbringe spørgsmålet om lovligheden  \r\n\r\n af beslutningen herom for retten. </P>  \r\n\r\n<P> <I>Stk. 2.</I> Sagen behandles efter strafferetsplejens regler. Rettens  \r\n\r\n afgørelse træffes ved kendelse. Kære til landsretten kan kun ske inden for en  \r\n\r\n frist på 3 dage. Retsplejelovens § 949, stk. 2, finder tilsvarende  \r\n\r\n anvendelse. </P>  \r\n\r\n<P> <I>Stk. 3.</I> I de i § 01, stk. 1, nævnte tilfælde kan obduktion  \r\n\r\n foretages, inden rettens afgørelse foreligger, såfremt der er nærliggende  \r\n\r\n fare for, at øjemedet ellers vil forspildes. </P>  \r\n\r\n<P> <I>Lægevidenskabelig obduktion </I></P>  \r\n\r\n<P>  <B>§ 04.</B> Obduktion i lægevidenskabeligt øjemed og i forbindelse  \r\n\r\n hermed udtagelse af væv og andet biologisk materiale kan efter reglerne i  \r\n\r\n stk. 2-5 foretages på en person, som er død på eller som død er indbragt til  \r\n\r\n et sygehus eller en lignende institution. </P>  \r\n\r\n<P> <I>Stk. 2.</I> Obduktion må foretages, såfremt afdøde efter sit fyldte  \r\n\r\n 18. år skriftligt har givet sit samtykke til obduktion. I andre tilfælde må  \r\n\r\n obduktion ikke finde sted, såfremt afdøde eller afdødes nærmeste har udtalt  \r\n\r\n sig derimod, eller indgrebet må antages at stride mod afdødes eller de  \r\n\r\n nærmestes livsopfattelse, eller såfremt særlige omstændigheder i øvrigt taler  \r\n\r\n mod indgrebet. </P>  \r\n\r\n<P> <I>Stk. 3.</I> Uden for de i stk. 2 nævnte tilfælde skal afdødes  \r\n\r\n nærmeste, hvis opholdssted kendes, underrettes om den påtænkte obduktion med  \r\n\r\n anmodning om at give tilladelse hertil. Obduktion må herefter foretages,  \r\n\r\n såfremt afdødes nærmeste giver samtykke til indgrebet. Ønsker afdødes  \r\n\r\n nærmeste ikke at tage stilling til det påtænkte indgreb, skal der oplyses om  \r\n\r\n adgangen til at modsætte sig obduktion inden for 6 timer efter underretningen  \r\n\r\n som nævnt i 1. pkt. Obduktion må tidligst foretages 6 timer efter denne  \r\n\r\n underretning, medmindre afdødes nærmeste forinden har givet samtykke til  \r\n\r\n obduktion. </P>  \r\n\r\n<P> <I>Stk. 4.</I> Er afdøde under 18 år, må obduktion kun foretages, såfremt  \r\n\r\n forældremyndighedens indehaver har samtykket heri. </P>  \r\n\r\n<P> <I>Stk. 5.</I> Obduktion må ikke finde sted, såfremt der skal foretages  \r\n\r\n retslægeligt ligsyn eller retslægelig obduktion.&#171; </P>  \r\n\r\n<P>Til § 6 </P>  \r\n\r\n<P> <B>6)</B> Paragraffen affattes således: </P>  \r\n\r\n<P> <B>&#187;§ 6.</B> Når al hjernefunktion uopretteligt er ophørt hos en  \r\n\r\n person, der er registreret som organdonor, jf. kapitel 3, kan der fra den  \r\n\r\n pågældende udtages væv og andet biologisk materiale til behandling af sygdom  \r\n\r\n eller legemsskade hos et andet menneske eller til videnskabelig brug i  \r\n\r\n overensstemmelse med den pågældendes bestemmelse herom.&#171; </P>  \r\n\r\n<P>Til § 7 </P>  \r\n\r\n<P> <B>7)</B> I <I>stk. 1</I> udgår <I>2. pkt. </I></P>  \r\n\r\n<P>  <B>8)</B>  <I>Stk. 2</I> affattes således: </P>  \r\n\r\n<P> <I>&#187;Stk. 2.</I> Indgreb efter § 6 må ikke foretages af de læger, der  \r\n\r\n har behandlet donor under dennes sygdom, har konstateret, at al  \r\n\r\n hjernefunktion uopretteligt er ophørt eller konstateret dødens indtræden  \r\n\r\n efter § 1.&#171; </P>  \r\n\r\n<P>Til § 8 </P>  \r\n\r\n<P> <B>9)</B>  <I>Stk. 2</I> affattes således: </P>  \r\n\r\n<P> <I>&#187;Stk. 2.</I> Efter begæring fra organdonor kan der samtidig i  \r\n\r\n registret optages oplysninger om navn, adresse og CPR-nummer på den  \r\n\r\n pågældende persons nærmeste, der er underrettet om, at personen er  \r\n\r\n registreret som donor.&#171; </P>  \r\n\r\n<P>Til § 9 </P>  \r\n\r\n<P> <B>10)</B> Paragraffen affattes således: </P>  \r\n\r\n<P> <B>&#187;§ 9.</B> Sundhedsministeren informerer i samarbejde med Det  \r\n\r\n Etiske Råd om organdonorregistret.&#171; </P>  \r\n\r\n<P>Ny kapiteloverskrift </P>  \r\n\r\n<P> <B>11)</B> Før § 10 indsættes følgende kapiteloverskrift: </P>  \r\n\r\n<P>&#187;Kapitel 02 </P>  \r\n\r\n<P> <I>Straffe- og ikrafttrædelsesbestemmelser m.v.&#171; </I></P>  \r\n\r\n<P> Til § 10 </P>  \r\n\r\n<P> <B>12)</B> Paragraffen affattes således: </P>  \r\n\r\n<P> <B>&#187;§ 10.</B> Den, der udtager væv og andet biologisk materiale til  \r\n\r\n bestemmelse som nævnt i § 5 og § 6 eller foretager indgreb efter §§ 01 og 02,  \r\n\r\n uden at lovens bestemmelser herfor er opfyldt, straffes med bøde, medmindre  \r\n\r\n højere straf er forskyldt efter anden lovgivning. </P>  \r\n\r\n<P> <I>Stk. 2.</I> Den, der yder eller modtager betaling eller anden  \r\n\r\n økonomisk fordel for udtagelse eller overførsel af væv og andet biologisk  \r\n\r\n materiale i behandlingen som nævnt i § 5 eller § 6, straffes med bøde. Det  \r\n\r\n samme gælder den, der med viden om, at der er ydet eller modtaget betaling  \r\n\r\n som nævnt i 1. pkt., medvirker til, at et sådant indgreb foretages. </P>  \r\n\r\n<P> <I>Stk. 3.</I> I forskrifter, der udstedes i medfør af loven, kan der  \r\n\r\n fastsættes straf af bøde for overtrædelse af bestemmelserne i  \r\n\r\n forskrifterne.&#171; </P>  \r\n\r\n<P>Ny paragraf </P>  \r\n\r\n<P> <B>13)</B> Efter § 10 indsættes som ny paragraf og tilhørende overskrift:  \r\n\r\n</P>  \r\n\r\n<P> <I>&#187;Lovens anvendelsesområde </I></P>  \r\n\r\n<P>  <B>§ 05.</B> Loven gælder ikke for udtagelse af blod, fjernelse af  \r\n\r\n mindre hudpartier samt andre mindre indgreb, der ganske må ligestilles  \r\n\r\n hermed.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Mindretallet ønsker at understrege, at døden er indtrådt ved uopretteligt  \r\n\r\n ophør af åndedræt, hjertevirksomhed og al hjernefunktion. </P>  \r\n\r\n<P>Til nr. 2 og 3 </P>  \r\n\r\n<P>Reglerne om konstatering af uopretteligt ophør af al hjernefunktion bør  \r\n\r\n placeres før bestemmelser om, hvordan man skal forholde sig med hensyn til  \r\n\r\n fortsat behandling, når uopretteligt ophør af al hjernefunktion er  \r\n\r\n konstateret. Derfor er rækkefølgen af lovforslagets § 2 og § 3 byttet om ved  \r\n\r\n ændringsforslagene. </P>  \r\n\r\n<P>Ved ændringsforslagene præciseres det, at <I>al</I> hjernefunktion  \r\n\r\n<I>uopretteligt</I> skal være ophørt. </P>  \r\n\r\n<P>Det foreslåede nye § 2, stk. 3, indeholder en bemyndigelse til  \r\n\r\n sundhedsministeren til at fastsætte bestemmelser om de undersøgelser, der  \r\n\r\n skal foretages for at konstatere uopretteligt ophør af al hjernefunktion. Som  \r\n\r\n det fremgår af bemærkningerne til justitsministerens forslag til lov om  \r\n\r\n ligsyn, obduktion og transplantation m.v., bør lovgivningsmagten tillægge  \r\n\r\n disse regler så væsentlig betydning, at cirkulæret kun bør ændres på grundlag  \r\n\r\n af en ændring af selve loven. </P>  \r\n\r\n<P>Til nr. 4 </P>  \r\n\r\n<P>Lovforslagets § 4 er overflødig, da den gældende lov om ligsyn m.v. ikke  \r\n\r\n foreslås ophævet. </P>  \r\n\r\n<P>Til nr. 5 </P>  \r\n\r\n<P> <I>Ad §§ 01-03 </I></P>  \r\n\r\n<P> Bestemmelserne er - bortset fra en enkelt rent redaktionel ændring i § 02  \r\n\r\n - uændrede i forhold til ligsynslovens §§ 6-8. </P>  \r\n\r\n<P>Efter bestemmelsen i § 02, stk. 2, skal underretning af afdødes nærmeste  \r\n\r\n om den påtænkte retslægelige obduktion m.v. kun foretages, såfremt  \r\n\r\n omstændighederne tillader det. </P>  \r\n\r\n<P>Om baggrunden herfor anføres i ligsynsbetænkningens side 35 følgende:  \r\n\r\n &#187;Den mulighed, der efter bestemmelsens ordlyd holdes åben for, at  \r\n\r\n obduktion kan finde sted, selv om det ikke er lykkedes at underrette de  \r\n\r\n nærmeste om dødsfaldet, vil f.eks. kunne få betydning i drabssager, hvor det  \r\n\r\n i nogle tilfælde såvel af efterforskningsmæssige grunde som ud fra et  \r\n\r\n lægeligt synspunkt vil kunne være af afgørende betydning, at obduktion kan  \r\n\r\n foretages straks uden at afvente underretning af de nærmeste, hvis  \r\n\r\n opholdssted måske ikke kendes. . . . som andre eksempler kan nævnes  \r\n\r\n opdrivende lig eller andre dødfundne, hvis identitet ikke umiddelbart kan  \r\n\r\n fastslås, og hvor ligets tilstand tilsiger hurtig obduktion. I sådanne  \r\n\r\n tilfælde kan selve obduktionen udgøre et vigtigt led i  \r\n\r\n identifikationsarbejdet.&#171; </P>  \r\n\r\n<P> <I>Ad § 04 </I></P>  \r\n\r\n<P> Bestemmelsen vedrører de lægevidenskabelige obduktioner  \r\n\r\n (hospitalsobduktionerne) og erstatter § 4 og § 5, 1. pkt., i  \r\n\r\n transplantationsloven. </P>  \r\n\r\n<P>Bestemmelsen indeholder de betingelser, der skal være opfyldt, for at der  \r\n\r\n kan foretages lægevidenskabelig obduktion. </P>  \r\n\r\n<P>Såfremt afdøde efter sit fyldte 18. år skriftligt har givet sit samtykke  \r\n\r\n og dette i øvrigt ikke må anses for tilbagekaldt eller ugyldigt, kan  \r\n\r\n obduktion altid foretages efter stk. 2, 1. pkt. Dette svarer til den gældende  \r\n\r\n retstilstand (transplantationslovens § 4, stk. 3, 2. pkt.). </P>  \r\n\r\n<P>Foreligger der ikke et sådant samtykke, må obduktionen efter stk. 2, 2.  \r\n\r\n pkt., ikke foretages, såfremt afdøde eller afdødes nærmeste har udtalt sig  \r\n\r\n derimod eller indgrebet må antages at stride mod de nævntes livsopfattelse  \r\n\r\n (f.eks. religiøse opfattelse), eller såfremt særlige omstændigheder i øvrigt  \r\n\r\n taler mod indgrebet (f.eks. hvor en udlænding dør her i landet). Dette svarer  \r\n\r\n ligeledes til de gældende regler (§ 4, stk. 2). </P>  \r\n\r\n<P>Såfremt ingen af de i stk. 2 nævnte situationer foreligger, hvilket  \r\n\r\n formentlig oftest vil være tilfældet, skal betingelserne i stk. 3 være  \r\n\r\n opfyldt, før obduktion kan foretages. </P>  \r\n\r\n<P>Reglen erstatter den gældende lovs § 4, stk. 3, 1. pkt. og 2. pkt., 2.  \r\n\r\n led. Bestemmelsen udvider sygehusets pligter på to punkter. Det skal ikke  \r\n\r\n længere være tilstrækkeligt at underrette om dødsfaldet. Efter forslaget skal  \r\n\r\n der dels underrettes om den påtænkte obduktion, dels anmodes om samtykke til  \r\n\r\n indgrebet. Ønsker afdødes nærmeste ikke at tage stilling til spørgsmålet på  \r\n\r\n stedet, skal der oplyses om adgangen til at modsætte sig obduktion inden for  \r\n\r\n 6 timer efter underretningen. Såfremt der ikke inden fristens udløb er  \r\n\r\n fremkommet er forbud mod obduktion, kan denne foretages. Dog gælder det efter  \r\n\r\n sidste punktum, at obduktion kan foretages inden fristens udløb, såfremt  \r\n\r\n afdødes nærmeste har givet samtykke til obduktion. </P>  \r\n\r\n<P>Om baggrunden for denne bestemmelse henvises til de almindelige  \r\n\r\n bemærkninger pkt. 3 i forslag til lov om ligsyn, obduktion og transplantation  \r\n\r\n m.v. </P>  \r\n\r\n<P>Efter bestemmelsen skal sygehuset underrette og spørge &#187;afdødes  \r\n\r\n nærmeste&#171; om samtykke. Som i den gældende transplantationslov og  \r\n\r\n ligsynslov er det hverken fundet hensigtsmæssigt eller muligt i selve  \r\n\r\n lovteksten nærmere at præcisere og afgrænse denne personkreds for det enkelte  \r\n\r\n tilfælde, men det forudsættes, at afgrænsningen foretages i overensstemmelse  \r\n\r\n med den hidtidige praksis. Udtrykket omfatter herefter i hvert fald ægtefælle  \r\n\r\n eller samlever, slægtninge i lige linje og efter de konkrete forhold  \r\n\r\n søskende. Adoptivbørn vil som regel og plejebørn jævnligt være omfattet af  \r\n\r\n reglen. Bestemmelsen vil efter omstændighederne, navnlig hvor afdøde ikke har  \r\n\r\n efterladt sig ægtefælle, samlever eller børn, kunne omfatte slægtninge, som  \r\n\r\n afdøde var nært knyttet til, eller nært besvogrede. </P>  \r\n\r\n<P>Det kan i øvrigt nævnes, at Justitsministeriet i cirkulæreskrivelse nr. 79  \r\n\r\n af 30. marts 1977 om ligsyn og dødsattester m.v. om underretningspligten  \r\n\r\n efter ligsynsloven har fastsat følgende: </P>  \r\n\r\n<P>&#187;Justitsministeriet anmoder politiet om inden for denne kreds af  \r\n\r\n &#187;afdødes nærmeste&#171; så vidt muligt først og fremmest at søge at  \r\n\r\n underrette den person, som har været afdødes samlevende ægtefælle, eller  \r\n\r\n afdødes myndige børn eller i givet fald andre, som umiddelbart kan antages at  \r\n\r\n have haft den nærmeste tilknytning til afdøde. Der kræves normalt kun  \r\n\r\n underretning af een af afdødes nærmeste. </P>  \r\n\r\n<P>Det er Justitsministeriets opfattelse, at disse retningslinjer også bør  \r\n\r\n følges ved underretning om påtænkt lægevidenskabelig obduktion, dog således  \r\n\r\n at samlever sidestilles med samlevende ægtefælle. </P>  \r\n\r\n<P>Det er tilstrækkeligt, at der er givet samtykke fra en af de personer, der  \r\n\r\n i det konkrete tilfælde kan henregnes til afdødes nærmeste. Det må dog  \r\n\r\n understreges, at der ikke kan antages at foreligge et samtykke til obduktion,  \r\n\r\n såfremt blot een af de personer, der hører til kredsen af afdødes nærmeste,  \r\n\r\n udtaler sig mod indgrebet (eller tilbagekalder samtykket), inden indgrebet er  \r\n\r\n foretaget. </P>  \r\n\r\n<P>Har afdødes nærmeste ikke givet samtykke til indgrebet, vil et  \r\n\r\n efterfølgende forbud mod obduktion fra blot een enkelt inden for den kreds,  \r\n\r\n som må antages at udgøre afdødes nærmeste, afskære indgrebets foretagelse.  \r\n\r\n</P>  \r\n\r\n<P>Underretningen skal som hidtil kun ske til afdødes nærmeste, såfremt deres  \r\n\r\n opholdssted kendes. Udtrykket &#187;opholdssted&#171; skal forstås vidt,  \r\n\r\n således at det også omfatter det formodede opholdssted, f.eks. et feriested  \r\n\r\n eller lignende. Kan man herefter ikke få fat i en af de nærmeste, hvis  \r\n\r\n opholdssted kendes, kan obduktionen ikke foretages, da betingelsen i stk. 3  \r\n\r\n ikke er opfyldt. Er der imidlertid ingen pårørende eller kendes deres  \r\n\r\n opholdssted ikke, vil indgrebet kunne foretages. </P>  \r\n\r\n<P>Stk. 4 indeholder reglen om, at obduktion af personer under 18 år kun må  \r\n\r\n foretages, såfremt forældremyndighedens indehaver har samtykket heri. Der  \r\n\r\n henvises herom ligeledes til de almindelige bemærkninger, pkt. 3, i forslag  \r\n\r\n til lov om ligsyn, obduktion og transplantation m.v. </P>  \r\n\r\n<P>Stk. 5 svarer til transplantationslovens § 5, 1. pkt. Efter reglen, der er  \r\n\r\n begrundet i efterforskningsmæssige hensyn, må obduktion ikke finde sted,  \r\n\r\n såfremt der skal foretages retslægeligt ligsyn eller retslægelig obduktion.  \r\n\r\n</P>  \r\n\r\n<P>En lægevidenskabelig obduktion består i den ydre og indre undersøgelse af  \r\n\r\n et dødt menneskes krop eventuelt med yderligere undersøgelser, herunder  \r\n\r\n mikroskopi samt visse kemiske og bakteriologiske undersøgelser. </P>  \r\n\r\n<P>Obduktion har til formål dels at fastslå den nøjagtige dødsårsag, dels at  \r\n\r\n få kendskab til den eller de sygdomme, afdøde har lidt af, og endelig at  \r\n\r\n kunne vurdere den foretagne behandling. </P>  \r\n\r\n<P>Det foreslås, at den gældende lovs afgrænsning af de indgreb, der kan  \r\n\r\n foretages i forbindelse med obduktion opretholdes, således at et samtykke til  \r\n\r\n obduktion omfatter udtagelse af væv og andet biologisk materiale til  \r\n\r\n behandling af sygdom eller legemsskade hos et andet menneske eller til  \r\n\r\n lægevidenskabeligt eller undervisningsmæssigt brug, såfremt indgrebet  \r\n\r\n foretages i tilknytning til obduktion. Det kan i den forbindelse fremhæves,  \r\n\r\n at kravet til foretagelsen af de nævnte indgreb med denne ændring er  \r\n\r\n væsentligt skærpet i forhold til den gældende retstilstand, idet kravet om  \r\n\r\n underretning om dødsfaldet foreslås erstattet af en udtrykkelig underretning  \r\n\r\n til afdødes nærmeste om en påtænkt obduktion med anmodning om samtykke  \r\n\r\n hertil. </P>  \r\n\r\n<P>Efter den hidtidige forståelse af ligsynsloven kan der ikke foretages  \r\n\r\n obduktion, før der ved almindeligt ligsyn er konstateret et af de tre  \r\n\r\n tidligere nævnte dødstegn: dødsstivhed, dødspletter eller forrådnelse.  \r\n\r\n Obduktion kan således først foretages nogen tid (i størrelsesordenen timer)  \r\n\r\n efter, at blodkredsløbet er ophørt. Denne retstilstand forudsættes  \r\n\r\n opretholdt. Der vil således heller ikke kunne foretages obduktion i tilfælde,  \r\n\r\n hvor en person er hjernedød med kunstigt opretholdt kredsløb. </P>  \r\n\r\n<P>Til nr. 7 </P>  \r\n\r\n<P>Det foreslås, at bestemmelsen udgår, da det efter formuleringen kan give  \r\n\r\n anledning til tvivl om udtagelse af væv m.v. til videnskabeligt brug kan  \r\n\r\n foretages af andre end læger allerede fra det tidspunkt, hvor uopretteligt  \r\n\r\n ophør af al hjernefunktion er konstateret. </P>  \r\n\r\n<P>Til nr. 8 </P>  \r\n\r\n<P>Det præciseres, at også læger, der har konstateret dødens indtræden efter  \r\n\r\n § 1, er afskåret fra at medvirke ved transplantationsindgrebet. </P>  \r\n\r\n<P>Til nr. 10 </P>  \r\n\r\n<P>Med ændringsforslaget sker der en tydeliggørelse af bestemmelsen. </P>  \r\n\r\n<P>Til nr. 12 </P>  \r\n\r\n<P>§ 10 indeholder lovens straffebestemmelser. </P>  \r\n\r\n<P>Det bemærkes i øvrigt, at en overtrædelse af de bestemmelser, som  \r\n\r\n sundhedsministeren fastsætter i medfør af § 3, stk. 3, om konstatering af, at  \r\n\r\n al hjernefunktion uopretteligt er ophørt, efter omstændighederne vil kunne  \r\n\r\n indebære en overtrædelse af den generelle straffebestemmelse for læger i  \r\n\r\n lægelovens § 18. </P>  \r\n\r\n<P>Bestemmelsen i stk. 2 er ny. Det foreslås, at det skal være strafbart at  \r\n\r\n yde eller modtage betaling eller anden økonomisk fordel for udtagelse eller  \r\n\r\n overførsel af væv og andet biologisk materiale, herunder f.eks. en nyre, i  \r\n\r\n transplantationsøjemed. Der foreslås endvidere (i 2. pkt.) straf for den, der  \r\n\r\n med viden om, at der er ydet eller modtaget sådan betaling, har medvirket  \r\n\r\n til, at transplantationen foretages. Dette strafansvar vil omfatte læger og  \r\n\r\n andet sygehuspersonale, der foretager sådanne indgreb. Endvidere vil  \r\n\r\n personer, der formidler køb og salg af organer til transplantation kunne  \r\n\r\n straffes efter 1. pkt. efter almindelige regler om medvirken (straffelovens §  \r\n\r\n 23). 1. pkt. fuldbyrdes ved betalingen. </P>  \r\n\r\n<P>Betaling for selve indgrebet (operationsudgifter m.v.) vil selvsagt ikke  \r\n\r\n være omfattet af bestemmelsen. </P>  \r\n\r\n<P>Strafansvaret (og den deraf følgende adgang til konfiskation af det  \r\n\r\n modtagne beløb) skal søge at modvirke, at der i Danmark opstår tilfælde, hvor  \r\n\r\n personer modtager penge f.eks. for at give en nyre til transplantation. </P>  \r\n\r\n<P>Til nr. 13 </P>  \r\n\r\n<P>Ændringsforslaget bringer lovforslaget i overensstemmelse med gældende  \r\n\r\n ret, hvorefter sådanne tilfælde udtrykkeligt er undtaget. </P>  \r\n\r\n<P> <I>Grethe Fenger Møller (KF)</I> fmd. <I>Fischer (KF) Helge Adam Møller  \r\n\r\n (KF) Elsebeth Kock-Petersen (V) Inge Dahl-Sørensen (V) Pia Kjærsgaard (FP)  \r\n\r\n Kirsten Lee (RV) Nør Christensen (CD) Inger Stilling Pedersen (KRF) Erling  \r\n\r\n Christensen (S) Ole Espersen (S) Søren Hansen (S) Torben Lund (S) Lissa  \r\n\r\n Mathiasen (S) Carsten Andersen (SF) Margrete Auken (SF) Ebba Strange (SF)</I>  \r\n\r\n nfmd. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/06/1990"
        },
        {
            "displayName": "Accession",
            "displayValue": "198914K00173"
        },
        {
            "displayName": "Entydig dokumentidentifikation",
            "displayValue": "CL003520"
        },
        {
            "displayName": "Dato for førstegangsindlæggelse",
            "displayValue": "11/06/1990"
        },
        {
            "displayName": "Dato for indlæggelse",
            "displayValue": "11/06/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "173"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}