{
    "id": 158182,
    "title": "SU - ansøgningsfrist - tilbagevirkende kraft - anmodning om dispensation fra SU-loven pga. særlige forhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9432 af 04/07/2013",
    "documentHtml": "<div class=\"bjelke\">Den fulde tekst</div><p class=\"Titel2\">SU - ansøgningsfrist - tilbagevirkende kraft - anmodning om dispensation fra SU-loven pga. særlige forhold</p>\r\n<div class=\"Resume\">\r\n   <p class=\"TekstGenerel\">Muligheden for at opnå ret til SU for en bestemt måned var helt afskåret, da den studerende ikke senest ved månedens udgang havde indgivet ansøgning. Det var ikke muligt at fravige loven, uanset der måtte foreligge særlige omstændigheder.</p>\r\n</div>\r\n<p>\r\n   <span class=\"Bold\">Din klage vedrørende afslag på ret til SU i juli 2011</span>\r\n</p>\r\n<p>I e-mail af 3. december 2012 har du klaget over Styrelsen for Videregående Uddannelser og Uddannelsesstøttes (herefter: styrelsen) afgørelse af 5. november 2012 om afslag på ret til SU for juli 2011.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 5. november 2012 om, at du ikke har ret til SU for juli 2011.</p>\r\n<p>\r\n   <span class=\"Underline\">Begrundelse</span>\r\n</p>\r\n<p>SU-loven (lovbekendtgørelse nr. 661 af 29. juni 2009) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 38 b.</span> (…)</p>\r\n<p>\r\n   <span class=\"Italic\">Stk. 2.</span> Uddannelsesstøtte udbetales forud i månedlige rater, jf. dog §§ 38 c og 38 d, og kan tidligst udbetales fra begyndelsen af den måned, hvor ansøgning om støtte er modtaget (…)</p>\r\n<p>Forarbejderne til lov nr. 1408 af 27/12/2008, der indførte § 38 b (som videreførte tidligere regler med lignende indhold), indeholder bl.a. følgende bemærkninger (uddrag):</p>\r\n<p>\"Herefter kan SU tidligst gives fra begyndelsen af den måned, hvor ansøgning herom er modtaget i minSU eller – for så vidt angår ansøgninger i papirform – på uddannelsesstedet. Dette indebærer, at SU ikke kan tildeles og udbetales med tilbagevirkende kraft. (…)\"</p>\r\n<p>Reglen i § 38 b, stk. 2, opstiller således – i forlængelse af de øvrige almindelige regler for, hvornår en studerende har ret til SU i en given måned – en supplerende almindelig regel om, under hvilke betingelser en studerende har ret til SU for en given måned.</p>\r\n<p>Ifølge § 38 b, stk. 2, har ansøgningstidspunktet betydning for retten til SU på den måde, at det er en betingelse for at opnå ret til SU fra og med en given måned, at den studerende indgiver sin ansøgning senest i den samme måned.</p>\r\n<p>Ved lovens § 38 b, stk. 2, er muligheden for at opnå ret til SU for en given måned således helt afskåret, når den studerende ikke senest ved den måneds udgang har indgivet ansøgning.</p>\r\n<p>\r\n   <span class=\"Italic\">Fravigelse af lovreglen på grund af sygdom</span>\r\n</p>\r\n<p>Ankenævnet kan ikke fravige lov ved konkret dispensation, da dette ville stride mod SU-loven. Dispensation fra lov kræver hjemmel i lov. Det forhold, at der i denne sag måtte være et særligt hensyn at tage til, at du - i den periode, hvor du skulle have søgt SU for at opnå ret til SU - var syg og derfor ude af stand til at indgive den nødvendige ansøgning, kan således ikke føre til andet resultat. Muligheden for at tage hensyn til en sådan særlig situation ville forudsætte hjemmel i lov.</p>\r\n<p>Ifølge forarbejderne til reglen i § 38 b, stk. 2, har styrelsen mulighed for i visse tilfælde at tage hensyn til, at en studerende fejlagtigt indgiver ansøgning i papirform og først senere ansøger elektronisk. Lovforslaget indeholder således følgende almindelige bemærkninger:</p>\r\n<p style=\"text-align: justify;\">\"Ansøgninger, der indgives i papirform, vil (…) som udgangspunkt blive afvist. Indgiver den uddannelsessøgende efterfølgende en korrekt elektronisk ansøgning, vil styrelsen dog kunne tage hensyn til modtagelsestidspunktet for papiransøgningen, hvis der opstår spørgsmål om overholdelse af ansøgningsfrister. \"</p>\r\n<p>Dette kan imidlertid ikke føre til andet resultat. I lovens forarbejder forudsættes således stadig, at den studerende som minimum har indgivet ansøgning, om end i en forkert form. Da du ikke indgav ansøgning før august 2011, kan du ikke opnå ret til SU i juli 2011.</p>\r\n<p>\r\n   <span class=\"Italic\">Telefonisk vejledning</span>\r\n</p>\r\n<p>Du har endvidere i din e-mail af 24. august 2011 anført, at du har mistet en måneds SU, fordi du telefonisk blev oplyst om, at du blot skulle indsende din anmodning til efterårets semesterstart, dvs. omkring august 2011.</p>\r\n<p>Efter almindelige forvaltningsretlige principper kan en eventuel fejlvejledning som udgangspunkt ikke give den pågældende en bedre retsstilling end den, der fremgår af de gældende regler, i dette tilfælde SU-loven. Ifølge SU-loven er det ikke muligt at søge tilbagevirkende. Ankenævnet bemærker endvidere, at det ikke entydigt kan fastslås, hvad du telefonisk har været vejledt om.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>Du har i e-mail af 24. august 2011 skrevet til Aarhus Universitet og beskrevet, at det ikke var muligt at afslutte din bachelor som planlagt i juni 2011, at du i maj 2011 telefonisk kontaktede SU-kontoret for at høre, hvordan du skulle forholde dig med SU, særligt med hensyn til ekstra klip pga. sygdom. Du har beskrevet, at du blev oplyst om, at du blot skulle indsende anmodning herom inden efterårets semesterstart. Da din SU ikke kom i juli 2011, kontaktede du igen SU-kontoret. Du anfører, at du nu har mistet en måneds SU.</p>\r\n<p>Aarhus Universitet har i brev af 31. august 2011 oplyst, at du i e-mail af 24. august 2011 søgte om SU med tilbagevirkende kraft, og at SU ikke kan søges med tilbagevirkende kraft. Aarhus Universitet kan derfor ikke udbetale dig SU for juli 2011. Aarhus Universitet henviser til støttemeddelelse af 24. november 2010, hvoraf fremgår, at du opfordres til at søge om SU igen, hvis du ikke er færdig. Aarhus Universitet henviser til, at den, som besvarede din telefoniske henvendelse sandsynligvis har ment, at du var klar over dette, og at samtalen derfor i højere grad har handlet om, hvornår du skulle søge forlængelse på grund af sygdom.</p>\r\n<p>Du har i e-mail af 3. november 2011 anført, at du har været ramt af depression, som først på det tidspunkt er diagnosticeret. Du anmoder om hjælp til at anke afgørelsen.</p>\r\n<p>Aarhus Universitet vejleder dig i e-mail af 8. november 2011 om, at du har mulighed for at klage over en afgørelse ved at sende klagen til styrelsen. Såfremt du ønsker at søge om yderligere tillæg af klip, fordi du er blevet yderligere forsinket i forhold til din første ansøgning, skal du indsende en ny ansøgning om tillæg.</p>\r\n<p>Det fremgår af lægeerklæring af 29. november 2011 fra Trustrup Lægehus, at du siden 2010 har været kendt med depression og angst, og at du er henvist til behandling hos psykiater.</p>\r\n<p>Du har i e-mail af 29. november 2011 bl.a. anført, at du på grund af et langvarigt sygeforløb ikke var i stand til at anmode rettidigt om SU for juli 2011 og en del af august 2011, og at din sygdom betyder, at du ofte er helt ude af stand til at tage dig af simple praktiske gøremål. du har anført, at du er berettiget til SU i den anførte periode og at det udelukkende er på grund af din lidelse, at du ikke har kunnet ansøge rettidigt.</p>\r\n<p>Aarhus Universitet har i e-mail af 1. december 2011 meddelt dig, at universitetet betragter din henvendelse som en dispensationsansøgning for manglende SU for juli og august 2011.</p>\r\n<p>Du har i e-mail af 15. marts 2012 anført, at du klager over, at du ikke har fået udbetalt SU for juli 2011, og at du lå med svær depression på det tidspunkt og derfor ikke var i stand til at søge rettidigt.</p>\r\n<p>Aarhus Universitet vejleder dig i e-mail af 19. april 2012 om, at du skal forlænge din uddannelse i minSU, hvis du fortsat vil modtage SU til din bacheloruddannelse, uanset du midlertidigt er indskrevet på kandidatuddannelsen. Derefter skal du søge SU til din kandidatuddannelse.</p>\r\n<p>Du rykkede i e-mail af 27. juni 2012 for svar på din anmodning om udbetaling af SU for juli 2011.</p>\r\n<p>Aarhus Universitet har i brev af 5. juli 2012 videresendt sagen til styrelsen som en klage over universitetets afgørelse af 31. august 2011 om afslag på SU for juli 2011. Universitetet fastholder afslaget af 31. august 2011.</p>\r\n<p>Styrelsen har i brev af 5. november 2012 truffet afgørelse om, at du ikke tildeles SU for juli 2011. Ansøgning om SU skal være modtaget inden udgangen af den måned, hvor den studerende ønsker støtten udbetalt fra. Man kan ikke søge SU med tilbagevirkende kraft. Du var oprindeligt sat til at afslutte din bacheloruddannelse i teologi i juni 2011. På grund af sygdom måtte du forlænge din uddannelse og skulle derfor ligeledes forlænge din SU. Styrelsen har først modtaget en ansøgning om SU i august 2011. Den omstændighed, at der kan være tale om forkert eller mangelfuld vejledning kan efter almindelige forvaltningsretlige principper ikke give dig en bedre retsstilling end den, der følger af gældende regler i SU-loven.</p>\r\n<p>Du har i e-mail af 3. december 2012 klaget over afslaget på SU med tilbagevirkende kraft for juli 2011 og anført, at du var syg med en svær depression, og at sygdommen var afgørende for, at du ikke var i stand til at søge SU rettidigt.</p>\r\n<p>Styrelsen har i e-mail af 14. januar 2013 videresendt sagen sammen med en udtalelse til ankenævnet. Styrelsen har henvist til, at der ikke er hjemmel i SU-reglerne til at dispensere fra reglen om, at en ansøgning skal være modtaget inden udgangen af den måned, som den studerende ønsker støtten udbetalt fra.</p>\r\n<p>Ankenævnet har ved brev af 21. januar 2013 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/08/2013"
        },
        {
            "displayName": "Accession",
            "displayValue": "W20130943225"
        },
        {
            "displayName": "Entydig dokumentidentifikation",
            "displayValue": "BR000308"
        },
        {
            "displayName": "Dato for indlæggelse",
            "displayValue": "28/08/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9432"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "04/07/2013"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "13/000935"
        },
        {
            "displayName": "Stikord",
            "displayValue": "Anke, SU, uddannelsesstøtte"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}