{
    "id": 110852,
    "title": "1991 LSF 52   FORSLAG TIL LOV OM FRØ, KARTOFLER OG PLANTER ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 52",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 52 </P>  \r\n\r\n<P></P>  \r\n\r\n<P>Forslag til Lov om frø, kartofler og planter </P>  \r\n\r\n<P></P>  \r\n\r\n<P>Fremsat af landbrugsministeren (Tørnæs) </P>  \r\n\r\n<P></P>  \r\n\r\n<P>den 9. oktober 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 13. december 1991 </P>  \r\n\r\n<P></P>  \r\n\r\n<P><a href=\"document.aspx?accn=A19910083430\"> Lov nr. 834 af 18/12/1991</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Landbrugsministeren kan fastsætte bestemmelser om produktion  \r\n\r\n</P>  \r\n\r\n<P>og salg af frø, kartofler samt levende planter og plantedele og kan </P>  \r\n\r\n<P>herunder fastsætte bestemmelser til gennemførelse af forskrifter </P>  \r\n\r\n<P>fastsat af De Europæiske Fællesskaber. </P>  \r\n\r\n<P> <I>Stk. 2.</I> Landbrugsministeren kan ved fastsættelse af bestemmelser  \r\n\r\n efter stk. 1 fastsætte regler om </P>  \r\n\r\n<P>1) registrering af produktions- og salgsvirksomheder, </P>  \r\n\r\n<P>2) afprøvning, godkendelse og navngivning af sorter af landbrugs- og  \r\n\r\n havebrugsplantearter og om oprettelse af officielle fortegnelser over  \r\n\r\n godkendte sorter, </P>  \r\n\r\n<P>3) godkendelse og afprøvning af formeringsmateriale af slægter og arter af  \r\n\r\n træer, der finder forstlig anvendelse, og om oprettelse af en officiel  \r\n\r\n fortegnelse over godkendt materiale, </P>  \r\n\r\n<P>4) klassificering og godkendelse til salg på grundlag af oprindelse,  \r\n\r\n anvendelse, sundhed, kvalitet, behandling m.m., </P>  \r\n\r\n<P>5) indførsel og udførsel, </P>  \r\n\r\n<P>6) pakning og mærkning, </P>  \r\n\r\n<P>7) regnskab over lager og salg, </P>  \r\n\r\n<P>8) kontrol med overholdelse af de fastsatte bestemmelser samt om  \r\n\r\n offentliggørelse af kontrol- og analyseresultater samt af resultaterne af den  \r\n\r\n officielle sortsafprøvning, </P>  \r\n\r\n<P>9) gebyrer til dækning af udgifterne ved afprøvning, godkendelse, kontrol  \r\n\r\n og administration. </P>  \r\n\r\n<P> <I>Stk. 3.</I> I bestemmelser fastsat efter stk. 1 kan der fastsættes  \r\n\r\n regler om udbud til salg, fordeling, levering eller anden form for  \r\n\r\n overdragelse. </P>  \r\n\r\n<P> <I>Stk. 4.</I> Der er udpantningsret for gebyrer fastsat efter stk. 2,  \r\n\r\n nr. 9. </P>  \r\n\r\n<P> <B>§ 2.</B> Landbrugsministeren eller den, ministeren bemyndiger hertil,  \r\n\r\n har mod behørig legitimation og uden retskendelse adgang til registrerede  \r\n\r\n virksomheder, hvor det er påkrævet af hensyn til kontrollen med overholdelse  \r\n\r\n af bestemmelser fastsat efter § 1, og kan vederlagsfrit udtage prøver til  \r\n\r\n undersøgelse. </P>  \r\n\r\n<P> <I>Stk. 2.</I> Virksomheder omfattet af loven skal efter anmodning give  \r\n\r\n ministeren de oplysninger, der er nødvendige for kontrollen med overholdelsen  \r\n\r\n af de fastsatte bestemmelser, og skal yde fornøden bistand ved gennemførelsen  \r\n\r\n af kontrollen. </P>  \r\n\r\n<P> <B>§ 3.</B> Landbrugsministeren kan bemyndige offentlig- eller  \r\n\r\n privatretlige juridiske og fysiske personer til på sine vegne og på nærmere  \r\n\r\n fastsatte vilkår at varetage nærmere angivne offentlige kontrol- og  \r\n\r\n tilsynsfunktioner i medfør af loven. </P>  \r\n\r\n<P> <I>Stk. 2.</I> Henlægger landbrugsministeren sine beføjelser efter denne  \r\n\r\n lov til et under ministeriet oprettet direktorat eller andet administrativt  \r\n\r\n organ, kan ministeren fastsætte bestemmelser om adgang til at klage over  \r\n\r\n afgørelser truffet i henhold til bemyndigelsen, herunder om at afgørelser  \r\n\r\n ikke kan indbringes for højere administrativ myndighed. </P>  \r\n\r\n<P> <B>§ 4.</B> Overtrædelse af § 2, stk. 2, straffes med bøde. </P>  \r\n\r\n<P> <I>Stk. 2.</I> I forskrifter fastsat efter § 1 kan der fastsættes straf  \r\n\r\n af bøde for overtrædelse af bestemmelser i forskrifterne. </P>  \r\n\r\n<P> <I>Stk. 3.</I> Er overtrædelsen begået af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. Er overtrædelsen begået af en kommune eller et kommunalt  \r\n\r\n fællesskab, jf. § 60 i lov om kommunernes styrelse, kan der pålægges kommunen  \r\n\r\n eller det kommunale fællesskab bødeansvar. </P>  \r\n\r\n<P> <B>§ 5.</B> Ved overtrædelse af bestemmelser fastsat efter § 1 kan  \r\n\r\n landbrugsministeren under overholdelse af bestemmelserne i retsplejelovens  \r\n\r\n regler om indhold af anklageskrift i politisager tilkendegive, at sagen kan  \r\n\r\n afgøres uden retslig forfølgning, hvis den, der har begået overtrædelsen,  \r\n\r\n erkender sig skyldig og erklærer sig rede til inden for en nærmere angivet  \r\n\r\n frist, der efter begæring kan forlænges, at betale en i tilkendegivelsen  \r\n\r\n angivet bøde. </P>  \r\n\r\n<P> <I>Stk. 2.</I> Betales bøde i rette tid, eller bliver den efter  \r\n\r\n stedfunden vedtagelse inddrevet eller afsonet, bortfalder videre forfølgning.  \r\n\r\n</P>  \r\n\r\n<P> <B>§ 6.</B> Loven træder i kraft den 1. januar 1992. </P>  \r\n\r\n<P> <I>Stk. 2.</I> Lov om handel med frø, såsæd, læggekartofler og planter,  \r\n\r\n jf. lovbekendtgørelse nr. 798 af 11. december 1987, og lov om handel med  \r\n\r\n kartofler, jf. lovbekendtgørelse nr. 817 af 11. december 1987, ophæves. </P>  \r\n\r\n<P> <I>Stk. 3.</I> Bestemmelser fastsat i henhold til de love, der er nævnt i  \r\n\r\n stk. 2, forbliver i kraft, indtil de ophæves af landbrugsministeren. </P>  \r\n\r\n<P> <B>§ 7.</B> Loven gælder ikke for Færøerne og Grønland. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Landbrugsministeren kan fastsætte bestemmelser om produktion  \r\n\r\n og </P>  \r\n\r\n<P>salg af frø, kartofler samt levende planter og plantedele, og kan </P>  \r\n\r\n<P>herunder fastsætte bestemmelser til gennemførelse af forskrifter </P>  \r\n\r\n<P>fastsat af De Europæiske Fællesskaber. </P>  \r\n\r\n<P> <I>Stk. 2.</I> Landbrugsministeren kan ved fastsættelse af bestemmelser  \r\n\r\n efter stk. 1 fastsætte regler om </P>  \r\n\r\n<P>1) registrering af produktions- og salgsvirksomheder, </P>  \r\n\r\n<P>2) afprøvning, godkendelse og navngivning af sorter af landbrugs- og  \r\n\r\n havebrugsplantearter og om oprettelse af officielle fortegnelser over  \r\n\r\n godkendte sorter, </P>  \r\n\r\n<P>3) godkendelse og afprøvning af formeringsmateriale af slægter og arter af  \r\n\r\n træer, der finder forstlig anvendelse, og om oprettelse af en officiel  \r\n\r\n fortegnelse over godkendt materiale, </P>  \r\n\r\n<P>4) klassificering og godkendelse til salg på grundlag af oprindelse,  \r\n\r\n anvendelse, sundhed, kvalitet, behandling m.m., </P>  \r\n\r\n<P>5) indførsel og udførsel, </P>  \r\n\r\n<P>6) pakning og mærkning, </P>  \r\n\r\n<P>7) regnskab over lager og salg, </P>  \r\n\r\n<P>8) kontrol med overholdelse af de fastsatte bestemmelser samt om  \r\n\r\n offentliggørelse af kontrol- og analyseresultater samt af resultaterne af den  \r\n\r\n officielle sortsafprøvning </P>  \r\n\r\n<P>9) gebyrer til dækning af udgifterne ved afprøvning, godkendelse, kontrol  \r\n\r\n og administration. </P>  \r\n\r\n<P> <I>Stk. 3.</I> I bestemmelser fastsat efter stk. 1 kan der fastsættes  \r\n\r\n regler om udbud til salg, fordeling, levering eller anden form for  \r\n\r\n overdragelse. </P>  \r\n\r\n<P> <I>Stk. 4.</I> Der er udpantningsret for gebyrer fastsat efter stk. 2,  \r\n\r\n nr. 9. </P>  \r\n\r\n<P> <B>§ 2.</B> Landbrugsministeren eller den, ministeren bemyndiger hertil,  \r\n\r\n har mod behørig legitimation og uden retskendelse adgang til registrerede  \r\n\r\n virksomheder, hvor det er påkrævet af hensyn til kontrollen med overholdelse  \r\n\r\n af bestemmelser fastsat efter § 1, og kan vederlagsfrit udtage prøver til  \r\n\r\n undersøgelse. </P>  \r\n\r\n<P> <I>Stk. 2.</I> Virksomheder omfattet af loven skal efter anmodning give  \r\n\r\n ministeren de oplysninger, der er nødvendige for kontrollen med overholdelsen  \r\n\r\n af de fastsatte bestemmelser, og skal yde fornøden bistand ved gennemførelsen  \r\n\r\n af kontrollen. </P>  \r\n\r\n<P> <B>§ 3.</B> Landbrugsministeren kan bemyndige offentlig- eller  \r\n\r\n privatretlige juridiske og fysiske personer til på sine vegne og på nærmere  \r\n\r\n fastsatte vilkår at varetage nærmere angivne offentlige kontrol- og  \r\n\r\n tilsynsfunktioner i medfør af loven. </P>  \r\n\r\n<P> <I>Stk. 2.</I> Henlægger landbrugsministeren sine beføjelser efter denne  \r\n\r\n lov til et under ministeriet oprettet direktorat eller andet administrativt  \r\n\r\n organ, kan ministeren fastsætte bestemmelser om adgang til at klage over  \r\n\r\n afgørelser truffet i henhold til bemyndigelsen, herunder om at afgørelser  \r\n\r\n ikke kan indbringes for højere administrativ myndighed. </P>  \r\n\r\n<P> <B>§ 4.</B> Overtrædelse af § 2, stk. 2, straffes med bøde. </P>  \r\n\r\n<P> <I>Stk. 2.</I> I forskrifter fastsat efter § 1 kan der fastsættes straf  \r\n\r\n af bøde for overtrædelse af bestemmelser i forskrifterne. </P>  \r\n\r\n<P> <I>Stk. 3.</I> Er overtrædelsen begået af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. Er overtrædelsen begået af en kommune eller et kommunalt  \r\n\r\n fællesskab, jf. § 60 i lov om kommunernes styrelse, kan der pålægges kommunen  \r\n\r\n eller det kommunale fællesskab bødeansvar. </P>  \r\n\r\n<P> <B>§ 5.</B> Ved overtrædelse af bestemmelser fastsat efter § 1 kan  \r\n\r\n landbrugsministeren under overholdelse af bestemmelserne i retsplejelovens  \r\n\r\n regler om indhold af anklageskrift i politisager tilkendegive, at sagen kan  \r\n\r\n afgøres uden retslig forfølgning, hvis den, der har begået overtrædelsen,  \r\n\r\n erkender sig skyldig og erklærer sig rede til inden for en nærmere angivet  \r\n\r\n frist, der efter begæring kan forlænges, at betale en i tilkendegivelsen  \r\n\r\n angivet bøde. </P>  \r\n\r\n<P> <I>Stk. 2.</I> Betales bøde i rette tid, eller bliver den efter  \r\n\r\n stedfunden vedtagelse inddrevet eller afsonet, bortfalder videre forfølgning.  \r\n\r\n</P>  \r\n\r\n<P> <B>§ 6.</B> Loven træder i kraft den 1. januar 1992. </P>  \r\n\r\n<P> <I>Stk. 2.</I> Lov om handel med frø, såsæd, læggekartofler og planter,  \r\n\r\n jf. lovbekendtgørelse nr. 798 af 11. december 1987, og lov om handel med  \r\n\r\n kartofler, jf. lovbekendtgørelse nr. 817 af 11. december 1987, ophæves. </P>  \r\n\r\n<P> <I>Stk. 3.</I> Bestemmelser fastsat i henhold til de love, der er nævnt i  \r\n\r\n stk. 2, forbliver i kraft, indtil de ophæves af landbrugsministeren. </P>  \r\n\r\n<P> <B>§ 7.</B> Loven gælder ikke for Færøerne og Grønland. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P>  <I>Almindelige bemærkninger </I></P>  \r\n\r\n<P> Forslaget er en genfremsættelse af lovforslag L 19/1990, som på grund af  \r\n\r\n udskrivelse til folketingsvalg til afholdelse i december 1990 bortfaldt. </P>  \r\n\r\n<P>Der henvises til Folketingets forhandlinger spalte 109 og spalte 971-977.  \r\n\r\n</P>  \r\n\r\n<P>I forhold til det i 1990/91 folketingssamlingen fremsatte forslag L 19 er  \r\n\r\n der i dette lovforslag indføjet enkelte ændringer. </P>  \r\n\r\n<P>Lovforslaget var en genfremsættelse med enkelte ændringer af lovforslag L  \r\n\r\n 46/1989, der blev forkastet ved 3. behandling den 15. december 1989. Der  \r\n\r\n henvises til Folketingets forhandlinger 1989/90, spalte 1413-18, 1516 og  \r\n\r\n 3969-70, tillæg A, spalte 1414, og tillæg B spalte 71 og 443. </P>  \r\n\r\n<P>Ved forslaget foretages en forenkling og modernisering af </P>  \r\n\r\n<P>- lov om handel med frø, såsæd, læggekartofler og planter, jf.  \r\n\r\n lovbekendtgørelse nr. 789 af 11. december 1987, og </P>  \r\n\r\n<P>- lov om handel med kartofler, jf. lovbekendtgørelse nr. 817 af 11.  \r\n\r\n december 1987. </P>  \r\n\r\n<P>Lovenes tekst er optaget som bilag 1 og 2 til forslaget. </P>  \r\n\r\n<P>Der henvises vedrørende lov om handel med frø, såsæd, læggekartofler og  \r\n\r\n planter til Folketingets forhandlinger 1972/73 spalte 104-106, spalte  \r\n\r\n 483-502, 1610 og 1823 og tillæg A spalte 453-458 og tillæg B spalte 105-110  \r\n\r\n og til Folketingets forhandlinger 1979/80 spalte 922, 2349-2352, 5371 og  \r\n\r\n spalte 5656, tillæg A 453-458 og tillæg B spalte 441-442. </P>  \r\n\r\n<P>Vedrørende lov om handel med kartofler henvises til Folketingets  \r\n\r\n forhandlinger 1962/1963 spalte 944-945, 1104-1113, 4815-4821 og 4930-4931,  \r\n\r\n samt til tillæg A spalte 297-304 og tillæg B spalte 555. Endvidere henvises  \r\n\r\n til Folketingets forhandlinger 1976/77 spalte 1675-167, 3817-3829, 5271-5278  \r\n\r\n og 5514 samt til tillæg A spalte 4130-4140 og til tillæg B spalte 829. </P>  \r\n\r\n<P>Ved lovforslaget opretholdes landbrugsministerens beføjelse efter den  \r\n\r\n gældende lov om handel med frø, såsæd, læggekartofler og planter til at  \r\n\r\n fastsætte bestemmelser om kvalitet og sundhed af det formeringsmateriale  \r\n\r\n (planter, levende plantedele og frø), der produceres i Danmark og bringes i  \r\n\r\n omsætning. Formålet hermed er at sikre forbrugerne (dvs. jordbrugserhvervene)  \r\n\r\n frø, såsæd og andet godkendt formeringsmateriale af godkendt kvalitet og  \r\n\r\n sundhed. </P>  \r\n\r\n<P>Det er hensigten som hidtil at inddrage de berørte interesseorganisationer  \r\n\r\n forud for fastsættelse af administrative bestemmelser inden for lovens  \r\n\r\n område. </P>  \r\n\r\n<P>For så vidt angår såsæd, markfrø, grønsagsfrø, læggekartofler og forstligt  \r\n\r\n formeringsmateriale er der tale om gennemførelse af de  \r\n\r\n harmoniseringsdirektiver, der er vedtaget af De Europæiske Fællesskabers Råd,  \r\n\r\n jf. bemærkningerne til § 1, og om opretholdelse af gældende bekendtgørelser  \r\n\r\n herom, jf. bemærkningerne til § 6, stk. 3. De fælles EF-regler sikrer  \r\n\r\n kvaliteten af såsæd, frø m.v., som udbydes til salg, og samtidige sikrer  \r\n\r\n reglerne den fri samhandel også på dette område. </P>  \r\n\r\n<P>For planter er der ikke fastsat fælles EF-regler. Her er der indført en  \r\n\r\n særlig dansk godkendelses- og kontrolordning. </P>  \r\n\r\n<P>Lovforslaget omfatter kartofler, herunder spisekartofler. </P>  \r\n\r\n<P>De hidtidige bestemmelser i § 1 i lov om handel med kartofler om  \r\n\r\n bemyndigelse til landbrugsministeren til at fastsætte kvalitetsnormer m.m.  \r\n\r\n for spisekartofler, er indarbejdet i det foreliggende lovforslag, mens den  \r\n\r\n øvrige del af loven, herunder bestemmelserne i lovens §§ 2-6 om autorisation  \r\n\r\n af kartoffeleksportører, samt loven i sin helhed foreslås ophævet. </P>  \r\n\r\n<P>Bestemmelserne om autorisation af kartoffeleksportører blev indført ved  \r\n\r\n lov nr. 281 af 6. maj 1921 for at sikre kvaliteten af kartofler til eksport.  \r\n\r\n</P>  \r\n\r\n<P>Ordningen blev opretholdt i lov om handel med kartofler, jf.  \r\n\r\n lovbekendtgørelse nr. 817 af 11. december 1987, men blev efter forhandling  \r\n\r\n med EF-Kommissionen ved ændringslov nr. 256 af 8. juni 1977 begrænset til kun  \r\n\r\n at omfatte udførsel af kartofler til tredielande. </P>  \r\n\r\n<P>Med det inden for de seneste år gennemførte kartoffelfremavlsprogram  \r\n\r\n (meristemprogrammet), der skal sikre kartoflernes plantesundhedsmæssige  \r\n\r\n kvalitet, er den oprindelige begrundelse for at kræve autorisation af  \r\n\r\n kartoffeleksportører ikke længere relevant. </P>  \r\n\r\n<P>Ud over den anførte regelsanering på kartoffelområdet indeholder  \r\n\r\n lovforslaget en modernisering af kontrolordningerne, der bringer dem på linie  \r\n\r\n med andre kontrolordninger under Landbrugsministeriet, der administreres af  \r\n\r\n Plantedirektoratet. Dette indebærer følgende ændringer i forhold til de  \r\n\r\n gældende love. </P>  \r\n\r\n<P>Der er indsat en bestemmelse i § 2 om, at kontrolmyndigheden uden  \r\n\r\n retskendelse har adgang til registrerede virksomheder, hvor det er påkrævet  \r\n\r\n af hensyn til kontrollen, og at registrerede virksomheder efter anmodning  \r\n\r\n skal give de for kontrollen nødvendige oplysninger. </P>  \r\n\r\n<P>I forslagets § 5 er det fastsat, at landbrugsministeren kan bestemme, at  \r\n\r\n overtrædelsessager under nærmere angivne betingelser kan afgøres ved  \r\n\r\n udenretlige bøder. </P>  \r\n\r\n<P>Kontrolbestemmelserne er i forhold til det i folketingssamlingen 1989/90  \r\n\r\n fremsatte lovforslag udbygget med bestemmelserne i § 1, stk. 2, nr. 8 og 9.  \r\n\r\n</P>  \r\n\r\n<P>Bestemmelsen i § 1, stk. 2, åbner mulighed for at offentliggøre  \r\n\r\n resultaterne af den gennemførte kontrol på samme måde som efter  \r\n\r\n bestemmelserne i foderstoflovgivningen. Bestemmelser af denne karakter  \r\n\r\n skønnes at medvirke til overholdelse af kvalitetsreglerne på  \r\n\r\n spisekartoffelområdet, og bestemmelsen er indført som et led i bestræbelserne  \r\n\r\n på at imødekomme forbrugernes ønsker om en bedre spisekartoffelkvalitet. Der  \r\n\r\n er endvidere interesse for en sådan bestemmelse blandt avlere, ligesom der er  \r\n\r\n interesse for en tilsvarende ordning på frø- og kornområdet. </P>  \r\n\r\n<P>Samtidig foreslås ministeren bemyndiget til at offentliggøre resultaterne  \r\n\r\n af afprøvningen af plantesorter, der anmeldes med henblik på godkendelse til  \r\n\r\n optagelse på den officielle sortsliste over landbrugsplanter. Afprøvningen  \r\n\r\n gennemføres for tiden af Statens Planteavlsforsøg. Bestemmelsen foreslås  \r\n\r\n indføjet for at muliggøre offentliggørelse af samtlige afprøvningsresultater,  \r\n\r\n herunder også reslutater vedrørende sorter, der afvises fra optagelse på  \r\n\r\n sortsliste. Det skal dog bemærkes, at der efter gældende regler er visse  \r\n\r\n begræsninger i retten til at offentliggøre afprøvningsresultater.  \r\n\r\n Offentliggørelsens form og indhold vil blive fastsat efter indhentet  \r\n\r\n udtalelse fra de interesserede erhvervsorganisationer. </P>  \r\n\r\n<P>Det præciseres i forslagets § 1, stk. 2, nr. 9, at der kan opkræves  \r\n\r\n gebyrer til dækning af udgifterne ved administration af kontrolordninger i  \r\n\r\n henhold til loven. Administration af kontrolordningerne, herunder udstedelse  \r\n\r\n af regler, er en integreret del af selve kontrollen, og det bør derfor  \r\n\r\n præciseres, at gebyrerne også kan omfatte denne ydelse. </P>  \r\n\r\n<P>Det må forudses, at genteknologien vil få stigende betydning i  \r\n\r\n planteforædlingen. Lovforslagets bestemmelser vil være gældende for  \r\n\r\n formeringsmateriale fremstillet ved anvendelse af genteknologi, men under  \r\n\r\n respekt af reglerne i lovgivningen om miljø og genteknologi (lov nr. 356 af  \r\n\r\n 6. juni 1991), herunder regler om udsætning af genteknologisk modificerede  \r\n\r\n planter. </P>  \r\n\r\n<P>Det er hensigten at bemyndige direktøren for Plantedirektoratet til at  \r\n\r\n udøve de beføjelser, der tillægges landbrugsministeren ved § 1, § 3, stk. 2  \r\n\r\n og 3, § 5 og § 6, stk. 3. Kontrolordningerne vil således som hidtil blive  \r\n\r\n varetaget af Plantedirektoratet. </P>  \r\n\r\n<P>Lovforslaget indeholder i § 3 en bestemmelse om klageadgang, herunder om  \r\n\r\n at landbrugsministeren kan fastsætte bestemmelser om, at afgørelser ikke kan  \r\n\r\n indbringes for højere administrativ myndighed. </P>  \r\n\r\n<P>Som noget nyt i forhold til det tidligere fremsatte forslag indeholder  \r\n\r\n lovforslaget i § 3 en bestemmelse om at ministeren kan overlade private  \r\n\r\n organer at varetage visse opgaver inden for lovens område. </P>  \r\n\r\n<P>Lovforslagets vedtagelse har ingen økonomiske eller personalemæssige  \r\n\r\n konsekvenser for staten eller kommunerne. </P>  \r\n\r\n<P>Lovforslaget har været sendt til udtalelse hos følgende organisationer:  \r\n\r\n</P>  \r\n\r\n<P>De danske Landboforeninger, Danske Husmandsforeninger, Landbrugsrådet,  \r\n\r\n Dansk Erhvervsgartnerforening, De samvirkende danske Frøavlerforeninger,  \r\n\r\n Dansk Frøhandlerforening, Brancheudvalget for Frø, Handelskammeret,  \r\n\r\n Forbrugerrådet, DAKOFO. Forædlerforeningen for Vegetatur Formerede Planter,  \r\n\r\n Sammenslutningen af Danske Sortsejere af korn og Foreningen af Danske  \r\n\r\n Stammeejere af Mark- og Havefrø. </P>  \r\n\r\n<P> <I>Bemærkninger til lovforslagets </I></P>  \r\n\r\n<P>enkelte bestemmelser </P>  \r\n\r\n<P>Til § 1 </P>  \r\n\r\n<P> § 1 svarer med de nedenfor angivne undtagelser til §§ 1-3 i den gældende  \r\n\r\n lov om frø, såsæd, læggekartofler og planter, jf. bilag 1. </P>  \r\n\r\n<P>Endvidere er bestemmelserne i § 1 i lov om handel med kartofler (jf. bilag  \r\n\r\n 2) om fastsættelse af kvalitetsnormer for spisekartofler indarbejdet i § 1.  \r\n\r\n</P>  \r\n\r\n<P>Der er af De Europæiske Fællesskaber fastsat følgende forskrifter, der er  \r\n\r\n omfattet af den gældende lov om handel med frø, såsæd, læggekartofler og  \r\n\r\n planter og dermed også af lovforslaget: </P>  \r\n\r\n<P>- rådsdirektiv af 14. juni 1966 om handel med bederoefrø (66/400/EØF) </P>  \r\n\r\n<P>- rådsdirektiv af 14. juni 1966 om handel med foderplanter og frø af  \r\n\r\n foderplanter (66/401/EØF) </P>  \r\n\r\n<P>- rådsdirektiv af 14. juni 1966 om handel med såsæd (66/402/EØF) </P>  \r\n\r\n<P>- rådsdirektiv af 14. juni 1966 om handel med læggekartofler (66/403/EØF)  \r\n\r\n</P>  \r\n\r\n<P>- rådsdirektiv af 14. juni 1966 om handel med forstligt  \r\n\r\n formeringsmateriale (66/404/EØF) </P>  \r\n\r\n<P>- rådsdirektiv af 30. juni 1969 om handel med frø af olie- og spindplanter  \r\n\r\n (69/208/EØF) </P>  \r\n\r\n<P>- rådsdirektiv af 29. september 1970 om den fælles sortsliste over  \r\n\r\n landbrugsplantearter (70/457/EØF) og </P>  \r\n\r\n<P>- rådsdirektiv af 29. september 1970 om handel med grønsagsfrø  \r\n\r\n (70/458/EØF), </P>  \r\n\r\n<P>alle med senere ændringer. </P>  \r\n\r\n<P>Med hjemmel i § 1, stk. 2, i den gældende lov er udstedt  \r\n\r\n Landbrugsministeriets bekendtgørelse nr. 781 af 13. december 1989 om planter.  \r\n\r\n Denne ordning er en ren dansk godkendelses- og kontrolordning, der har til  \r\n\r\n formål at sikre sundt dansk plantemateriale. </P>  \r\n\r\n<P>De gældende nationale kvalitetsnormer for spise- og læggekartofler er  \r\n\r\n indeholdt i Plantedirektoratets bekendtgørelse nr. 527 af 6. juli 1990 om  \r\n\r\n kartofler. </P>  \r\n\r\n<P>De bemyndigelser til landbrugsmisteren, der er indeholdt i § 1, svarer til  \r\n\r\n de hidtil gældende bemyndigelser med følgende undtagelser. </P>  \r\n\r\n<P>Bestemmelsen i § 1, stk. 2, nr. 8, om offentliggørelse af kontrol- og  \r\n\r\n analyseresultater er indføjet for at kunne øge effekten af de fastsatte  \r\n\r\n kvalitetsregler. Det vurderes særligt at have betydning at kunne orientere om  \r\n\r\n resultaterne af kontrollen med overholdelse af kvalitetsbestemmelserne for  \r\n\r\n spisekartofler. Tilsvarende er der interesse for orientering om kontrol- og  \r\n\r\n analyseresultater på korn- og frøområdet. Det bemærkes, at en tilsvarende  \r\n\r\n hjemmel til offentliggørelse af kontrol- og analyseresultater findes i § 22,  \r\n\r\n stk. 3, i lov nr. 340 af 26. juni 1975 om foderstoffer. Der henvises i øvrigt  \r\n\r\n til de almindelige bemærkninger. </P>  \r\n\r\n<P>Bestemmelsen omtaler endvidere offentliggørelse af resultaterne fra den  \r\n\r\n officielle sortsafprøvning, jf. de almindelige bemærkninger. </P>  \r\n\r\n<P>Bestemmelsen i § 1, stk. 2, nr. 9 svarer til § 1, stk. 1, nr. 4, i den  \r\n\r\n gældende lov, men det foreslås præciseret, at gebyrer kan anvendes til hel  \r\n\r\n eller delvis dækning af omkostningerne ved administrationen af loven og de  \r\n\r\n forskrifter, der fastsættes med hjemmel i loven. Der henvises i øvrigt til de  \r\n\r\n almindelige bemærkninger. </P>  \r\n\r\n<P>De bemyndigelser til landbrugsministeren der videreføres uændret er  \r\n\r\n udmøntet i bekendtgørelser, der er nævnt i bemærkningerne til § 6, stk. 3.  \r\n\r\n</P>  \r\n\r\n<P> <I>Til § 2 </I></P>  \r\n\r\n<P> § 2 er ny, men svarer til tilsvarende bestemmelser i en række andre  \r\n\r\n kontrollove under Landbrugsministeriet, f.eks. §§ 4 og 5 i lov nr. 190 af 9.  \r\n\r\n maj 1984 om planteskadegørere og § 22, stk. 2 i lov nr. 340 af 26. juni 1975  \r\n\r\n om foderstoffer. </P>  \r\n\r\n<P> <I>Til § 3 </I></P>  \r\n\r\n<P> Stk. 1 er nyt og tilsigter at skabe grundlag for, at landbrugsministeren,  \r\n\r\n og på dennes vegne Plantedirektoratet, kan autorisere private organisationer  \r\n\r\n og eventuelt enkeltpersoner til inden for nærmere fastsatte rammer og på  \r\n\r\n nærmere fastsatte betingelser at udøve offentlige kontrol- og  \r\n\r\n tilsynsfunktioner på ministerens ansvar. </P>  \r\n\r\n<P>Det vil være en forudsætning for at meddele autorisation, at  \r\n\r\n Plantedirektoratet får fuld indsigt i den pågældendes udøvelse af de nævnte  \r\n\r\n funktioner på det offentliges vegne, at dette sker efter regler fastsat af  \r\n\r\n Plantedirektoratet, og at den pågældende ikke har personlig eller økonomisk  \r\n\r\n fordel af resultatet af udøvelsen af disse funktioner. </P>  \r\n\r\n<P>Hvis disse forudsætninger er opfyldt, vil en autorisation opfylde kravet i  \r\n\r\n de EF-rådsdirektiver, der er nævnt i bemærkningerne til § 1, om, at en  \r\n\r\n foranstaltning skal træffes på statens ansvar, for den kan betegnes som  \r\n\r\n &#187;offentlig&#171;. </P>  \r\n\r\n<P>Det bemærkes samtidig, at det i forbindelse med etableringen af det Indre  \r\n\r\n Marked i De Europæiske Fællesskaber må forudses, at en autorisation  \r\n\r\n (akkreditering) af bl.a. laboratorier til på det offentliges vegne at udføre  \r\n\r\n analyseopgaver vil få stigende betydning. </P>  \r\n\r\n<P>§ 3, stk. 2, er ny, men svarer til tilsvarende bestemmelser i andre love  \r\n\r\n under Landbrugsministeriet, f.eks. § 12 i lov nr. 190 af 9. maj 1984 om  \r\n\r\n planteskadegørere og § 8 i lov nr. 363 af 10. juli 1987 om økologisk  \r\n\r\n jordbrugsproduktion. </P>  \r\n\r\n<P> <I>Til § 4 </I></P>  \r\n\r\n<P> § 4 svarer til § 4 i den gældende lov. </P>  \r\n\r\n<P> <I>Til § 5 </I></P>  \r\n\r\n<P> § 5 er ny og bemyndiger landbrugsministeren til administrativt at meddele  \r\n\r\n bødeforlæg for overtrædelser af bestemmelser fastsat efter § 1 i loven. </P>  \r\n\r\n<P>Bestemmelsen svarer til tilsvarende bestemmelser i lov nr. 340 af 26. juni  \r\n\r\n 1975 om foderstoffer, lov nr. 41 af 26. januar 1977 om handel med gødning og  \r\n\r\n grundforbedringsmidler m.m. og lov nr. 414 af 13. juni 1990 om administration  \r\n\r\n af Det Europæiske Økonomiske Fællesskabs forordninger om markedsordninger for  \r\n\r\n landbrugsvarer m.m., der helt eller delvist administreres af  \r\n\r\n Plantedirektoratet. </P>  \r\n\r\n<P>Ved gennemførelse af forslagets § 5 vil der herefter for hele  \r\n\r\n Plantedirektoratets kontrol- og analysevirksomhed være samme retsgrundlag for  \r\n\r\n behandling af overtrædelsessager. </P>  \r\n\r\n<P> <I>Til § 6 </I></P>  \r\n\r\n<P>Til stk. 3 </P>  \r\n\r\n<P> Følgende bekendtgørelser vil indtil videre blive opretholdt: </P>  \r\n\r\n<P>- nr. 810 af 11. december 1987 om en sortsliste over landbrugsplanter,  \r\n\r\n</P>  \r\n\r\n<P>- nr. 458 af 21. juni 1990 om gebyr for sortlisteoptagelse, </P>  \r\n\r\n<P>- nr. 445 af 22. juni 1989 om sædekorn, </P>  \r\n\r\n<P>- nr. 219 af 24. maj 1985 om triticale, </P>  \r\n\r\n<P>- nr. 656 af 21. oktober 1988 om markfrø, </P>  \r\n\r\n<P>- nr. 657 af 21. oktober 1988 om grønsagsfrø, </P>  \r\n\r\n<P>- nr. 150 af 31. marts 1981 om handel med forstligt formeringsmateriale,  \r\n\r\n</P>  \r\n\r\n<P>- nr. 281 af 3. maj 1989 om gebyr for kontrol med forstligt  \r\n\r\n formeringsmateriale, </P>  \r\n\r\n<P>- nr. 781 af 13. december 1989 om planter, </P>  \r\n\r\n<P>- nr. 610 af 19. september 1989 om gebyr for plantesundhedskontrol m.m.  \r\n\r\n og, </P>  \r\n\r\n<P>- nr. 527 af 6. juni 1990 om kartofler. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/12/1991"
        },
        {
            "displayName": "Accession",
            "displayValue": "199112K00052"
        },
        {
            "displayName": "Entydig dokumentidentifikation",
            "displayValue": "CL002390"
        },
        {
            "displayName": "Dato for førstegangsindlæggelse",
            "displayValue": "18/12/1991"
        },
        {
            "displayName": "Dato for indlæggelse",
            "displayValue": "18/12/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "52"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}