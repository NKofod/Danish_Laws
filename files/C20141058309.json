{
    "id": 202521,
    "title": "Rigsadvokatmeddelelsen, afsnittet: Sanktionen ved manglende indbetaling til FerieKonto",
    "documentTypeId": "140",
    "isSagsforlobPeriodValid": true,
    "shortName": "CIR1H nr 10583 af 16/07/2014",
    "documentHtml": "<div class=\"bjelke\">Den fulde tekst</div><p class=\"Titel2\">Rigsadvokatmeddelelsen, afsnittet: Sanktionen ved manglende indbetaling til FerieKonto</p>\r\n<p>\r\n   <span class=\"Bold\">Revideret 16. juli 2014</span>\r\n</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">1.</span> <span class=\"Bold\">Overblik og tjekliste</span></p>\r\n<p class=\"BilagtekstListe\">I forbindelse med <span class=\"Underline\">efterforskningen</span> skal du være opmærksom på følgende:</p>\r\n<p class=\"Liste1\">\r\n   <span class=\"Liste1Nr\">•</span> Er arbejdsgiver en juridisk person, og skal der i givet fald rejses sigtelse mod selskabet evt. parallelt med sigtelse af den fysiske person?</p>\r\n<p>\r\n</p>\r\n<p class=\"BilagtekstListe\">I forbindelse med <span class=\"Underline\">tiltalerejsning</span> skal du være opmærksom på følgende:</p>\r\n<p class=\"Liste1\">\r\n   <span class=\"Liste1Nr\">•</span> Hvis sagen er anmeldt af FerieKonto eller Styrelsen for Fastholdelse og Rekruttering, og der opstår uenighed om tiltalespørgsmålet, herunder tiltalens udformning, skal sagen forelægges for statsadvokaten. <span class=\"Underline\">Se pkt. 3.1.1.</span></p>\r\n<p>\r\n</p>\r\n<p class=\"BilagtekstListe\">Efter <span class=\"Underline\">dom</span> skal du huske følgende:</p>\r\n<p class=\"Liste1\">\r\n   <span class=\"Liste1Nr\">•</span> Underretning af FerieKonto eller Styrelsen for Fastholdelse og Rekruttering inden for ankefristen, hvis den pågældende myndighed har anmeldt sagen eller i øvrigt har afgivet en udtalelse i sagen. <span class=\"Underline\">Se pkt. 6.1.</span></p>\r\n<p class=\"Liste1\">\r\n   <span class=\"Liste1Nr\">•</span> Underretning af statsadvokaten inden for ankefristen, hvis sagen har forelagt statsadvokaten, forinden tiltalerejsning. <span class=\"Underline\">Se pkt. 6.2.</span></p>\r\n<p class=\"Liste1\">\r\n   <span class=\"Liste1Nr\">•</span> Evt. indsendelse af afgørelsen til Vidensbasen. <span class=\"Underline\">Se pkt. 6.3.</span></p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">2.</span> <span class=\"Bold\">Politiets efterforskning og sagsbehandling</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">2.1.</span> <span class=\"Bold Italic\">Hvem skal sigtes?</span></p>\r\n<p>Er arbejdsgiveren en juridisk person, skal der rejses sigtelse mod selskabet, jf. § 14, stk. 4, i bekendtgørelse om FerieKonto.</p>\r\n<p>\r\n</p>\r\n<p>Se i øvrigt hvilke forpligtelser der påhviler arbejdsgiveren i <span class=\"Underline\">pkt. 4.2.</span></p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">3.</span> <span class=\"Bold\">Forberedelse</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">3.1.</span> <span class=\"Bold Italic\">Tiltalerejsning</span></p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">3.1.1.</span> <span class=\"Bold Italic\">Anmeldelse modtaget af FerieKonto/Styrelsen for Fastholdelse og Rekruttering</span></p>\r\n<p>Når anmeldelse om manglende indberetning eller indbetaling er modtaget af FerieKonto eller Styrelsen for Fastholdelse og Rekruttering, og der opstår <span class=\"Underline\">uenighed</span> mellem politidirektøren og den anmelder om tiltalespørgsmålet eller væsentlig uenighed om subsumption og bødestørrelse, bør den anmeldende myndighed have lejlighed til at <span class=\"Underline\">udtale sig</span>, og sagen skal derefter <span class=\"Underline\">forelægges for statsadvokaten</span>.</p>\r\n<p>\r\n</p>\r\n<p>Fremkommer der i øvrigt under sagens behandling oplysninger, som myndigheden ikke kan antages at være bekendt med, kan dette begrunde, at der indhentes en erklæring fra myndigheden, inden der træffes afgørelse vedrørende tiltalespørgsmålet.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">3.1.2.</span> <span class=\"Bold Italic\">Anmeldelse modtaget af andre</span></p>\r\n<p>I sager, der er anmeldt eller i øvrigt kommet til politiets kendskab uden om FerieKonto eller Styrelsen for Fastholdelse og Rekruttering, skal der indhentes en erklæring fra FerieKonto, inden der træffes afgørelse om tiltalespørgsmålet.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">4.</span> <span class=\"Bold\">Jura</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">4.1.</span> <span class=\"Bold Italic\">Lønmodtagers ferierettigheder</span></p>\r\n<p>Ifølge ferielovens § 1, stk. 1, har en lønmodtager ret til ferie og feriegodtgørelse eller løn under ferie efter reglerne i loven.</p>\r\n<p>\r\n</p>\r\n<p>En lønmodtager er ifølge § 1, stk. 2, en person, der modtager vederlag for personligt arbejde i tjenesteforhold.</p>\r\n<p>\r\n</p>\r\n<p>Selvstændige er således ikke omfattet. En person, der har afgørende indflydelse på den virksomhed, som den pågældende arbejder i, anses ikke for lønmodtager, jf. § 1, stk. 3.</p>\r\n<p>\r\n</p>\r\n<p>En lønmodtager optjener ret til 2,08 dages betalt ferie for hver måneds ansættelse i et kalenderår, jf. § 7, stk. 1, i ferieloven.</p>\r\n<p>\r\n</p>\r\n<p>Lønmodtageren har ret til 25 dages ferie om året, uanset om der er optjent ret til betalt ferie. Det følger af § 8, stk. 1.</p>\r\n<p>\r\n</p>\r\n<p>En lønmodtager, der er antaget månedsvis eller for længere perioder, og som har ret til fuld løn på søgnehelligdage og sygedage (typisk funktionæransatte) får løn under ferie. Det følger af § 23, stk. 1. Derudover har lønmodtageren krav på et ferietillæg på 1 pct. af lønnen i optjeningsåret, jf. § 23, stk. 2.</p>\r\n<p>\r\n</p>\r\n<p>En lønmodtager, der ikke er omfattet af § 23, får feriegodtgørelse med 12,5 pct. af lønnen i optjeningsåret.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">4.2.</span> <span class=\"Bold Italic\">Arbejdsgivers forpligtelser</span></p>\r\n<p>Feriegodtgørelse og ferietillæg betales af arbejdsgiveren.</p>\r\n<p>\r\n</p>\r\n<p>Feriegodtgørelse skal indbetales til FerieKonto, jf. § 28, stk. 1, i ferieloven. Det kan dog ved kollektiv overenskomst aftales at fravige kravet om indbetaling til FerieKonto (feriekortordning). Det fremgår af § 31.</p>\r\n<p>\r\n</p>\r\n<p>FerieKonto administrerer feriepenge for lønmodtagere, der ikke er omfattet af en feriekortordning. FerieKonto hører under Feriekontoret i Styrelsen for Fastholdelse og Rekruttering. Den daglige administration foregår hos ATP.</p>\r\n<p>\r\n</p>\r\n<p>Reglerne om indberetning og indbetaling til FerieKonto er senest blevet ændret ved bekendtgørelse nr. 1280 af 15. december 2011 om FerieKonto, der trådte i kraft den 1. januar 2012.</p>\r\n<p>\r\n</p>\r\n<p>\r\n   <span class=\"Bold\">Indberetning</span>\r\n</p>\r\n<p>Det følger af bekendtgørelsens § 3, stk. 1, at arbejdsgiveren en gang om måneden skal <span class=\"Underline\">indberette</span> oplysninger om antal optjente feriedage og optjent feriegodtgørelse efter fradrag af A-skat m.v. til indkomstregisteret, jf. § 3, stk. 1, nr. 9, i lov om et indkomstregister.</p>\r\n<p>\r\n</p>\r\n<p>Indkomstregisteret er et fælles offentligt register med oplysninger om borgernes indkomstforhold og arbejdsomfang. Indkomstregistret drives af SKAT.</p>\r\n<p>\r\n</p>\r\n<p>FerieKonto har til brug for administrationen af ferieloven adgang til oplysninger i indkomstregisteret, jf. feriebekendtgørelsens § 13, stk. 3. Arbejdsgivere, der ikke kan indberette via indkomstregisteret, skal indberette oplysningerne på en blanket til FerieKonto, jf. bekendtgørelsens § 3, stk. 2.</p>\r\n<p>\r\n</p>\r\n<p>En arbejdsgivers manglende indberetning til indkomstregisteret straffes med bøde, jf. bekendtgørelsens § 14, stk. 1.</p>\r\n<p>\r\n</p>\r\n<p>\r\n   <span class=\"Bold\">Indbetaling</span>\r\n</p>\r\n<p>Efter § 1, stk. 1, i bekendtgørelse om FerieKonto skal arbejdsgiveren <span class=\"Underline\">indbetale</span> feriegodtgørelse efter fradrag af A-skat m.v. til FerieKonto for hvert kvartal. Beløbet forfalder til betaling henholdsvis den 1. maj, den 1. august, den 1. november og den 1. februar, med sidste rettidige betalingsdag den 7. i forfaldsmåneden.</p>\r\n<p>\r\n</p>\r\n<p>En arbejdsgivers manglende indbetaling til FerieKonto straffes med bøde, jf. bekendtgørelsens § 14, stk. 1.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">5.</span> <span class=\"Bold\">Straf og andre retsfølger</span></p>\r\n<p class=\"Overskriftstekst1\">\r\n</p>\r\n<p class=\"Overskriftstekst2\">\r\n   <span class=\"Bold Italic\">5.1.</span> <span class=\"Bold Italic\">Strafpåstande (manglende indbetaling)</span></p>\r\n<p>Efter § 1, stk. 1, i bekendtgørelse om FerieKonto skal en arbejdsgiver indbetale feriegodtgørelse til FerieKonto for hvert kvartal med forfaldsdatoer henholdsvis den 1. maj, den 1. august, den 1. november og den 1. februar, med sidste rettidige betalingsdag den 7. i forfaldsmåneden.</p>\r\n<p>\r\n</p>\r\n<p class=\"BilagtekstListe\">Følgende bødetakster skal som udgangspunkt anvendes i sager om manglende <span class=\"Underline\">indbetaling</span> af feriegodtgørelse til FerieKonto:</p>\r\n<p class=\"Liste1\">\r\n   <span class=\"Liste1Nr\">•</span> gangs tilfælde: 1000 kr. pr. 3-måneders periode, for hvilken der ikke er sket indbetaling.</p>\r\n<p class=\"Liste1\">\r\n   <span class=\"Liste1Nr\">•</span> gangs tilfælde: 1.400 kr. pr. 3-måneders periode, for hvilken der ikke er sket indbetaling.</p>\r\n<p class=\"Liste1\">\r\n   <span class=\"Liste1Nr\">•</span> gangs tilfælde: 1.800 kr. pr. 3-måneders periode, for hvilken der ikke er sket indbetaling.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">5.2.</span> <span class=\"Bold Italic\">Strafpåstande i sager, hvor arbejdsgiver har opnået/tilsigtet en betragtelig gevinst/besparelse</span></p>\r\n<p>Hvis det fremgår af anmeldelsen, at FerieKonto eller Styrelsen for Fastholdelse og Rekruttering skønner, at den gevinst eller besparelse, som arbejdsgiveren har opnået eller tilsigtet ved manglende rettidig indbetaling er væsentlig større end den bøde, som fremgår af retningslinjerne under pkt. 5.1., og FerieKonto kan henvise til oplysninger, der sandsynliggør dette, fastsættes bøden med udgangspunkt i denne gevinst eller besparelse.</p>\r\n<p>\r\n</p>\r\n<p>Dette kan bl.a. forekomme, hvis arbejdsgiveren har opnået en besparelse ved ikke at skulle betale morarente på grund af for sen indbetaling til FerieKonto. Det fremgår således af § 28, stk. 2, i ferieloven (lovbekendtgørelse nr. 202 af 22. februar 2013), at arbejdsgiveren skal betale renter af for sent indbetalt feriegodtgørelse med 1,5 pct. for hver påbegyndt måned fra forfaldsdagen. Der opkræves imidlertid ikke morarente, hvis arbejdsgiveren helt undlader at betale.</p>\r\n<p>\r\n</p>\r\n<p>Østre Landsret har på denne baggrund i U 2005.470/2, fastsat bøden til summen af morarenter fra forfaldsdagen og indtil betaling skete til arbejdstagerne, idet arbejdsgiveren måtte antages at have opnået en besparelse svarende til dette beløb ved helt at undlade at indbetale til Feriekonto.</p>\r\n<p>\r\n</p>\r\n<p>Kan FerieKonto sandsynliggøre, at arbejdsgiveren som følge af manglende betaling af morarenter har opnået en besparelse, som er væsentlig større end den bøde, som fremgår af retningslinjerne under pkt. 5.1., fastsættes bødepåstanden således med udgangspunkt i <span class=\"Underline\">besparelsen</span>.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">6.</span> <span class=\"Bold\">Efter dom</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">6.1.</span> <span class=\"Bold Italic\">Underretning af FerieKonto/Styrelsen for Fastholdelse og Rekruttering</span></p>\r\n<p>Snarest muligt efter afslutningen af en sag, hvor FerieKonto eller Styrelsen for Fastholdelse og Rekruttering enten har anmeldt sagen eller i øvrigt har afgivet en udtalelse, skal der gives myndigheden underretning om sagens udfald.</p>\r\n<p>\r\n</p>\r\n<p>Underretningen skal ske i så god tid, at myndigheden kan få lejlighed til at tage stilling til ankespørgsmålet og skal derfor ikke afvente forkyndelse af dommen.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">6.2.</span> <span class=\"Bold Italic\">Underretning af statsadvokaten</span></p>\r\n<p>Afgørelser i sager, hvor spørgsmålet om tiltalerejsning har været forelagt for statsadvokaten, indsendes til statsadvokaten inden udløbet af ankefristen eller fristen for indgivelse af ansøgning om anketilladelse med indstilling om ankespørgsmålet.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">6.3.</span> <span class=\"Bold Italic\">Domme til Vidensbasen</span></p>\r\n<p>Det skal overvejes, om dommen er egnet til at indgå i anklagemyndighedens Vidensbase.</p>\r\n<p>\r\n</p>\r\n<p>En dom kan være egnet til Vidensbasen, hvis den belyser strafniveauet eller praksis for rettighedsfrakendelse m.v. inden for et sagsområde, eller hvis dommen belyser problemstillinger af generel/principiel betydning for retstilstanden. Samtidig kan en dom være egnet, hvis den vedrører et område, som ikke allerede er dækket på Vidensbasen.</p>\r\n<p>\r\n</p>\r\n<p>Kun endelige domme må indsendes til Vidensbasen.</p>\r\n<p>\r\n</p>\r\n<p>Skemaer til indsendelse af domme til Vidensbasen findes i Vidensbasen på AnklagerNet.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">7.</span> <span class=\"Bold\">Love og forarbejder</span></p>\r\n<p class=\"BilagtekstListe\">\r\n   <span class=\"Bold\">Ferieloven - seneste hovedlov og lovbekendtgørelse</span>\r\n</p>\r\n<p class=\"Liste1\">\r\n   <span class=\"Liste1Nr\">•</span> Lovbekendtgørelse nr. 202 af 22. februar 2013 af ferieloven</p>\r\n<p class=\"Liste1\">\r\n   <span class=\"Liste1Nr\">•</span> Lov nr. 396 af 31. maj 2000 Ferieloven<span class=\"Underline\"> (L 178 af 27. januar 2000)</span></p>\r\n<p>\r\n</p>\r\n<p class=\"BilagtekstListe\">\r\n   <span class=\"Bold\">Relevante ændringslove og forarbejder</span>\r\n</p>\r\n<p class=\"Liste1\">\r\n   <span class=\"Liste1Nr\">•</span> Lov nr. 377 af 28. april 2012 om ændring af lov om ferie og lov om et indkomstregister <span class=\"Underline\">(L 114 af 21. marts 2012)</span></p>\r\n<p>\r\n</p>\r\n<p class=\"BilagtekstListe\">\r\n   <span class=\"Bold\">Andre relevante love</span>\r\n</p>\r\n<p class=\"Liste1\">\r\n   <span class=\"Liste1Nr\">•</span> Lov nr. 403 af 8. maj 2006 om et indkomstregister <span class=\"Underline\">(L 119 af 11. januar 2006)</span></p>\r\n<p>\r\n</p>\r\n<p class=\"BilagtekstListe\">\r\n   <span class=\"Bold\">Relevante bekendtgørelser</span>\r\n</p>\r\n<p class=\"Liste1\">\r\n   <span class=\"Liste1Nr\">•</span> Bekendtgørelse nr. 1280 af 15. december 2011 om FerieKonto</p>\r\n<p>\r\n</p>\r\n<p class=\"BilagtekstListe\">\r\n   <span class=\"Bold\">Relevante vejledninger og cirkulærer</span>\r\n</p>\r\n<p class=\"Liste1\">\r\n   <span class=\"Liste1Nr\">•</span> Ferievejledningen, VEJ nr. 9604 af 1. januar 2006</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Rigsadvokaturen, den 16. juli 2014</p><p class=\"Sign1\" align=\"center\">Rigsadvokaten</p><p class=\"Sign2\" align=\"right\">/ Rigsadvokaten</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2018"
        },
        {
            "displayName": "Accession",
            "displayValue": "C20141058309"
        },
        {
            "displayName": "Entydig dokumentidentifikation",
            "displayValue": "AA010822"
        },
        {
            "displayName": "Dato for førstegangsindlæggelse",
            "displayValue": "12/07/2018"
        },
        {
            "displayName": "Dato for indlæggelse",
            "displayValue": "12/07/2018"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10583"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "16/07/2014"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsadvokaten"
        },
        {
            "displayName": "Ressortministeriets journalnummer",
            "displayValue": "CMS VB 4766"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}