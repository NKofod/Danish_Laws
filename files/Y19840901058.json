{
    "id": 32861,
    "title": "Medlem af boligselskabs bestyrelse - inhabilitet - lokalplanforslag ",
    "documentTypeId": "250",
    "isSagsforlobPeriodValid": false,
    "shortName": "UDT nr 9010 af 17/02/1984",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at en borgmester, der var medlem af et boligselskabs  \r\n\r\n bestyrelse, var inhabil ved byrådets behandling og afstemningn vedrørende et  \r\n\r\n lokalplanforslag. Med lokalplanforslaget søgtes skabt mulighed for, at et  \r\n\r\n datterselskab af det nævnte boligselskab fik mulighed for at opføre  \r\n\r\n lejeboliger på en tidligere erhvervet grund. </I> </P>  \r\n\r\n<P> <I>Boligselskabet og datterselskabet udgjorde 2 selvstændige selskaber,  \r\n\r\n der dog bl.a. ifølge en overenskomst havde et udstrakt samarbejde. </I> </P>  \r\n\r\n<P> <I>Antaget, at boligselskabet havde en væsentlig interesse i, at  \r\n\r\n datterselskabet fik mulighed for at opføre lejeboliger på det omhandlede  \r\n\r\n areal, og at borgmesetren, der var valgt til boligselskabets bestyrelse for  \r\n\r\n at varetage boligselskabets og ikke kommunens interesser, ud fra en generel  \r\n\r\n vurdering måtte frygtes at ville varetage selskabets interesser ved sin  \r\n\r\n stillingtagen i byrådet til sager, der har betydning for boligselskabet. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Medlem af boligselskabs bestyrelse - inhabilitet  \r\n\r\n - lokalplanforslag </H1>  \r\n\r\n<P></P>  \r\n\r\n<P>I skrivelse af 9. december 1983 (j.nr. 777.81.) har Kolding byråd rettet  \r\n\r\n henvendelse til indenrigsministeriet i anledning af tilsynsrådet for Vejle  \r\n\r\n amts udtalelse af 14. november 1983, hvorefter borgmester  Bent  Rasmussen,  \r\n\r\n Kolding, var inhabil ved byrådets vedtagelse den 27. juni 1983 af et forslag  \r\n\r\n til lokalplan vedrørende et boligområde mellem Lyshøjallee og Harevænget,  \r\n\r\n Terrasseparken . Tilsynsrådet har - under henvisning til at lokalplanområdet  \r\n\r\n henhører under planstyrelsen og miljøministeriet - ikke ment at burde udtale  \r\n\r\n sig om inhabilitetens virkning på byrådets afgørelse. </P>  \r\n\r\n<P>Det fremgår af sagen, at Boligselskabet Lejrbo, Kolding, gennem det  \r\n\r\n omhandlede lokalplanforslag får mulighed for at opføre lejerboliger på en  \r\n\r\n tidligere erhvervet byggegrund. Byggegrunden er beliggende i et område, der  \r\n\r\n ifølge en tinglyst deklaration oprindeligt forudsattes bebygget med  \r\n\r\n ejerboliger. Det er endvidere oplyst, at borgmester  Bent  Rasmussen er  \r\n\r\n medlem af bestyrelsen og repræsentantskabet for Boligselskabet Lejerbo, af  \r\n\r\n hvilket Boligselskabet Lejerbo, Kolding, er et datterselskab. Der er tale om  \r\n\r\n to selvstændige selskaber, der dog blandt andet ifølge en overenskomst har et  \r\n\r\n udstrakt samarbejde. </P>  \r\n\r\n<P>Borgmester  Bent  Rasmussen er valgt til bestyrelsen for Boligselskabet  \r\n\r\n Lejerbo af repræsentantskabet på et tidspunkt, hvor  Bent  Rasmussen var  \r\n\r\n udpeget af Kolding byråd som medlem af repræsentantskabet. Borgmesterens  \r\n\r\n nuværende medlemskab af repræsentantskabet er imidlertid alene et udslag af,  \r\n\r\n at medlemmerne af selskabets bestyrelse automatisk er medlemmer af  \r\n\r\n repræsentantskabet. Kolding byråd har således udpeget et andet byrådsmedlem  \r\n\r\n som kommunens repræsentant i repræsentantskabet. </P>  \r\n\r\n<P>Tilsynsrådet har som begrundelse for at anse borgmester Bent Rasmussen for  \r\n\r\n inhabil ved den pågældende sags behandling i byrådet bl.a. udtalt følgende:  \r\n\r\n Borgmester  Bent  Rasmussen er efter tilsynsrådets opfattelse som medlem af  \r\n\r\n boligselskabets bestyrelse valgt til at varetage selskabets interesser. Da  \r\n\r\n lokalplanforslaget for Terrasseparken efter det oplyste har til formål at  \r\n\r\n give mulighed for at færdiggøre bebyggelsen (som lejerboliger) på et areal,  \r\n\r\n der tilhører Boligselskabet Lejerbo, må sagen anses for at være af væsentlig  \r\n\r\n betydning for boligselskabet. </P>  \r\n\r\n<P>Borgmesteren har som bestyrelsesmedlem efter tilsynsrådets opfattelse et  \r\n\r\n sådant forhold til boligselskabet, for hvilket lokalplanforslaget er af  \r\n\r\n væsentlig betydning, at det ud fra en generel vurdering ikke kan udelukke en  \r\n\r\n vis tvivl om, at han ikke har kunnet behandle sagen uden at tilgodese  \r\n\r\n interesser, der ligger uden for kommunens. </P>  \r\n\r\n<P>På denne baggrund finder tilsynsrådet, at borgmester  Bent  Rasmussen på  \r\n\r\n grund af inhabilitet ikke burde have deltaget i byrådets forhandling og  \r\n\r\n afstemning om lokalplanforslaget for Terrasseparken . </P>  \r\n\r\n<P>I denne anledning skal indenrigsministeriet udtale, at formålet med  \r\n\r\n inhabilitetsreglerne i den kommunale styrelseslovs § 14 dels er at sikre, at  \r\n\r\n den enkelte sag behandles korrekt, dels at sikre offentlighedens tillid til  \r\n\r\n de afgørelser, som træffes af kommunalbestyrelsen. Styrelseslovens § 14  \r\n\r\n indeholder imidlertid ingen nærmere angivelse af, hvornår et medlem må anses  \r\n\r\n for inhabil. Dette spørgsmål må således afgøres i overensstemmelse med de  \r\n\r\n almindelige anerkendte forvaltningsretlige grundsætninger om inhabilitet. Et  \r\n\r\n kommunalbestyrelsesmedlem vil herefter være inhabil, hvis det i det konkrete  \r\n\r\n tilfælde ud fra samtlige foreliggende omstændigheder må antages, at der hos  \r\n\r\n medlemmet foreligger en uvedkommende interesse i sagen af en sådan art og  \r\n\r\n styrke - d.v.s. en væsentlig uvedkommende interesse, at det ud fra en generel  \r\n\r\n vurdering må befrygtes, at den pågældende vil lade sig påvirke heraf. </P>  \r\n\r\n<P>For så vidt angår den konkrete sag bemærkes, at Boligselskabet Lejerbo -  \r\n\r\n når dette forhold til Boligselskabet Lejerbo, Kolding tages i betragtning -  \r\n\r\n må antages at have en væsentlig interesse i, at datterselskabet får mulighed  \r\n\r\n for at opføre boliger på et areal, der er erhvervet med henblik på  \r\n\r\n bebyggelse. Da  Bent  Rasmussen er valgt til Boligselskabet Lejerbos  \r\n\r\n bestyrelse for at varetage boligselskabets og ikke kommunens interesser, må  \r\n\r\n det ud fra en generel vurdering frygtes, at han ved sin stillingtagen til  \r\n\r\n sager, der har betydning for boligselskabet, vil varetage selskabets  \r\n\r\n interesser. </P>  \r\n\r\n<P>På denne baggrund kan indenrigsministeriet tilslutte sig tilsynsrådets  \r\n\r\n udtalelse, hvorefter borgmester  Bent  Rasmussen var inhabil ved byrådets  \r\n\r\n forhandling og afstemning om det omhandlede lokalplanforslag. </P>  \r\n\r\n<P>Johan Erichsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Indenrigsministeriets udtalelser og afgørelser om kommunale forhold 1984  \r\n\r\n 2.1.a </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19840901058"
        },
        {
            "displayName": "Entydig dokumentidentifikation",
            "displayValue": "CA000785"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9010"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "17/02/1984"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "1.k.kt.1983/1074/1211-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}