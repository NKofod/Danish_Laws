{
    "id": 38430,
    "title": "Oprindelsesmærkning. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 50971 af 01/03/1979",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Forbrugerombudsmanden udtalte på baggrund af en henvendelse, at der  \r\n\r\n ikke i medfør af markedsføringsloven kan stilles et generelt krav om, at  \r\n\r\n importerede varer skal være mærket med oprindelseslandets navn, men at der  \r\n\r\n alene vil kunne skrides ind over for betegnelser, reklameudsagn og lignende,  \r\n\r\n der indebærer en risiko for vildledning af forbrugerne. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Oprindelsesmærkning. (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>&#187;Dronning kippers&#171; - røgede sildefileter fra  \r\n\r\n Vesttyskland.</B>  </P>  \r\n\r\n<P>FO modtog en forespørgsel fra Landsforeningen Dansk Arbejde om  \r\n\r\n færdigvarer, fremstillet i udlandet og markedsført her i landet under  \r\n\r\n varenavne, som er indarbejdet i forbrugernes bevisthed som dækkende produkter  \r\n\r\n fremstillet her i landet. </P>  \r\n\r\n<P>FO oplyste, at der efter hans opfattelse ikke i medfør af  \r\n\r\n markedsføringsloven kan stilles et generelt krav om, at importerede varer  \r\n\r\n skal være mærket med oprindelseslandets navn, men at der alene vil kunne  \r\n\r\n skrides ind over for betegnelser, reklameudsagn og lignende, der indebærer  \r\n\r\n risiko for vildledning af forbrugerne. Det oplystes i denne forbindelse, at  \r\n\r\n bestemmelserne i markedsføringslovens § 1 og § 2, stk. 1-3, vil kunne  \r\n\r\n anvendes til at modvirke vildledning med hensyn til varers oprindelsesland.  \r\n\r\n</P>  \r\n\r\n<P>Om angivelserne på en fremsendt emballage af &#187;Dronning kippers&#171;,  \r\n\r\n hvoraf det fremgik, at varen var &#187;fremstillet i Vesttyskland&#171;,  \r\n\r\n udtalte FO, at oplysningen om varens fremstillingssted burde gives med mindst  \r\n\r\n samme tydelighed som angivelsen på emballagens overside om firmaets navn og  \r\n\r\n hjemsted. </P>  \r\n\r\n<P> <B>&#187;Original fransk flute - fremstillet i Danmark.</B>  </P>  \r\n\r\n<P>En forbruger klagede til FO over, at et dansk firma NN markedsførte flute  \r\n\r\n under en urigtig og vildledende varebetegnelse, der gav indtryk af, at fluten  \r\n\r\n var bagt i Frankrig. </P>  \r\n\r\n<P>Mærkningen på flutens emballage var følgende: &#187;NN - original fransk  \r\n\r\n flute&#171;. </P>  \r\n\r\n<P>Fluten var fremstillet her i landet i NN's eget fabriksanlæg efter en  \r\n\r\n original, fransk bageforskrift og -metode på grundlag af franske  \r\n\r\n råmaterialer. </P>  \r\n\r\n<P>Da bearbejdningen af de nævnte råmaterialer fandt sted her i landet, og  \r\n\r\n denne bearbejdning førte til fremstilling af et nyt produkt, en NN flute, var  \r\n\r\n det FO's opfattelse, at produktets oprindelsesland måtte antages at være  \r\n\r\n Danmark. Det måtte derfor anses for urigtigt og vildledende og dermed i strid  \r\n\r\n med markedsføringslovens § 2, stk. 1, at udbyde brødet til salg under  \r\n\r\n varebetegnelsen: &#187;NN - original fransk flute&#171;, og FO henstillede,  \r\n\r\n at selskabet for fremtiden undlog at markedsføre brødet under denne  \r\n\r\n betegnelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Forbrugerombudsmandens Årsberetning 1979-1980, side  \r\n\r\n 101. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19795097158"
        },
        {
            "displayName": "Entydig dokumentidentifikation",
            "displayValue": "CA006365"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "50971"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "01/03/1979"
        },
        {
            "displayName": "Administrerende myndighed",
            "displayValue": "Forbrugerombudsmanden"
        },
        {
            "displayName": "Ressortministeriets journalnummer",
            "displayValue": "1977-324-22"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}