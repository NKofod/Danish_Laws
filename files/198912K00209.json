{
    "id": 110214,
    "title": "1989 LSF 209   FORSLAG TIL LOV OM ÆNDRING AF LOV OM OPRETTELSE AF ET ETISK RÅD OG   REGULERING AF VISSE BIOMEDICINSKE FORSØG (UDSKYDELSE AF LOVREVISION) ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 209",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 209 </P>  \r\n\r\n<P></P>  \r\n\r\n<P>Forslag til Lov om ændring af lov om oprettelse af et etisk råd og  \r\n\r\n regulering af visse biomedicinske forsøg (Udskydelse af lovrevision) </P>  \r\n\r\n<P></P>  \r\n\r\n<P>Fremsat af sundhedsministeren (Ester Larsen) </P>  \r\n\r\n<P></P>  \r\n\r\n<P>den 21. marts 1990 </P>  \r\n\r\n<P></P>  \r\n\r\n<P>Vedtaget ved tredjebehandling den 8. maj 1990 </P>  \r\n\r\n<P></P>  \r\n\r\n<P><a href=\"document.aspx?accn=A19900031530\"> Lov nr. 315 af 16/05/1990</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 353 af 3. juni 1987 om oprettelse af et etisk råd og regulering  \r\n\r\n af visse biomedicinske forsøg ændres i <I>§ 13</I> &#187;folketingsåret  \r\n\r\n 1989-90&#171; til: &#187;folketingsåret 1990-91&#171;. </P>  \r\n\r\n<P>§ 2 </P>  \r\n\r\n<P>Loven træder i kraft den 1. juli 1990. </P>  \r\n\r\n<P>Oprindeligt fremsat forslag </P>  \r\n\r\n<P>§ 1 </P>  \r\n\r\n<P>I lov om oprettelse af et etisk råd og regulering af visse biomedicinske  \r\n\r\n forsøg, jf. lov nr. 353 af 3. juni 1987, ændres i § 13 &#187;folketingsåret  \r\n\r\n 1989-90&#171; til: &#187;folketingsåret 1990-91&#171;. </P>  \r\n\r\n<P>§ 2 </P>  \r\n\r\n<P>Loven træder i kraft den 1. juli 1990. </P>  \r\n\r\n<P>Bemærkninger til lovforslaget </P>  \r\n\r\n<P>A. <I>Baggrunden for lovforslaget </I></P>  \r\n\r\n<P>Ved gennemførelsen af lov om oprettelse af et etisk råd og regulering af  \r\n\r\n visse biomedicinske forsøg blev det i § 4, stk. 1, besluttet, at Det Etiske  \r\n\r\n Råd skulle fremkomme med en indstilling til indenrigsministeren (nu  \r\n\r\n sundhedsministeren) om fastsættelse af regler ved lov om beskyttelse af  \r\n\r\n befrugtede menneskelige æg og levende fosteranlæg og fostre. I samme lovs §  \r\n\r\n 4, stk. 2, blev det bestemt, at der ikke måtte foretages forsøg på befrugtede  \r\n\r\n menneskelige æg, før der var gennemført en regulering heraf gennem den nævnte  \r\n\r\n lovgivning. Fristen for fremsættelse af lovforslag blev i lovens § 13 sat til  \r\n\r\n folketingsåret 1989-90. </P>  \r\n\r\n<P>Det Etiske Råd fremkom i oktober 1989 med sin redegørelse om  \r\n\r\n &#187;Beskyttelse af menneskelige kønsceller, befrugtede æg, fosteranlæg og  \r\n\r\n fostre&#171;. I redegørelsen er der af et flertal og af et mindretal fremsat  \r\n\r\n forslag til regelsæt på det nævnte område. Til de nævnte forskellige forslag  \r\n\r\n til regelsæt er der yderligere, af enkelte eller flere rådsmedlemmer, fremsat  \r\n\r\n en række ændringsforslag. Flertallets forslag indeholder bl.a. bestemmelser  \r\n\r\n om oprettelse af et kontrolorgan, hvis opgave bliver at bedømme samt tillade  \r\n\r\n forsøg og individuelle behandlingsforsøg på menneskelige æg, fosteranlæg og  \r\n\r\n fostre. Den 26. oktober 1989 udsendte Det Etiske Råd tillige et debatoplæg om  \r\n\r\n et uafhængigt kontrolorgan. </P>  \r\n\r\n<P>Den 16. november 1989 offentliggjorde sundhedsministeren betænkning nr.  \r\n\r\n 1185, &#187;Forskning på mennesket, Etik/Jura&#171;, der er afgivet af et  \r\n\r\n udvalg nedsat af sundhedsministeren. Betænkningen omhandler behovet for  \r\n\r\n lovgivning om de videnskabsetiske komiteer, hvis opgave er at vurdere de  \r\n\r\n biomedicinske forskningsprojekter, der involverer levende forsøgspersoner.  \r\n\r\n Betænkningen indeholder et udkast til lov, der bl.a. omfatter bestemmelser om  \r\n\r\n oprettelse af et komitesystem med regionale (amtskommunale) komiteer og en  \r\n\r\n central komite. </P>  \r\n\r\n<P>Det foreslås endvidere, at dette komitesystem generelt skal være kompetent  \r\n\r\n med henblik på den videnskabsetiske bedømmelse af biomedicinske  \r\n\r\n forskningsprojekter, hvadenten de involverer levende forsøgspersoner, afdøde  \r\n\r\n eller det menneskelige liv i dets tidligste faser (befrugtede menneskelige æg  \r\n\r\n og kønsceller, der agtes anvendt til befrugtning). </P>  \r\n\r\n<P>På denne baggrund fremlagde sundhedsministeren i februar 1990 en  \r\n\r\n redegørelse i Folketinget, der skulle danne udgangspunkt for en debat såvel i  \r\n\r\n tinget som i offentligheden som helhed. </P>  \r\n\r\n<P>En samlet vurdering af de spørgsmål, der behandles i de nævnte  \r\n\r\n publikationer, vil ikke forsvarligt kunne ske inden for den tidsmæssige  \r\n\r\n ramme, der er sat i lov om oprettelse af et etisk råd og regulering af visse  \r\n\r\n biomedicinske forsøg. Samtidig er det ønskeligt, at emnerne gøres til  \r\n\r\n genstand for en dækkende offentlig debat. Begge disse omstændigheder danner  \r\n\r\n baggrund for forslaget om at udskyde revisionsfristen i lov om oprettelse af  \r\n\r\n et etisk råd m.v. 1 år, indtil folketingsåret 1990-91. </P>  \r\n\r\n<P>B. Lovens administrative og økonomiske konsekvenser </P>  \r\n\r\n<P>Udskydelsen af lovrevisionen har som væsentligste konsekvens, at det  \r\n\r\n gældende forbud mod forsøg på befrugtede menneskelige æg forlænges.  \r\n\r\n Udskydelsen af lovrevisionen vil ikke have økonomiske konsekvenser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1990"
        },
        {
            "displayName": "Accession",
            "displayValue": "198912K00209"
        },
        {
            "displayName": "Entydig dokumentidentifikation",
            "displayValue": "CL003772"
        },
        {
            "displayName": "Dato for førstegangsindlæggelse",
            "displayValue": "17/05/1990"
        },
        {
            "displayName": "Dato for indlæggelse",
            "displayValue": "17/05/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "209"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}