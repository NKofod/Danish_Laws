{
    "id": 141715,
    "title": "Bekendtgørelse om forsøgsordninger efter lov om ansvaret for og styringen af den aktive beskæftigelsesindsats, lov om en aktiv beskæftigelsesindsats og lov om sygedagpenge",
    "documentTypeId": "60",
    "isSagsforlobPeriodValid": true,
    "shortName": "BEK nr 416 af 11/05/2012",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om forsøgsordninger efter lov om ansvaret for og styringen af den aktive beskæftigelsesindsats, lov om en aktiv beskæftigelsesindsats og lov om sygedagpenge</p>\r\n<p class=\"Indledning2\">I medfør af § 4 i lov om ansvaret for og styringen af den aktive beskæftigelsesindsats, jf. lovbekendtgørelse nr. 731 af 15. juni 2010, § 116 i lov om en aktiv beskæftigelsesindsats, jf. lovbekendtgørelse nr. 710 af 23. juni 2011, og § 80 i lov om sygedagpenge, jf. lovbekendtgørelse nr. 1152 af 12. december 2011, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Udvidet varslingsindsats</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Beskæftigelsesministeren har givet tilladelse til, at alle jobcentre kan fravige kravene i § 102, stk. 3, i lov om en aktiv beskæftigelsesindsats til, hvornår der foreligger større afskedigelser, således at der i opsigelsesperioden som forsøg kan tilbydes beskæftigede jobsøgningskurser i op til 2 uger og ydes tilskud til udgifter til opkvalificering, herunder til efter- og videreuddannelse i op til 8 uger, når afskedigelsen omfatter mindst 50 pct. af medarbejderne på et arbejdssted med mindst 20 ansatte.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Forsøgsperioden løber fra den 8. april 2009 til den 31. december 2012.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Supplerende varslingsindsats til nyledige – pulje</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Beskæftigelsesministeren har givet tilladelse til, at alle jobcentre inden for en økonomisk ramme kan gennemføre forsøg, hvorefter jobcenteret kan give tilbud om jobsøgningskurser i op til 2 uger og tilbud om vejledning og opkvalificering efter kapitel 10 i lov om en aktiv beskæftigelsesindsats i op til 8 uger til personer omfattet af lovens § 2, nr. 1-3, som har været omfattet af en større afskedigelse efter lovens § 102. Sammenlagt må indsatsen efter § 102 og tilbud efter første pkt. dog højst udgøre 2 ugers jobsøgningskursus og 8 ugers vejledning og opkvalificering for den enkelte person.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Tilbud efter stk. 1 medregnes ikke i varighedsbegrænsningen på 6 uger i §§ 34 og 35 i lov om en aktiv beskæftigelsesindsats.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Tilbud efter stk. 1 skal være aftalt med personen senest 14 dage efter, at personen er fratrådt virksomheden. Tilbuddet skal være påbegyndt senest 3 måneder efter og afsluttet senest 6 måneder efter, at personen er fratrådt virksomheden.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Forsøg efter stk. 1 kan kombineres med forsøg efter § 1.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Forsøgstilladelsen indebærer en fravigelse af §§ 34 og 35 i lov om en aktiv beskæftigelsesindsats, hvorefter vejledning og opkvalificering højst kan have en varighed på 6 uger</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> inden for de første 6 måneders sammenlagt ledighed for personer under 30 år, som er omfattet af § 2, nr. 1, i lov om en aktiv beskæftigelsesindsats og har en erhvervskompetencegivende uddannelse,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> inden for de første 9 måneders sammenlagt ledighed for personer mellem 30 og 60 år, som er omfattet af § 2, nr. 1, i lov om en aktiv beskæftigelsesindsats,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> inden for de første 6 måneders sammenlagt ledighed for personer, som er fyldt 60 år og er omfattet af § 2, nr. 1, i lov om en aktiv beskæftigelsesindsats, og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> inden for den første sammenhængende periode på 9 måneder med kontanthjælp eller starthjælp, for personer, der er fyldt 30 år og er omfattet af § 2, nr. 2, i lov om en aktiv beskæftigelsesindsats.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Forsøgsperioden løber fra den 1. marts 2010 til den 31. december 2012. Tilbud efter § 3, stk. 1, kan gives efter den 31. december 2012, hvis jobcenteret har fået tilsagn om tilskud inden for den økonomiske ramme senest den 31. december 2012.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Varighed af vejledning og opkvalificering</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Beskæftigelsesministeren har givet tilladelse til, at alle jobcentre gennemfører forsøg, hvorefter jobcenteret kan give tilbud om vejledning og opkvalificering med varighed på mere end 6 uger til personer, som ikke har en erhvervsuddannelse eller anden erhvervsrettet uddannelse, der med hensyn til niveau og varighed kan sidestilles med eller overstiger erhvervsuddannelse, medmindre uddannelsen ikke har været anvendt i de sidste 5 år.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> For at være omfattet af forsøget skal personen ikke umiddelbart kunne henvises til arbejde inden for sit faglige område, og der skal være tale om opkvalificering inden for områder, hvor der er gode eller rigtig gode jobmuligheder.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Forsøgstilladelsen indebærer en fravigelse af §§ 34 og 35 i lov om en aktiv beskæftigelsesindsats, hvorefter vejledning og opkvalificeringen højst kan have en varighed på 6 uger</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk3_Num1\">1)</span> inden for de første 6 måneders sammenlagt ledighed for personer under 30 år, som er omfattet af § 2, nr. 1, i lov om en aktiv beskæftigelsesindsats og har en erhvervskompetencegivende uddannelse,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk3_Num2\">2)</span> inden for de første 9 måneders sammenlagt ledighed for personer mellem 30 og 60 år, som er omfattet af § 2, nr. 1, i lov om en aktiv beskæftigelsesindsats,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk3_Num3\">3)</span> inden for de første 6 måneders sammenlagt ledighed for personer, som er fyldt 60 år og omfattet af § 2, nr. 1, i lov om en aktiv beskæftigelsesindsats, og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk3_Num4\">4)</span> inden for den første sammenhængende periode på 9 måneder med kontanthjælp eller starthjælp, for personer, som er fyldt 30 år og omfattet af § 2, nr. 2, i lov om en aktiv beskæftigelsesindsats.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Forsøgsperioden løber fra den 1. august 2009 til den 1. august 2013. Tilbud efter stk. 1, der er afgivet i forsøgsperioden, kan fortsætte, indtil tilbuddet udløber.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Tilskud til virksomheder, der indgår uddannelsesaftale med voksne</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Beskæftigelsesministeren har givet tilladelse til, at alle jobcentre kan give tilskud til arbejdsgiveren i op til 4 år af den aftalte uddannelse, for ledige, der ved uddannelsens påbegyndelse er mellem 25 og 29 år.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Forsøgstilladelsen indebærer en fravigelse af kravet i § 98 g, stk. 2, i lov om en aktiv beskæftigelsesindsats, hvorefter tilskuddet gives i op til de første 2 år af den aftalte uddannelse.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Forsøgsperioden løber fra den 1. januar 2012 til den 31. december 2013. Tilskud efter stk. 1, der er afgivet i forsøgsperioden, kan fortsætte, indtil tilskudsperioden udløber.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Opkvalificering ved ansættelse uden løntilskud</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Beskæftigelsesministeren har givet tilladelse til, at alle jobcentre gennemfører forsøg, hvorefter jobcenteret kan give tilskud til opkvalificering i op til 6 uger ved ansættelse uden løntilskud af personer uden uddannelse og personer med en erhvervsuddannelse eller anden erhvervsrettet uddannelse, der med hensyn til niveau og varighed kan sidestilles med, men ikke overstiger erhvervsuddannelse, medmindre uddannelsen ikke har været anvendt i de sidste 5 år. For unge, der på tidspunktet for opkvalificeringens påbegyndelse er under 30 år, kan opkvalificeringen i den resterende forsøgsperiode fra den 1. september 2011 gennemføres uanset forudgående uddannelse.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Ved ansættelsen aftaler arbejdsgiveren og jobcenteret en ramme for opkvalificeringen. Indholdet og tidspunktet for afholdelsen af opkvalificeringen kan fastlægges efter ansættelsen.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Opkvalificeringen må ikke varetages af personer ansat i virksomheden.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> For at være omfattet af forsøget skal personer, der er omfattet af § 2, nr. 1, i lov om en aktiv beskæftigelsesindsats, have været ledige i sammenlagt mindst 3 måneder, og personer omfattet af lovens § 2, nr. 2 og 3, have modtaget kontanthjælp eller starthjælp i en sammenhængende periode på mindst 3 måneder, jf. dog stk. 5.</p>\r\n<p class=\"Stk2\">\r\n   <span class=\"StkNr\" id=\"Par6_Stk5\">Stk. 5.</span> Personer mellem 18 og 30 år, der er omfattet af § 2, nr. 1, i lov om en aktiv beskæftigelsesindsats, skal have været ledige i sammenlagt mindst 1 måned, og personer omfattet af lovens § 2, nr. 2 og 3, have modtaget kontanthjælp eller starthjælp i en sammenhængende periode på mindst 1 måned.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Forsøgstilladelsen indebærer en fravigelse af</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> § 99, stk. 1, i lov om en aktiv beskæftigelsesindsats, hvorefter opkvalificeringen skal ske i forbindelse med ansættelsen, og</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> § 99, stk. 2, nr. 1-4, i lov om en aktiv beskæftigelsesindsats, hvorefter det er en betingelse, at personer omfattet af § 2, nr. 1-3, i lov om en aktiv beskæftigelsesindsats skal have været ledige i 6 eller 12 måneder afhængigt bl.a. af personens alder.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Forsøgsperioden løber fra den 1. august 2009 til den 1. august 2013. Aftaler om tilskud til opkvalificering efter § 6, der er indgået i forsøgsperioden, er gyldige, indtil opkvalificeringen er afholdt.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Det store Tilbage til Arbejde Forsøg (TTA-forsøget)</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Beskæftigelsesministeren har givet tilladelse til, at jobcentrene i Frederiksberg, Esbjerg, Silkeborg, Skanderborg, Aarhus, Vesthimmerland, Høje-Taastrup, Roskilde, Hvidovre, Ballerup/Herlev, Gladsaxe, Slagelse, Aabenraa, Viborg, Vallensbæk/Ishøj, Nyborg, Hedensted, Fredericia og Nordfyn kommuner samt i Københavns Kommune i en 2-årig periode indgår i Det store Tilbage til Arbejde Forsøg (TTA-forsøget). Forsøget indebærer, at jobcentrene giver en deltagergruppe bestående af sygedagpengemodtagere en intensiv og særlig koordineret og tilrettelagt indsats. Kommunerne Frederiksberg, Esbjerg, Silkeborg, Skanderborg, Aarhus, København, Vesthimmerland, Høje-Taastrup, Roskilde, Hvidovre, Ballerup/Herlev indgår i forsøget i hele perioden. Kommunerne Slagelse, Aabenraa, Viborg, Vallensbæk/Ishøj, Nyborg, Hedensted, Fredericia og Nordfyn er kontrolkommuner i forsøgets første år, hvor de forbereder deltagelse i forsøget og indsamler data til brug for evalueringen. Kommunerne indgår herefter i forsøget som forsøgskommuner i forsøgets sidste år.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Målgruppen for forsøget er sygedagpengemodtagere, der ved første visitation visiteres til kategori 2, jf. sygedagpengelovens § 12, stk. 1, nr. 2) Sager med risiko for langvarigt sygdomsforløb eller risiko, hvad angår arbejdsevnen. I Aarhus Kommune indgår alene sygedagpengemodtagere, der visiteres til kategori 2, i de to af kommunens 4 jobcentre. De øvrige to jobcentre i kommunen indgår som kontroljobcentre i hele forsøgsperioden. I de øvrige kommuner sker der en tilfældig udvælgelse blandt de sygemeldte, der visiteres til kategori 2, således at nogle af de personer, der visiteres til kategori 2 indgår i forsøget, mens andre ikke gør. Sygedagpengemodtagere, der ved første visitation visiteres til kategori 2, og som ved den tilfældige udvælgelse visiteres til Det store TTA-forsøg, forbliver i forsøget, uanset om den sygemeldte senere visiteres til en anden kategori.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Forsøgets indsats består dels i en intensiv koordinering i forhold til primært arbejdsgiver, a-kasse, fagforbund, praktiserende læge og det øvrige sundhedsvæsen, dels i en tværfaglig indsats i forhold til afklaring af arbejdsevnen og afhjælpning af hindringer og begrænsninger i forhold til tilbagevenden til arbejde. En TTA-koordinator, der er ansat i jobcenteret, varetager opfølgningen for deltagergruppen og koordinationen. TTA-koordinatoren får ud fra en konkret vurdering af behovet for tværfaglig indsats i den enkelte sag bl.a. mulighed for at inddrage et TTA-team og en klinisk enhed i afklaringen og opfølgningen. TTA-teamet består af en psykolog og en person med erfaring med arbejdsfysiologi og rehabilitering (fysioterapeut, ergoterapeut eller lignende). Den kliniske enhed har speciale i psykiatri samt arbejds-/social- eller almen medicin. Med forsøgstilladelsen godkendes, at kommunen kan give en til forsøget udvalgt målgruppe en mere intensiv opfølgning og indsats efter sygedagpengelovens § 13 og § 15 end den, der i øvrigt gives i kommunen.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> De almindelige regler i sygedagpengeloven finder i øvrigt anvendelse, herunder reglerne om medvirken i kommunens opfølgning og indsats samt reglerne om sanktion ved manglende medvirken uden rimelig grund.</p>\r\n<p class=\"Stk2\">\r\n   <span class=\"StkNr\" id=\"Par8_Stk5\">Stk. 5.</span> Forsøgsperioden løber fra den 1. april 2010 til den 31. marts 2012.</p>\r\n<p class=\"Stk2\">\r\n   <span class=\"StkNr\" id=\"Par8_Stk6\">Stk. 6.</span> For så vidt angår jobcentrene i Frederiksberg, Esbjerg, Århus, Vesthimmerland, Høje Taastrup, Roskilde, Ballerup/Herlev, Gladsaxe, Slagelse, Åbenrå, Nyborg, Fredericia og Nordfyn Kommuner samt i Københavns Kommune forlænges forsøgsperioden frem til den 1. oktober 2012.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Udfordringsretten – Beskæftigelsesudvalg</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Beskæftigelsesministeren har givet tilladelse til, at Odense Kommune gennemfører forsøg, hvorefter der kan være fuldstændig personsammenfald mellem kommunens arbejdsmarkedsudvalg og kommunens socialudvalg.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Forsøgstilladelsen indebærer en fravigelse af § 14, stk. 3, i lov om ansvaret for og styringen af den aktive beskæftigelsesindsats, hvorefter kommunalbestyrelsen kan nedsætte et stående udvalg til at varetage beskæftigelsesindsatsen mv., men hvor der er forbud mod, at udvalget kan varetage andre opgaver.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Forsøgsperioden løber fra den 15. juni 2011 til den 31. december 2013.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Udfordringsretten – Opfølgning af sygedagpengemodtagere i aktive tilbud</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Beskæftigelsesministeren har givet tilladelse til, at Aalborg Kommune gennemfører forsøg, hvorefter kommunen selv kan vurdere behovet for opfølgning og kontakt til sygedagpengemodtagere i kategori 1 og 2, der deltager i et aktivt tilbud. Den sygemeldte vil dog fortsat som led i opfølgningen kunne bede om en samtale.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Forsøgstilladelsen indebærer en fravigelse af § 13, stk. 2 og 3, i lov om sygedagpenge, hvorefter der for sygemeldte i kategori 1 skal ske opfølgning første gang inden udgangen af 8. uge regnet fra første fraværsdag, anden opfølgning senest inden 3 måneder regnet fra første fraværsdag og herefter senest hver 3. måned og for sygemeldte i kategori 2 første gang inden udgangen af 8. uge regnet fra første fraværsdag og herefter mindst hver 4. uge.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Forsøgsperioden løber fra den 15. juli 2011 til den 31. december 2013.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Udfordringsretten – Varetagelse af beskæftigelsesindsatsen i en tværkommunal ungeenhed</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Beskæftigelsesministeren har givet tilladelse til, at Ringsted Kommune gennemfører forsøg, hvorefter Ringsted Kommune kan varetage beskæftigelsesindsatsen for unge mellem 15-24 år som en særskilt indsats i en tværkommunal enhed, der også foretager sagsbehandling og træffer afgørelse på andre områder end beskæftigelsesområdet.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Forsøgstilladelsen indebærer en fravigelse af § 14, stk. 1, og § 15 i lov om ansvaret for og styringen af den aktive beskæftigelsesindsats med hensyn til, at en særskilt del af kommunens forvaltning alene skal udføre beskæftigelsesindsatsen, samt at beskæftigelsesindsatsen skal varetages i et jobcenter.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Forsøgsperioden løber fra den 15. juli 2011 til den 31. december 2013.</p>\r\n<p class=\"ParagrafGruppeOverskrift\">\r\n   <span id=\"Kap0_X10\">Forsøg med indsatsen for ledige akademikere</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Beskæftigelsesministeren har givet tilladelse til, at jobcentrene i Aarhus, Silkeborg, Assens og Lyngby-Taarbæk kommuner samt Københavns Kommune gennemfører forsøg med indsatsen for ledige akademikere. Forsøget indebærer, at jobcentrene varetager beskæftigelsesindsatsen for personerne i en deltagergruppe, der består af ledige akademikere, der er omfattet af målgrupperne for det landsdækkende udbud af kontakt- og aktiveringsforløb for ledige med lange videregående uddannelser (LVU-udbuddet 2010), mens en tilsvarende gruppe personer i en kontrolgruppe på sædvanlig vis henvises til en indsats hos anden aktør.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Jobcenteret skal varetage indsatsen for hver person i forsøgets deltagergruppe i en periode på 12 måneder. Indsatsen skal tilrettelægges inden for rammerne af lov om en aktiv beskæftigelsesindsats.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Deltagerne i forsøget udvælges af Arbejdsmarkedsstyrelsen via tilfældig udvælgelse af cpr-numre. Personer, som deltager i forsøget, og som flytter til en anden kommune, er ikke længere omfattet af forsøget.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> Forsøgstilladelsen indebærer, at de ansvarlige for beskæftigelsesindsatsen i de jobcentre, der deltager i forsøget, er fritaget for pligten til at anvende aktørerne under det statslige rammeudbud for ledige akademikere, jf. § 12 a, stk. 3, i lov om ansvaret for og styringen af den aktive beskæftigelsesindsats, for så vidt angår personerne i forsøgets deltagergruppe.</p>\r\n<p class=\"Stk2\">\r\n   <span class=\"StkNr\" id=\"Par12_Stk5\">Stk. 5.</span> Forsøgsperioden løber fra den 15. august 2011 til den 31. december 2012.</p>\r\n<p class=\"ParagrafGruppeOverskrift\">\r\n   <span id=\"Kap0_X11\">Forsøg med mindre intensiv indsats for visse persongrupper</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Beskæftigelsesministeren har givet tilladelse til, at der skal gennemføres forsøg i alle jobcentre, hvorefter persongrupperne i stk. 2 ikke har pligt til at møde personligt op til samtaler, som skal holdes efter lov om en aktiv beskæftigelsesindsats, i jobcenteret, hos anden aktør eller i arbejdsløshedskassen. I stedet holdes der kontakt på anden vis telefonisk, digitalt eller ved brev. Persongrupperne i stk. 2 har desuden ikke pligt til at deltage i tilbud efter kapitel 10-12 i samme lov.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Forsøget omfatter personer, som er omfattet af § 2, nr. 1-3 og 7, i lov om en aktiv beskæftigelsesindsats, og</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num1\">1)</span> som kan dokumentere, at de inden for de næste 6 uger skal påbegynde ordinær beskæftigelse på fuld tid eller skal på barsel eller overgå til efterløn, fleksydelse eller folkepension, eller</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num2\">2)</span> som er omfattet af en arbejdsfordelingsordning eller kan dokumentere, at de er hjemsendt på grund af vejrlig eller materialemangel.</p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> Personer omfattet af forsøget er undtaget fra:</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk3_Num1\">1)</span> Pligten til at møde personligt op til cv-samtalen efter § 14, jobsamtalerne efter kapitel 7 og samtalerne efter § 73 a i lov om en aktiv beskæftigelsesindsats. Kontakten holdes i stedet telefonisk, digitalt eller ved brev.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk3_Num2\">2)</span> Pligten til at deltage i tilbud efter kapitel 10-12 i lov om en aktiv beskæftigelsesindsats.</p>\r\n<p class=\"Stk2\">\r\n   <span class=\"StkNr\" id=\"Par13_Stk4\">Stk. 4.</span> Personer, som har fået et tilbud eller deltager i tilbud, når de bliver omfattet af stk. 2-3, har ret til at påbegynde og færdiggøre tilbuddet.</p>\r\n<p class=\"Stk2\">\r\n   <span class=\"StkNr\" id=\"Par13_Stk5\">Stk. 5.</span> Uanset bestemmelserne i stk. 2-3 kan jobcenteret beslutte, at en person fortsat skal være omfattet af pligten til at møde personligt op til samtaler, som skal holdes efter lov om en aktiv beskæftigelsesindsats, i jobcenteret, hos anden aktør eller i arbejdsløshedskassen, og af pligten til at deltage i tilbud efter kapitel 10-12 i samme lov, hvis jobcenteret vurderer, at</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk5_Num1\">1)</span> der er tale om misbrug af eller spekulation i forhold til muligheden for at blive undtaget fra at deltage i tilbud og møde personligt op til samtaler,</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk5_Num2\">2)</span> der er gode muligheder for beskæftigelse inden for personens fagområde eller</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk5_Num3\">3)</span> det fortsat vil være til fordel for personen at være omfattet af pligten til at deltage i tilbud og møde personligt op til samtaler.</p>\r\n<p class=\"Stk2\">\r\n   <span class=\"StkNr\" id=\"Par13_Stk6\">Stk. 6.</span> Forsøgstilladelsen indebærer en fravigelse af</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk6_Num1\">1)</span> princippet i §§ 14-20 i lov om en aktiv beskæftigelsesindsats om, at cv-samtaler og jobsamtaler skal afholdes ved personligt fremmøde, jf. dog stk. 5,</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk6_Num2\">2)</span> kapitel 16 og 17 i lov om en aktiv beskæftigelsesindsats i forhold til pligt til tilbud, jf. dog stk. 5,</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk6_Num3\">3)</span> § 28, stk. 2, nr. 6, i bekendtgørelse om en aktiv beskæftigelsesindsats for personer, der er omfattet af § 1, nr. 1-3, i samme bekendtgørelse, og</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk6_Num4\">4)</span> princippet i § 73 a i lov om en aktiv beskæftigelsesindsats om, at jobsamtalerne skal afholdes ved personligt fremmøde, jf. dog stk. 5.</p>\r\n<p class=\"Stk2\">\r\n   <span class=\"StkNr\" id=\"Par13_Stk7\">Stk. 7.</span> Forsøgsperioden løber fra den 1. oktober 2011 til den 1. juni 2012.</p>\r\n<p class=\"ParagrafGruppeOverskrift\">\r\n   <span id=\"Kap0_X12\">Forsøg med mindre intensiv indsats for sygedagpengemodtagere</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Beskæftigelsesministeren har givet tilladelse til, at der gennemføres forsøg, hvorefter sygedagpengemodtagere, der forventes fuldt raskmeldt og på vej tilbage i job eller skal på barsel inden for de næste 6 uger, ikke har pligt til at møde personligt op til opfølgningssamtaler eller til at deltage i en beskæftigelsesrettet indsats.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Forsøget omhandler jobcentrene i Albertslund, Allerød, Bornholm, Brøndby, Egedal, Fredensborg, Frederiksberg, Frederikssund, Gentofte, Gladsaxe, Glostrup, Helsingør, Hillerød, Hørsholm, Ishøj, København, Lyngby-Taarbæk, Rudersdal, Tårnby, Vallensbæk, Greve, Holbæk, Kalundborg, Køge, Lolland, Odsherred, Ringsted, Sorø, Roskilde, Stevns, Brønderslev, Frederikshavn, Hjørring, Mariagerfjord, Morsø, Rebild, Thisted, Aalborg, Assens, Fanø, Fredericia, Faaborg-Midtfyn, Langeland, Nyborg, Odense, Svendborg, Sønderborg, Varde, Vejen, Vejle, Aabenraa, Herning, Ikast-Brande, Lemvig, Norddjurs, Odder, Ringkøbing-Skjern, Samsø og Aarhus kommuner.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> Personer omfattet af forsøget er undtaget fra at møde personligt op til opfølgningssamtaler efter sygedagpengelovens § 13. Opfølgningen sker i stedet telefonisk, digitalt eller ved brev. Personer omfattet af forsøget er endvidere undtaget fra at deltage i tilbud efter kapitel 10-12 i lov om en aktiv beskæftigelsesindsats, jf. sygedagpengelovens § 15 og § 15 a.</p>\r\n<p class=\"Stk2\">\r\n   <span class=\"StkNr\" id=\"Par14_Stk4\">Stk. 4.</span> Personer, som har fået et tilbud eller deltager i tilbud, når de bliver omfattet af stk. 2, har ret til at påbegynde og færdiggøre tilbuddet.</p>\r\n<p class=\"Stk2\">\r\n   <span class=\"StkNr\" id=\"Par14_Stk5\">Stk. 5.</span> Uanset bestemmelserne i stk. 2, kan jobcenteret ud fra en konkret vurdering beslutte, at en sygemeldt fortsat skal være omfattet af pligten til at møde personligt op til opfølgningssamtaler og til at deltage i tilbud efter kapitel 10-12 i lov om en aktiv beskæftigelsesindsats, hvis jobcenteret vurderer, at</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk5_Num1\">1)</span> der er tale om misbrug af eller spekulation i forhold til muligheden for at blive undtaget fra at deltage i tilbud og møde personligt op til samtaler, eller</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk5_Num2\">2)</span> det fortsat vil være til fordel for den sygemeldte at være omfattet af pligten til at deltage i tilbud og møde personligt op til opfølgningssamtaler.</p>\r\n<p class=\"Stk2\">\r\n   <span class=\"StkNr\" id=\"Par14_Stk6\">Stk. 6.</span> Forsøgstilladelsen indebærer en fravigelse af</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk6_Num1\">1)</span> princippet i § 13 i lov om sygedagpenge om, at opfølgningssamtaler som udgangspunkt holdes ved personligt fremmøde, hvis ikke den sygemeldte er omfattet af bestemmelserne i sygedagpengelovens § 13, stk. 4, nr. 1-5, eller stk. 5 og 6, og</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk6_Num2\">2)</span> princippet om, at sygemeldte efter § 15 i lov om sygedagpenge kan modtage tilbud efter kapitel 10-12 i lov om en aktiv beskæftigelsesindsats, hvis bestemmelserne i § 15 a i lov om sygedagpenge er opfyldt, og det i øvrigt er foreneligt med sygemeldtes helbredsmæssige tilstand og situation.</p>\r\n<p class=\"Stk2\">\r\n   <span class=\"StkNr\" id=\"Par14_Stk7\">Stk. 7.</span> Forsøgsperioden løber fra den 1. november 2011 til den 1. juni 2012.</p>\r\n<p class=\"ParagrafGruppeOverskrift\">\r\n   <span id=\"Kap0_X13\">Forsøg med jobsamtaler i udvalgte a-kasser</span>\r\n</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Beskæftigelsesministeren har givet tilladelse til, at der gennemføres forsøg med kontaktform og indhold i jobsamtalerne i det individuelle kontaktforløb, som skal gennemføres efter § 15 i lov om en aktiv beskæftigelsesindsats for personer, der er omfattet af § 2, nr. 1, når en kommune har overladt opgaven med at afholde jobsamtaler til en arbejdsløshedskasse, der deltager i forsøget »Den gode samtale«, jf. § 1 i bekendtgørelse om forsøg og udviklingsaktiviteter efter lov om arbejdsløshedsforsikring m.v.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Forsøget omhandler Akademikernes Arbejdsløshedskasse, Danske Sundhedsorganisationers Arbejdsløshedskasse, Funktionærernes og Tjenestemændenes Fælles-Arbejdsløshedskasse, Fødevareforbundet NNF’s Arbejdsløshedskasse, Ingeniørernes Arbejdsløshedskasse, Kristelig Arbejdsløshedskasse (Aarhus afdelingen), Ledernes Arbejdsløshedskasse og Magistrenes Arbejdsløshedskasse.</p>\r\n<p class=\"Stk2\">\r\n   <span class=\"StkNr\" id=\"Par15_Stk3\">Stk. 3.</span> Forsøget indebærer, at jobsamtaler efter § 16, § 17 og § 19 i lov om en aktiv beskæftigelsesindsats, som a-kassen skal afholde med et ledigt medlem i henhold til en vederlagsfri samarbejdsaftale med en eller flere kommuner, kan afholdes inden for de rammer, der er fastlagt for forsøget »Den gode samtale« i § 1, stk. 3-12, i bekendtgørelse om forsøg og udviklingsaktiviteter efter lov om arbejdsløshedsforsikring m.v.</p>\r\n<p class=\"Stk2\">\r\n   <span class=\"StkNr\" id=\"Par15_Stk4\">Stk. 4.</span> Forsøgstilladelsen indebærer en fravigelse af</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk4_Num1\">1)</span> § 16, stk. 1, og § 17 i lov om en aktiv beskæftigelsesindsats, hvorefter der er fastlagt krav til jobsamtalernes indhold og til kontaktformen for samtalerne, og</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk4_Num2\">2)</span> § 29 i bekendtgørelse om en aktiv beskæftigelsesindsats, hvorefter der er fastlagt krav til den individuelle jobsamtales indhold.</p>\r\n<p class=\"Stk2\">\r\n   <span class=\"StkNr\" id=\"Par15_Stk5\">Stk. 5.</span> Forsøgsperioden løber fra den 5. marts 2012 til den 28. februar 2013.</p>\r\n<p class=\"ParagrafGruppeOverskrift\">\r\n   <span id=\"Kap0_X14\">Forsøg om mentor til udsatte unge uden uddannelse og job</span>\r\n</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Beskæftigelsesministeren har givet tilladelse til, at jobcentrene i København, Holbæk, Kalundborg, Slagelse, Næstved, Haderslev, Sønderborg, Vejle, Herning, Silkeborg, Viborg, Aalborg og Hjørring kommuner gennemfører forsøg, hvorefter jobcentrene skal give en deltagergruppe, bestående af 18-29-årige unge kontanthjælpsmodtagere uden erhvervskompetencegivende uddannelse i matchgruppe 2, jf. bekendtgørelse om matchvurdering, tilbud om støtte til en mentorfunktion, der skal understøtte, at den unge kommer i uddannelse eller job og får en god start. For en tilsvarende kontrolgruppe har jobcenteret ikke pligt til at tilbyde en mentorfunktion.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Støtte til en mentorfunktion, der er bevilget i forsøgsperioden, jf. stk. 6 og 7, kan fortsætte, indtil den unge har fået en god start på uddannelsen eller jobbet. Dog kan der til deltagergruppen i forsøget højst bevilges støtte til en mentorfunktion i 12 måneder inden for forsøgsperioden.</p>\r\n<p class=\"Stk2\">\r\n   <span class=\"StkNr\" id=\"Par16_Stk3\">Stk. 3.</span> Den første kontakt mellem mentor og den unge skal finde sted senest fire uger efter visitation til deltagergruppen. Herefter skal der som minimum være ugentlig kontakt mellem mentor og den unge.</p>\r\n<p class=\"Stk2\">\r\n   <span class=\"StkNr\" id=\"Par16_Stk4\">Stk. 4.</span> Deltagerne er fortsat omfattet af forsøget, selv om de i forsøgsperioden visiteres til matchgruppe 1 eller matchgruppe 3.</p>\r\n<p class=\"Stk2\">\r\n   <span class=\"StkNr\" id=\"Par16_Stk5\">Stk. 5.</span> Forsøgstilladelsen indebærer en fravigelse af</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk5_Num1\">1)</span> § 78 i lov om en aktiv beskæftigelsesindsats, hvorefter der ikke er pligt til at yde støtte til en mentorfunktion,</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk5_Num2\">2)</span> § 79 i samme lov, hvorefter mentorfunktionen skal være afgørende for aktiviteten, tilbuddet eller ansættelsen, og</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk5_Num3\">3)</span> § 80, stk. 2, hvorefter timetal for mentorfunktionen fastsættes ud fra en konkret vurdering.</p>\r\n<p class=\"Stk2\">\r\n   <span class=\"StkNr\" id=\"Par16_Stk6\">Stk. 6.</span> Der gennemføres en pilotfase i jobcentrene i Haderslev og Holbæk kommuner af forsøget, som løber fra den 14. maj 2012 til den 1. juli 2012.</p>\r\n<p class=\"Stk2\">\r\n   <span class=\"StkNr\" id=\"Par16_Stk7\">Stk. 7.</span> Forsøget i alle de i stk. 1 nævnte kommuner løber fra den 14. august 2012 til den 14. december 2013.</p>\r\n<p class=\"ParagrafGruppeOverskrift\">\r\n   <span id=\"Kap0_X15\">Udfordringsretten – Jobsamtaler</span>\r\n</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Beskæftigelsesministeren har givet tilladelse til, at Esbjerg Kommune gennemfører forsøg, hvorefter jobsamtalerne erstattes af en systematisk koordinering mellem jobcentermedarbejderen, den lediges kontaktperson i det særligt tilrettelagte projekt og deres fælles IT-system. Den ledige har dog ret til en samtale, hvis pågældende anmoder om det.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Forsøgstilladelsen indebærer en fravigelse af §§ 17 og 18 i lov om en aktiv beskæftigelsesindsats, hvorefter jobsamtaler skal holdes senest hver 3. måned.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> Forsøgsperioden løber fra 1. april 2012 til den 31. december 2013.</p>\r\n<p class=\"ParagrafGruppeOverskrift\">\r\n   <span id=\"Kap0_X16\">Udfordringsretten – Fremmøde til samtaler</span>\r\n</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Beskæftigelsesministeren har givet tilladelse til, at Aalborg Kommune gennemfører forsøg, hvorefter kommunen selv kan vurdere, om der er behov for, at samtaler, herunder som led i sygeopfølgning, sker ved personligt fremmøde, eller om samtalerne og opfølgningen kan ske på anden måde fx ved telefonisk kontakt.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Forsøgstilladelsen indebærer en fravigelse af §§ 16 og 17 i lov om en aktiv beskæftigelsesindsats og § 13 i lov om sygedagpenge.</p>\r\n<p class=\"Stk2\">\r\n   <span class=\"StkNr\" id=\"Par18_Stk3\">Stk. 3.</span> Forsøgsperioden løber fra 1. april 2012 til den 31. december 2013.</p>\r\n<p class=\"ParagrafGruppeOverskrift\">\r\n   <span id=\"Kap0_X17\">Udfordringsretten – Jobsamtaler</span>\r\n</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Beskæftigelsesministeren har givet tilladelse til, at Aalborg Kommune gennemfører forsøg, hvorefter kommunen selv kan vurdere, om der er behov for opfølgning på jobsamtalen, når den ledige er i tilbud. Den ledige har dog ret til en samtale, hvis pågældende anmoder om det.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Forsøgstilladelsen indebærer en fravigelse af §§ 17 og 18 i lov om en aktiv beskæftigelsesindsats, hvorefter jobsamtaler skal holdes senest hver 3. måned.</p>\r\n<p class=\"Stk2\">\r\n   <span class=\"StkNr\" id=\"Par19_Stk3\">Stk. 3.</span> Forsøgsperioden løber fra 1. april 2012 til den 31. december 2013.</p>\r\n<p class=\"ParagrafGruppeOverskrift\">\r\n   <span id=\"Kap0_X18\">Udfordringsretten – Beskæftigelsesudvalg</span>\r\n</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Beskæftigelsesministeren har givet tilladelse til, at Ærø Kommune gennemfører forsøg, hvorefter beskæftigelsesområdet og ydelsesområdet i kommunen samles under samme ledelse og under samme politiske udvalg.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Forsøgstilladelsen indebærer en fravigelse af § 14, stk. 1, i lov om ansvaret for og styringen af den aktive beskæftigelsesindsats, hvorefter en særskilt del af kommunens forvaltning alene udfører den kommunale beskæftigelsesindsats.</p>\r\n<p class=\"Stk2\">\r\n   <span class=\"StkNr\" id=\"Par20_Stk3\">Stk. 3.</span> Forsøgsperioden løber fra 1. april 2012 til den 31. december 2013.</p>\r\n<p class=\"ParagrafGruppeOverskrift\">\r\n   <span id=\"Kap0_X19\">Udfordringsretten – Beskæftigelsesplan</span>\r\n</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Beskæftigelsesministeren har givet tilladelse til, at Rudersdal Kommune gennemfører forsøg, hvorefter kommunen kan udarbejde en beskæftigelsesplan, der fokuserer på nogle af de udmeldte beskæftigelsespolitiske mål, samt opstille relative mål, der kan sammenlignes med andre kommuner i klyngen.</p>\r\n<p class=\"Stk2\">\r\n   <span class=\"StkNr\" id=\"Par21_Stk2\">Stk. 2.</span> Forsøgstilladelsen indebærer en fravigelse af §§ 11 og 12 i bekendtgørelse om ansvaret for og styringen af den aktive beskæftigelsesindsats, hvorefter jobcentrene i den årlige beskæftigelsesplan skal fastsætte mål for alle de indsatsområder, som beskæftigelsesministeren udmelder årligt, og fra reglen om, at målene skal være i absolutte tal.</p>\r\n<p class=\"Stk2\">\r\n   <span class=\"StkNr\" id=\"Par21_Stk3\">Stk. 3.</span> Forsøgsperioden løber fra den 1. april 2012 til den 31. december 2013.</p>\r\n<p class=\"ParagrafGruppeOverskrift\">\r\n   <span id=\"Kap0_X20\">Udfordringsretten – Kontaktforløbet</span>\r\n</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Beskæftigelsesministeren har givet tilladelse til, at Københavns Kommune gennemfører forsøg, hvorefter socialforvaltningen alene står for kontakten med den fælles gruppe af kontanthjælpsmodtagere, som er matchet 3. Forsøget indebærer, at det bliver socialforvaltningen, der skal varetage det lovpligtige kontaktforløb, og at samtaler med kontanthjælpsmodtageren vil kunne holdes f.eks. i herberg eller værested af en person, som i forvejen kender den enkeltes sociale problemstillinger og ydelser.</p>\r\n<p class=\"Stk2\">\r\n   <span class=\"StkNr\" id=\"Par22_Stk2\">Stk. 2.</span> Forsøgstilladelsen indebærer en fravigelse af § 14, stk. 1, og § 15, stk. 1, i lov om ansvaret for og styringen af den aktive beskæftigelsesindsats, hvorefter en særskilt del af kommunens forvaltning alene skal udføre beskæftigelsesindsatsen, samt om at beskæftigelsesindsatsen skal varetages i et jobcenter.</p>\r\n<p class=\"Stk2\">\r\n   <span class=\"StkNr\" id=\"Par22_Stk3\">Stk. 3.</span> Forsøgsperioden løber fra den 15. juli 2011 til den 31. december 2013.</p>\r\n<p class=\"ParagrafGruppeOverskrift\">\r\n   <span id=\"Kap0_X21\">Ikrafttræden</span>\r\n</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> Bekendtgørelsen træder i kraft den 14. maj 2012.</p>\r\n<p class=\"Stk2\">\r\n   <span class=\"StkNr\" id=\"Par23_Stk2\">Stk. 2.</span> Samtidig ophæves bekendtgørelse nr. 311 af 30. marts 2012 om forsøgsordninger efter lov om ansvaret for og styringen af den aktive beskæftigelsesindsats, lov om en aktiv beskæftigelsesindsats og lov om sygedagpenge.</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 11. maj 2012</p><p class=\"Sign1\" align=\"center\">Marie Hansen</p><p class=\"Sign2\" align=\"right\">/ Vibeke Dalbro</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/05/2012"
        },
        {
            "displayName": "Accession",
            "displayValue": "B20120041605"
        },
        {
            "displayName": "Entydig dokumentidentifikation",
            "displayValue": "BE005074"
        },
        {
            "displayName": "Dato for førstegangsindlæggelse",
            "displayValue": "12/05/2012"
        },
        {
            "displayName": "Dato for indlæggelse",
            "displayValue": "12/05/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "416"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "11/05/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.<br />Arbejdsmarkedsstyrelsen, j.nr. 2612-0006569"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}