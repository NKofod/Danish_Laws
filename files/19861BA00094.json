{
    "id": 106207,
    "title": "1986 BSF 94   FORSLAG TIL FOLKETINGSBESLUTNING OM RENTELETTELSE OG GÆLDSSANERING AF   STUDIEGÆLD ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 94",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 94 </P>  \r\n\r\n<P></P>  \r\n\r\n<P>Forslag til folketingsbeslutning om rentelettelse og gældssanering af  \r\n\r\n studiegæld </P>  \r\n\r\n<P></P>  \r\n\r\n<P>Fremsat af Estrup (RV) Lone Dybkjær (RV) Ole Vig Jensen (RV) Niels Helveg  \r\n\r\n Petersen (RV) </P>  \r\n\r\n<P></P>  \r\n\r\n<P>den 20. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at udarbejde forslag til lov om </P>  \r\n\r\n<P>rentelettelse og gældssanering af studiegæld med henblik på </P>  \r\n\r\n<P>vedtagelse i indeværende folketingsår efter følgende </P>  \r\n\r\n<P>retningslinier: </P>  \r\n\r\n<P>1. Rentebyrden lettes væsentligt for studiegæld, hvorom der er </P>  \r\n\r\n<P>truffet afviklingsaftale. </P>  \r\n\r\n<P>2. </P>  \r\n\r\n<P>a) For studiegæld, som er overgået til Hypotekbanken, foretages </P>  \r\n\r\n<P>gældssanering på basis af individuel trangsvurdering. </P>  \r\n\r\n<P>b) Gældssanering sker efter ansøgning, når gældsbyrden (gældens </P>  \r\n\r\n<P>størrelse, ansøgerens indkomstforhold etc.) overstiger visse </P>  \r\n\r\n<P>objektive kriterier. </P>  \r\n\r\n<P>c) For lån, hvor garantiperioden ikke er udløbet, skal der hengå en </P>  \r\n\r\n<P>vis periode mellem Hypotekbankens overtagelse af gælden og </P>  \r\n\r\n<P>indrømmelse af gældssanering. </P>  \r\n\r\n<P>d) Gældssanering skal indebære, at den samlede aftalte afdragsperiode </P>  \r\n\r\n<P>(afdrag såvel før som efter lånets indfrielse af Hypotekbanken) </P>  \r\n\r\n<P>ikke overstiger 10 år. </P>  \r\n\r\n<P>3. Adgangen til at sanere studiegæld efter samme regler som anden </P>  \r\n\r\n<P>gæld ved skifterettens medvirken sikres. 4. Al studiegæld, som </P>  \r\n\r\n<P>ikke er afviklet ved udløbet af garantiperioden på 15 år, </P>  \r\n\r\n<P>overtages af Hypotekbanken og underkastes gældssanering efter </P>  \r\n\r\n<P>reglerne i pkt. 2. </P>  \r\n\r\n<P>BEMÆRKNINGER TIL FORSLAGET ALMINDELIGE BEMÆRKNINGER </P>  \r\n\r\n<P>Det Radikale Venstre har ved forskellige lejligheder i Folketinget </P>  \r\n\r\n<P>fremhævet, at der bør gøres en indsats for at hjælpe de mange, der </P>  \r\n\r\n<P>i dag er tynget af meget store gældsbyrder i forbindelse med </P>  \r\n\r\n<P>optagelse af statsgaranterede studielån. </P>  \r\n\r\n<P>I betænkningen over L 188 (se Folketingstidende 1985-86 tillæg B sp. </P>  \r\n\r\n<P>1841) udtaler et flertal (regeringspartierne plus RV): </P>  \r\n\r\n<P>&#187;Flertallet bemærker, at regeringen har givet tilsagn om, at der i  \r\n\r\n</P>  \r\n\r\n<P>løbet af sommeren foretages en analyse af </P>  \r\n\r\n<P>gældssaneringsspørgsmålet og eventuelle løsningsmodeller med sigte </P>  \r\n\r\n<P>på et udspil i god tid før Folketingets start til oktober.&#171; </P>  \r\n\r\n<P>Regeringen havde ved årsskiftet endnu ikke fremsat et sådant forslag, </P>  \r\n\r\n<P>og der savnes stadig tilstrækkelige oplysninger om studiegæld i de </P>  \r\n\r\n<P>private pengeinstitutter. Det er baggrunden for, at Det Radikale </P>  \r\n\r\n<P>Venstre nu fremsætter sit eget beslutningsforslag. </P>  \r\n\r\n<P>Vi finder, at en gældssanering bør have to elementer. Dels må der </P>  \r\n\r\n<P>tages fat på nedskrivning og afvikling af den studiegæld, som </P>  \r\n\r\n<P>allerede er overtaget af Hypotekbanken, dels må det sikres, at </P>  \r\n\r\n<P>rentebyrden bliver mindre for dem, som i dag har statsgaranterede </P>  \r\n\r\n<P>studielån. Når Hypotekbanken træder til og overtager studiegælden, </P>  \r\n\r\n<P>er det typisk, fordi de færdiguddannede ingen mulighed har for at </P>  \r\n\r\n<P>klare de løbende ydelser på lånene. Der er tale om bundløs gæld, </P>  \r\n\r\n<P>og de pågældende ser ingen mulighed for nogen sinde at kunne leve </P>  \r\n\r\n<P>en gældfri tilværelse. Det lammer selvfølgelig ethvert initiativ </P>  \r\n\r\n<P>og indebærer sociale og psykologiske belastninger med ofte </P>  \r\n\r\n<P>tragiske følger for tilværelsen efter studietiden. </P>  \r\n\r\n<P>Det er nødvendigt, at staten træder til her og forsøger at hjælpe de </P>  \r\n\r\n<P>pågældende til en ny start, fuldstændig ligesom man har gjort det </P>  \r\n\r\n<P>for andre gældstyngede erhvervsgrupper. I realiteten har staten jo </P>  \r\n\r\n<P>allerede overtaget forpligtelsen den dag, statsgarantien bliver </P>  \r\n\r\n<P>effektiv og Hypotekbanken overtager gælden. Hvorfor så trække </P>  \r\n\r\n<P>pinen ud så længe, at man risikerer at invalidere de gældsramte </P>  \r\n\r\n<P>som samfundsborgere for tid og evighed? Det drejer sig i alt om </P>  \r\n\r\n<P>godt 25.000 personer med en samlet gæld på godt 11/2 mia. kr. Selv </P>  \r\n\r\n<P>om en del af denne gæld slettes, vil der ikke være tale om nogen </P>  \r\n\r\n<P>reel ekstraudgift for statskassen. Pengene er sandsynligvis </P>  \r\n\r\n<P>allerede tabt. </P>  \r\n\r\n<P>Det er klart, at en afskrivning eller nedskrivning af gælden må ske </P>  \r\n\r\n<P>individuelt. Der må anlægges et trangskriterium, således at man </P>  \r\n\r\n<P>sikrer sig, at det er uddannede uden mulighed for at afvikle </P>  \r\n\r\n<P>gælden, der hjælpes. Gældssanering må ikke føre til en urimelig </P>  \r\n\r\n<P>forskelsbehandling af den store gruppe, som møjsommeligt år efter </P>  \r\n\r\n<P>år selv har slidt med at nedbringe studiegælden. </P>  \r\n\r\n<P>Første skridt til at hindre en fortsættelse af de store gældsbyrder </P>  \r\n\r\n<P>er allerede taget med fremsættelse af Det Radikale Venstres </P>  \r\n\r\n<P>beslutningsforslag, (B 52) om en reform af Statens </P>  \r\n\r\n<P>Uddannelsesstøtte, fremsat den 18. november 1986. Forslaget fik </P>  \r\n\r\n<P>ved 1. behandling tilslutning fra et flertal. </P>  \r\n\r\n<P>Det primære sigte med en gældssaneringsordning er efter Det Radikale </P>  \r\n\r\n<P>Venstres mening, at modtagere af statsgaranterede studielån nu </P>  \r\n\r\n<P>sikres mod at skulle betale af på gælden i en uoverskuelig lang </P>  \r\n\r\n<P>periode - måske resten af deres liv. Derfor indebærer forslaget, </P>  \r\n\r\n<P>at afbetalingsperioden aldrig kan blive mere end maks. 15 år, hvis </P>  \r\n\r\n<P>man har overholdt sine betalingsforpligtelser. Resterende gæld </P>  \r\n\r\n<P>saneres bort. </P>  \r\n\r\n<P>Det Radikale Venstre har med dette beslutningsforslag opfyldt et </P>  \r\n\r\n<P>løfte. Vi har ved flere lejligheder lovet, at Folketinget i </P>  \r\n\r\n<P>indeværende samling ville få mulighed for at tage stilling til et </P>  \r\n\r\n<P>konkret forslag til gældssaneringsordning - om nødvendigt ved selv </P>  \r\n\r\n<P>at fremsætte et sådant forslag. Sanering af studiegæld er </P>  \r\n\r\n<P>imidlertid et kompliceret spørgsmål, og de foreliggende </P>  \r\n\r\n<P>oplysninger om de gældsramtes forhold er utilstrækkelige. Dette </P>  \r\n\r\n<P>forslag prætenderer således ikke at have løst alle problemer, </P>  \r\n\r\n<P>ligesom forslaget ikke er den eneste brugbare model for </P>  \r\n\r\n<P>gældssanering. Forslaget skal derfor i høj grad ses som et oplæg </P>  \r\n\r\n<P>til forhandling. Det afgørende er, at den brede politiske enighed, </P>  \r\n\r\n<P>der synes at være om en indsats til afhjælpning </P>  \r\n\r\n<P>afstudiegældsproblemet, nu hurtigt fører til et konkret resultat. </P>  \r\n\r\n<P>BEMÆRKNINGER TIL FORSLAGETS ENKELTE PUNKTER </P>  \r\n\r\n<P>Ad 1 </P>  \r\n\r\n<P>Siden 1982 har staten ydet gældssanering i form af rentetilskud til </P>  \r\n\r\n<P>studielån, som er optaget med statsgaranti i de private </P>  \r\n\r\n<P>pengeinstitutter. Ordningen blev i 1985 forbedret, således at det </P>  \r\n\r\n<P>nu i princippet er den faktiske rente af gælden, korrigeret for </P>  \r\n\r\n<P>ansøgers årsindkomst og et bundfradrag, som dækkes af tilskuddet. </P>  \r\n\r\n<P>Udgiften er således ikke rammestyret, men lovbunden. </P>  \r\n\r\n<P>Muligheden for rentetilskud er imidlertid aldrig blivet udnyttet i </P>  \r\n\r\n<P>det omfang, som man kunne forvente. For støtteåret 1986/87 er det </P>  \r\n\r\n<P>beregnet, at kun 6,5 pct. af de mulige ansøgere med gæld i </P>  \r\n\r\n<P>Hypotekbanken har udnyttet ordningen, medens tallet for studiegæld </P>  \r\n\r\n<P>i banker og sparekasser er 38 pct. Tilskuddet har således ikke </P>  \r\n\r\n<P>fået den generelle udbredelse, som var ønskelig, hvis formålet - </P>  \r\n\r\n<P>at lette låntagernes tilbagebetalingsbyrde - skulle opnås. </P>  \r\n\r\n<P>Derfor må ordningen ændres. Det må sikres, at rentetilskud benyttes </P>  \r\n\r\n<P>bredt som led i afviklingen af de statsgaranterede banklån, hvorom </P>  \r\n\r\n<P>der er indgået en afviklingsaftale. En nærliggende mulighed vil </P>  \r\n\r\n<P>være at opretholde de eksisterende regler for rentetilskuddets </P>  \r\n\r\n<P>beregning, men afskaffe kravet om ansøgning som forudsætning for </P>  \r\n\r\n<P>tildeling af tilskuddet. Samtidig må der indføres en forpligtelse </P>  \r\n\r\n<P>for debitorerne til at forsyne Statens Uddannelsesstøtte med </P>  \r\n\r\n<P>oplysninger, som er nødvendige for tilskuddets beregning. </P>  \r\n\r\n<P>Derudover vil det være nødvendigt at skabe ensartede regler for </P>  \r\n\r\n<P>rentetilskuddets anvendelse, hvad enten gælden er placeret i </P>  \r\n\r\n<P>Hypotekbanken eller i de private pengeinstitutter. </P>  \r\n\r\n<P>Alternativt bør det overvejes helt at forlade den nuværende </P>  \r\n\r\n<P>rentetilskudsordning og i stedet indføre en rentesikringsordning. </P>  \r\n\r\n<P>En sådan ordning vil svare til de låneregler, som foreslås indført </P>  \r\n\r\n<P>i Det Radikale Venstres forslag til SU-reform (B 52). </P>  \r\n\r\n<P>Rentesikringen kunne eksempelvis gennemføres for den del af de </P>  \r\n\r\n<P>statsgaranterede banklån, som overstiger 50.000 kr., og hvorom der </P>  \r\n\r\n<P>er indgået afviklingsaftale. Den samlede gæld opgjort på denne </P>  \r\n\r\n<P>måde udgjorde primo 1986 ca. 3 mia. kr., hvilket indebærer en </P>  \r\n\r\n<P>udgift på ca. 30 mill. kr. pr. procentpoint i rentesikring. </P>  \r\n\r\n<P>Antages det, at det eksisterende rentetilskud indebærer statslige </P>  \r\n\r\n<P>udgifter i størrelsesordenen 150 mill. kr., vil det således være </P>  \r\n\r\n<P>muligt at sænke renten på de statsgaranterede banklån med 5 </P>  \r\n\r\n<P>procentpoint uden merudgifter for staten. Med det aktuelle </P>  \r\n\r\n<P>renteniveau vil dette bringe renten ned i underkanten af, hvad der </P>  \r\n\r\n<P>gælder for tilbagebetaling af ordinære statslån. </P>  \r\n\r\n<P>Det Radikale Venstre har ikke ønsket på nuværende tidspunkt at binde </P>  \r\n\r\n<P>sig til en af disse ordninger. Dels savnes der på væsentlige </P>  \r\n\r\n<P>punkter oplysninger om den studiegæld, som indestår i de private </P>  \r\n\r\n<P>pengeinstitutter, dels kan der være grund til at se på andre </P>  \r\n\r\n<P>rentelettelsesmodeller end de her nævnte. Det bør således </P>  \r\n\r\n<P>overvejes, om et rentetilskud i højere grad skal gradueres efter </P>  \r\n\r\n<P>låntagers forhold, eksempelvis gældens størrelse, </P>  \r\n\r\n<P>tilbagebetalingsperiodens hidtidige længde etc. </P>  \r\n\r\n<P>Ad 2 </P>  \r\n\r\n<P>Indfrielsen af statsgaranterede banklån og overdragelse til </P>  \r\n\r\n<P>Hypotekbanken sker, når låntageren ikke har kunnet overholde de </P>  \r\n\r\n<P>aftalte betalingsforpligtelser. Man kan derfor gå ud fra, at de </P>  \r\n\r\n<P>tungeste gældsbyrder findes blandt debitorerne i Hypotekbanken. De </P>  \r\n\r\n<P>private pengeinstitutter vil ikke kunne administrere det skøn, som </P>  \r\n\r\n<P>nødvendigvis er knyttet til en gældssaneringsordning og tabet på </P>  \r\n\r\n<P>gælden påhviler under alle omstændigheder staten som følge af </P>  \r\n\r\n<P>garantiforpligtelsen. Derfor er det - bortset fra evt. </P>  \r\n\r\n<P>gældssanering ved skifteretterne (jf. pkt. 3) - først når gælden </P>  \r\n\r\n<P>er overgået til Hypotekbanken, at gældssanering kan komme på tale. </P>  \r\n\r\n<P>Gældssanering må forbeholdes tilfælde, hvor gælden kan opfattes som </P>  \r\n\r\n<P>håbløs i den forstand, at den ikke kan afvikles inden for en </P>  \r\n\r\n<P>overskuelig årrække. Hel eller delvis afskrivning af gælden må </P>  \r\n\r\n<P>derfor ske individuelt ud fra en vurdering af den pågældende </P>  \r\n\r\n<P>låntagers samlede økonomiske situation. </P>  \r\n\r\n<P>Pr. 1. juli 1986 havde Hypotekbanken overtaget fordringer på </P>  \r\n\r\n<P>studiegæld for mere end 25.000 personer. Det er klart, at det </P>  \r\n\r\n<P>allerede af administrative grunde kun lader sig gøre at tage en </P>  \r\n\r\n<P>mindre del af disse gældssager op til individuel behandling. </P>  \r\n\r\n<P>Gældssaneringen må derfor strække sig over en længere periode, men </P>  \r\n\r\n<P>så vidt muligt således, at de tungeste gældsbyrder saneres først. </P>  \r\n\r\n<P>Låntagere, som ønsker deres forhold vurderet med henblik på evt. </P>  \r\n\r\n<P>gældssanering, må ansøge Statens Uddannelsesstøtte herom. </P>  \r\n\r\n<P>Tilladelsen gives ud fra en række på forhånd fastlagte objektive </P>  \r\n\r\n<P>kriterier for gældsbyrdens størrelse. Sådanne indicier for </P>  \r\n\r\n<P>gældsbyrden kan eksempelvis være: </P>  \r\n\r\n<P>- gælden overstiger 50.000 kr., og debitor har ikke - eller kun i </P>  \r\n\r\n<P>ringe omfang - haft lønnet beskæftigelse inden for det pågældende </P>  \r\n\r\n<P>erhvervsområde efter uddannelsens afslutning/afbrydelse </P>  \r\n\r\n<P>- gælden overstiger 50.000 kr., men den vokser fortsat til trods for, </P>  \r\n\r\n<P>at låntageren overholder de aftalte betalingsforpligtelser </P>  \r\n\r\n<P>- gælden overstiger 300.000 kr. </P>  \r\n\r\n<P>- afviklingsaftalen har været overholdt i samlet 10 år. </P>  \r\n\r\n<P>Muligheden for gældssanering må ikke føre til urealistiske </P>  \r\n\r\n<P>forventninger om, at afdragsperioden kan afkortes, blot gælden </P>  \r\n\r\n<P>flyttes over i Hypotekbanken. Derfor må der forløbe en vis periode </P>  \r\n\r\n<P>mellem Hypotekbankens overtagelse af gælden og evt. bevilling af </P>  \r\n\r\n<P>gældssanering. En sådan &#187;karenstid&#171; må gælde alle </P>  \r\n\r\n<P>statsgaranterede banklån, hvor garantiperioden ikke er udløbet, og </P>  \r\n\r\n<P>hvor statens forpligtelse derfor alene bliver aktuel som følge af </P>  \r\n\r\n<P>låntagers manglende betaling af ydelser. En passende periodelængde </P>  \r\n\r\n<P>kunne eksempelvis være 2 år. </P>  \r\n\r\n<P>Hensigten med gældssanering er at give dem, som er havnet i bundløs </P>  \r\n\r\n<P>studiegæld, en ny start. Derfor er det nødvendigt helt eller </P>  \r\n\r\n<P>delvis at afskrive statens tilgodehavende, således at de </P>  \r\n\r\n<P>gældsramte er i stand til at afvikle evt. resterende gæld inden </P>  \r\n\r\n<P>for et fastlagt, overskueligt tidsrum. Men der er tale om en </P>  \r\n\r\n<P>balancegang. Gældssanering må ikke føre til en sådan </P>  \r\n\r\n<P>forskelsbehandling mellem dem, som klarer forpligtelserne, og dem </P>  \r\n\r\n<P>som giver op, at det undergraver følelsen af et personligt ansvar </P>  \r\n\r\n<P>for gælden. Derfor må gældssanering tage hensyn til, i hvilket </P>  \r\n\r\n<P>omfang låntageren har overholdt de indgåede afviklingsaftaler. </P>  \r\n\r\n<P>Som generel regel for gældssanering foreslås, at afdragsperioden </P>  \r\n\r\n<P>begrænses til 10 år. Det svarer til den periode, som i </P>  \r\n\r\n<P>almindelighed forudsættes ved afvikling af studiegæld. I de 10 år </P>  \r\n\r\n<P>fragår det tidsrum, hvor gælden allerede har været under afvikling </P>  \r\n\r\n<P>enten i privat pengeinstitut eller i Hypotekbanken i </P>  \r\n\r\n<P>overensstemmelse med en aftale, som er accepteret af Statens </P>  \r\n\r\n<P>Uddannelsesstøtte. Gæld, som ikke kan tilbagebetales inden udløbet </P>  \r\n\r\n<P>af perioden, afskrives. </P>  \r\n\r\n<P>I relation til finansloven er der ingen udgifter forbundet med en </P>  \r\n\r\n<P>sådan eftergivelse af gælden. Hvorvidt staten går glip af </P>  \r\n\r\n<P>indtægter afhænger af, om en del af gælden rent faktisk ville </P>  \r\n\r\n<P>kunne inddrives. </P>  \r\n\r\n<P>Ad 3 </P>  \r\n\r\n<P>For den del af de statsgaranterede studielån, som fortsat henstår i </P>  \r\n\r\n<P>de private pengeinstitutter, kan der imidlertid også opstå et </P>  \r\n\r\n<P>presserende behov for gældssanering. I sådanne tilfælde vil det </P>  \r\n\r\n<P>ikke være hensigtsmæssigt, at en løsning af gældsproblemet skal </P>  \r\n\r\n<P>afvente udløbet af en karensperiode i Hypotekbanken. Samtidig vil </P>  \r\n\r\n<P>der være en række tilfælde, hvor gældsproblemet er en kombination </P>  \r\n\r\n<P>af studiegæld og anden tyngende gæld. Derfor må det sikres, at </P>  \r\n\r\n<P>sager om sanering af studiegæld kan behandles ved skifteretterne </P>  \r\n\r\n<P>efter samme regler, som gælder for anden gæld. Dette er i </P>  \r\n\r\n<P>virkeligheden allerede forudsat i konkursloven, men i praksis har </P>  \r\n\r\n<P>det vist sig umuligt at få behandlet sager om sanering af </P>  \r\n\r\n<P>studiegæld ved en del af landets skiftereretter. Lovens </P>  \r\n\r\n<P>intentioner må nu realiseres. </P>  \r\n\r\n<P>Ad 4 </P>  \r\n\r\n<P>Statens garantiforpligtelse ophører 15 år efter, at uddannelsen er </P>  \r\n\r\n<P>afsluttet eller afbrudt. Senest på dette tidspunkt kan </P>  \r\n\r\n<P>pengeinstitutterne således kræve resterende gæld indfriet af </P>  \r\n\r\n<P>Statens Uddannelsesstøtte med efterfølgende transport til </P>  \r\n\r\n<P>Hypotekbanken. Fremover bør denne situation automatisk medføre, at </P>  \r\n\r\n<P>den overførte gæld underkastes gældssanering i Hypotekbanken. Ved </P>  \r\n\r\n<P>behandlingen anvendes samme fremgangsmåde som den under pkt. 2 </P>  \r\n\r\n<P>beskrevne. Dette indebærer, at gældens afviklingsperiode højst kan </P>  \r\n\r\n<P>strække sig over 15 år, hvis låntager har overholdt den med bank </P>  \r\n\r\n<P>eller sparekasse indgåede afviklingsaftale. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00094"
        },
        {
            "displayName": "Entydig dokumentidentifikation",
            "displayValue": "CL005031"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "94"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}