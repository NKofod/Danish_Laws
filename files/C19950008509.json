{
    "id": 65585,
    "title": "Cirkulære om gennemførelse i Danmark af den nye internationale aftale under WTO om tekniske handelshindringer ",
    "documentTypeId": "140",
    "isSagsforlobPeriodValid": false,
    "shortName": "CIR nr 85 af 16/06/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om gennemførelse i Danmark af den nye  \r\n\r\n internationale aftale under WTO om tekniske handelshindringer </H1>  \r\n\r\n<P></P>  \r\n\r\n<BR>  \r\n\r\n<P>Den 15. april 1994 godkendte forhandlingsparterne slutakten </P>  \r\n\r\n<P>indeholdende resultaterne af Uruguay-rundens multilaterale </P>  \r\n\r\n<P>handelsforhandlinger. </P>  \r\n\r\n<P>Folketinget meddelte den 15. december 1994 sit samtykke til ratifikation  \r\n\r\n af overenskomsten om verdenshandelsorganisationen (WTO), og  \r\n\r\n ratifikationsdokumentet blev deponeret i Geneve den 30. december 1994 sammen  \r\n\r\n med dokumenterne fra de andre EU-lande. Overenskomsten om WTO trådte i kraft  \r\n\r\n den 1. januar 1995. </P>  \r\n\r\n<P>Som et led i Uruguay-runden er der opnået enighed om en fornyelse af  \r\n\r\n aftalen om tekniske handelshindringer, der skal sikre, at tekniske  \r\n\r\n forskrifter og standarder, herunder forskrifter vedrørende emballering,  \r\n\r\n mærkning og etikettering og procedurerne for vurdering af overenstemmelsen  \r\n\r\n med tekniske forskrifter og standarder ikke skaber unødvendige hindringer for  \r\n\r\n den internationale handel. </P>  \r\n\r\n<P>Aftalen er offentliggjort i EF-Tidende nr. L 336 af 23. december 1994.  \r\n\r\n</P>  \r\n\r\n<P>Dette cirkulære, som implementerer den nye aftale om tekniske  \r\n\r\n handelshindringer, træder i stedet for Industriministeriets cirkulære nr. 104  \r\n\r\n af 27. juni 1980, som herefter tilbagekaldes. </P>  \r\n\r\n<P>Med hensyn til forpligtelsen til notifikation i henhold til EUdirektiv  \r\n\r\n 83/189/EØF som ændret ved direktiverne 88/182/EØF og 94/10/EF henvises til  \r\n\r\n Erhvervsfremme Styrelsens cirkulære nr. 86 af 16. juni 1995. </P>  \r\n\r\n<P> <B>I. Aftalens område</B>  </P>  \r\n\r\n<P>Aftalen vedrører tekniske forskrifter og standarder samt procedurer for  \r\n\r\n vurdering af overensstemmelsen med tekniske forskrifter og standarder, der  \r\n\r\n gælder for varer af enhver art, herunder industrivarer og landbrugsprodukter,  \r\n\r\n og som fastsætter tekniske specifikationer for varens egenskaber såsom  \r\n\r\n kvalitet, funktionsegenskaber og ydeevne, sikkerhed eller dimensioner. </P>  \r\n\r\n<P>Forskrifter eller standarder kan omhandle valg af terminologi og symboler,  \r\n\r\n prøvning og prøvningsmetoder samt paknings- og mærkningsforskrifter gældende  \r\n\r\n for varer. </P>  \r\n\r\n<P>Aftalen gælder således <I>ikke for tjenesteydelser.</I>  </P>  \r\n\r\n<P>Den omhandler heller ikke specifikationer vedrørende <I>indkøb udarbejdet  \r\n\r\n af regeringsorganer</I> med henblik på egen produktion eller eget forbrug  \r\n\r\n (offentlige indkøb) og heller ikke sundhedsmæssige og plantesundhedsmæssige  \r\n\r\n foranstaltninger, for hvilke der er indgået særskilte aftaler. </P>  \r\n\r\n<P>Forpligtelserne i henhold til aftalen påhviler de statslige myndigheder og  \r\n\r\n institutioner i de lande, der har tiltrådt aftalen. Endvidere er der  \r\n\r\n bestemmelser i aftalen, som vedrører de anerkendte  \r\n\r\n standardiseringsorganisationer. </P>  \r\n\r\n<P> <I>En teknisk forskrift</I> er et dokument, der angiver kendetegn for  \r\n\r\n varer eller de dermed forbundne processer og produktionsmetoder, herunder  \r\n\r\n gældende administrative bestemmelser, hvis overholdelse er obligatorisk. Det  \r\n\r\n kan også vedrøre betingelser om terminologien, symboler, emballering,  \r\n\r\n mærkning eller etikettering vedrørende varer, processer eller  \r\n\r\n produktionsmetoder. </P>  \r\n\r\n<P> <I>En standard</I> er et dokument, der er godkendt af en anerkendt  \r\n\r\n organisation, og som med henblik på konstant og gentagen anvendelse  \r\n\r\n fastsætter regler, retningslinjer eller kendetegn for varer eller de dermed  \r\n\r\n forbundne processer og produktionsmetoder, hvis overholdelse ikke er  \r\n\r\n obligatorisk. Det kan også vedrøre betingelserne om terminologi, symboler,  \r\n\r\n emballering, mærkning eller etikettering vedrørende varer, processer eller  \r\n\r\n produktionsmetoder. </P>  \r\n\r\n<P> <I>En procedure for overensstemmelsesvurdering</I> er enhver procedure,  \r\n\r\n der direkte eller indirekte anvendes til at fastslå, at de relevante krav i  \r\n\r\n tekniske forskrifter eller standarder er opfyldt. </P>  \r\n\r\n<P> <B>II. Forpligtelsernes indhold</B>  </P>  \r\n\r\n<P>Der påhviler de stater, der har undertegnet aftalen, visse forpligtelser  \r\n\r\n til at sikre, at tekniske forskrifter og standarder ikke udformes og anvendes  \r\n\r\n med henblik på at skabe hindringer for den internationale samhandel og heller  \r\n\r\n ikke i praksis skaber unødige hindringer for denne handel. </P>  \r\n\r\n<P>Aftalens parter skal endvidere medvirke bedst muligt til en international  \r\n\r\n harmonisering af disse standarder på bredest mulig basis. Til sikring heraf  \r\n\r\n skal de deltagende staters myndigheder desuden i nærmere fastlagt omfang  \r\n\r\n publicere og anmelde nye tekniske forskrifter eller standarder og herved  \r\n\r\n følge fremgangsmåder, som er nærmere fastlagt i aftalen. </P>  \r\n\r\n<P>De skal endvidere gennem oprettelse af <I>nationale informationscentre</I>  \r\n\r\n gøre det lettere at få kendskab til gældende tekniske forskrifter og  \r\n\r\n standarder. </P>  \r\n\r\n<P>Tilsvarende regler gælder med hensyn til  \r\n\r\n overensstemmelsesvurderingsprocedurer. Resultater af  \r\n\r\n overensstemmelsesvurderingsprocedurer hidrørende fra andre deltagende lande  \r\n\r\n skal desuden accepteres, hvor dette måtte vise sig muligt og forsvarligt. Det  \r\n\r\n påhviler endelig de deltagende stater at bringe sådanne rimelige  \r\n\r\n foranstaltninger, som de har adgang til, i anvendelse for at søge aftalens  \r\n\r\n bestemmelser overholdt også af lokale myndigheder inden for deres territorier  \r\n\r\n og af de nationale standardiseringsorganisationer. </P>  \r\n\r\n<P CLASS=PUNKT> <B>1.</B> Ikke-diskrimination </P>  \r\n\r\n<P>Det påhviler de danske <I>statslige</I> myndigheder (ministerier,  \r\n\r\n styrelser, institutioner m.v.) at drage omsorg for, at tekniske forskrifter  \r\n\r\n og standarder ikke udformes, sættes i kraft eller anvendes med det formål at  \r\n\r\n skabe hindringer for den internationale samhandel, og at deres anvendelse  \r\n\r\n heller ikke i praksis har den virkning at skabe unødige hindringer for  \r\n\r\n samhandelen. Importerede varer må ikke behandles mindre gunstigt end  \r\n\r\n tilsvarende varer af dansk oprindelse eller af nogen anden oprindelse. </P>  \r\n\r\n<P>Det samme gælder overensstemmelsesvurderingsprocedurer. De må ikke  \r\n\r\n udformes eller anvendes med det formål at skabe hindringer for samhandelen  \r\n\r\n eller i praksis virke, så de unødigt skaber sådanne hindringer. </P>  \r\n\r\n<P>Leverandører af ensartede varer skal, hvis de er i stand til og rede til  \r\n\r\n at opfylde de stillede krav, uanset leverandørens nationalitet eller varens  \r\n\r\n oprindelse have adgang til at få udstedt certifikater og anvende eventuelle  \r\n\r\n dertil hørende mærker på vilkår, der ikke er ringere end dem, der gælder for  \r\n\r\n danske leverandører eller for leverandører af nogen anden nationalitet. </P>  \r\n\r\n<P>Hvor der kræves sikkerhed eller bevis for, at varer opfylder tekniske  \r\n\r\n forskrifter eller standarder, skal adgangen til prøvning, de anvendte  \r\n\r\n prøvemetoder, administrative procedurer, prøvningsgebyrer, udvælgelsen af  \r\n\r\n stikprøver, placeringen af prøvningsfaciliteter og overholdelsen af  \r\n\r\n fortrolighed være således, at importerede varer ikke underkastes mindre  \r\n\r\n gunstige vilkår end danske varer eller varer af nogen anden oprindelse. </P>  \r\n\r\n<P>Eksportører, importører eller deres agenter skal have adgang til  \r\n\r\n resultater af prøvninger, som de har rekvireret, <I>hvis de anmoder  \r\n\r\n derom.</I>  </P>  \r\n\r\n<P CLASS=PUNKT> <B>2.</B> International standardisering </P>  \r\n\r\n<P>Ved udformningen af tekniske forskrifter og standarder skal de statslige  \r\n\r\n myndigheder m.v. lægge dertil svarende internationale standarder eller  \r\n\r\n passende dele af disse til grund, hvor sådanne findes (eller hvor den  \r\n\r\n internationale godkendelse af sådanne standarder er umiddelbart forstående).  \r\n\r\n</P>  \r\n\r\n<P> <I>Hvor det er formålstjenligt,</I> bør tekniske forskrifter og  \r\n\r\n standarder fastsætte krav vedrørende varens <I>funktionsegenskaber og  \r\n\r\n ydeevne</I> (performance), fremfor at fastsætte konstruktionsspecifikationer  \r\n\r\n eller beskrive varens fysiske, kemiske eller andre egenskaber. </P>  \r\n\r\n<P>Dansk Standard kan give nærmere oplysninger om eksistensen af  \r\n\r\n internationale standarder eller mulighederne for at få sådanne udarbejdet.  \r\n\r\n</P>  \r\n\r\n<P>I det omfang, danske myndigheder ikke ønsker selv at deltage i  \r\n\r\n internationalt standardiseringsarbejde, vil der være mulighed for at følge og  \r\n\r\n eventuelt påvirke dette gennem deltagelse i vedkommende danske  \r\n\r\n standardiseringsudvalg. </P>  \r\n\r\n<P>Medlemslandene skal afstå fra at træffe foranstaltninger, der direkte  \r\n\r\n eller indirekte bevirker, at standardiseringsorganisationerne forpligtes  \r\n\r\n eller opfordres til at handle i strid med adfærdskodeksen. </P>  \r\n\r\n<P CLASS=PUNKT> <B>3.</B> Overensstemmelsesvurdering </P>  \r\n\r\n<P>De <I>statslige</I> myndigheder skal, i det omfang det er muligt, godkende  \r\n\r\n resultaterne af overensstemmelsesvurderingsprocedurer (prøvningsresultater,  \r\n\r\n certifikater og mærker), der er foretaget i andre medlemslande. </P>  \r\n\r\n<P>De af statslige myndigheder fastsatte procedurer for  \r\n\r\n overensstemmelsesvurdering skal så vidt muligt åbne adgang for sådan gensidig  \r\n\r\n anerkendelse af prøvning og kontrol. </P>  \r\n\r\n<P>For medlemsstaterne i EU forhandles bilaterale aftaler af  \r\n\r\n Europa-Kommissionen på baggrund af et mandat vedtaget af Rådet. </P>  \r\n\r\n<P CLASS=PUNKT> <B>4.</B> Lokale myndigheder (kommuner og amter) og private  \r\n\r\n organisationer </P>  \r\n\r\n<P>Aftalens forpligtelser påhviler direkte kun de statslige myndigheder; men  \r\n\r\n aftalen pålægger disse at bringe sådanne rimelige foranstaltninger, som de  \r\n\r\n har adgang til, i anvendelse for at sikre, at også primær- og amtskommunale  \r\n\r\n myndigheder og visse private organisationer (navnlig  \r\n\r\n standardiseringsorganisationer) overholder de ovenfor under 1-3 omhandlede  \r\n\r\n forpligtelser. </P>  \r\n\r\n<P CLASS=PUNKT> <B>5.</B> Forpligtelser vedrørende offentliggørelse,  \r\n\r\n information, notifikation og konsultation </P>  \r\n\r\n<P>Der påhviler efter aftalen de statslige myndigheder visse forpligtelser  \r\n\r\n til at offentliggøre deres tekniske forskrifter, standarder og  \r\n\r\n overensstemmelsesvurderingsordninger og at give oplysninger derom. </P>  \r\n\r\n<P>I et vist omfang skal der også ske forudgående anmeldelse (notifikation)  \r\n\r\n til WTO's sekretariat i Geneve, og man skal i sådanne tilfælde være rede til  \r\n\r\n at modtage og drøfte henvendelser fra andre lande, jfr. nedenfor. </P>  \r\n\r\n<P>Offentliggørelse af alle nye tekniske forskrifter og af bestemmelser, der  \r\n\r\n fastsætter nye bindende overensstemmelsesvurderingskrav, skal ske gennem de  \r\n\r\n<I>sædvanlige meddelelsesmidler (Lovtidende m.v.)</I> , som anvendes af  \r\n\r\n danske myndigheder til sådanne formål. </P>  \r\n\r\n<P>Der er ingen pligt til at oversætte den fulde ordlyd af sådanne  \r\n\r\n bestemmelser til andre sprog. </P>  \r\n\r\n<P>I normale tilfælde, hvor der ikke er tale om problemer af hastende  \r\n\r\n karakter, (jfr. nedenfor under b.) skal der fastsættes en <I>rimelig  \r\n\r\n ikrafttrædelsesfrist</I> for nye tekniske forskrifter, således at  \r\n\r\n leverandører - også udenlandske - kan nå at tilpasse deres varer til de nye  \r\n\r\n regler. </P>  \r\n\r\n<P>De i det følgende omtalte <I>videregående forpligtelser</I> (a.-e.) gælder  \r\n\r\n alene i tilfælde, hvor der gennemføres en teknisk forskrift eller en  \r\n\r\n standard, som kan have en <I>betydende (significant) indflydelse på  \r\n\r\n samhandelen</I> med andre deltagende lande, og hvor der samtidig <I>ikke  \r\n\r\n findes en tilsvarende international standard.</I>  </P>  \r\n\r\n<P>I disse tilfælde - og kun i disse tilfælde - skal følgende forpligtelser  \r\n\r\n overholdes: </P>  \r\n\r\n<P>a. Der skal på et passende tidligt tidspunkt <I>offentligøres en kort  \r\n\r\n meddelelse om, at man agter at udstede</I> den påtænkte forskrift eller  \r\n\r\n standard eller gennemføre en ny overensstemmelsesvurderingsordning, således  \r\n\r\n at alle interesserede derigennem kan gøre sig bekendt med, hvad den påtænkte  \r\n\r\n nye forskrift, standard eller ordning vedrører. </P>  \r\n\r\n<P>Meddelelsen affattes på dansk. Det er aftalt med Dansk Standard, at disse  \r\n\r\n korte meddelelser <I>indrykkes i tidsskriftet &#187;Dansk Standard&#171;</I>  \r\n\r\n . En meddelelse på højst 3-4 maskinskrevne linjer indsendes til Dansk  \r\n\r\n Standard. </P>  \r\n\r\n<P>Indrykning i &#187;Dansk Standard&#171; bør ikke finde sted senere end  \r\n\r\n eventuel anden offentlig meddelelse om den påtænkte foranstaltning. Er der  \r\n\r\n tale om en meddelelse, der giver mere indgående oplysninger, bør den korte  \r\n\r\n meddelelse i &#187;Dansk Standard&#171; henvise til, hvor den alternative  \r\n\r\n publicering kan findes. </P>  \r\n\r\n<P>I visse tilfælde vil meddelelsen i &#187;Dansk Standard&#171; kunne  \r\n\r\n udelades. Herom henvises til omtalen nedenfor under b. </P>  \r\n\r\n<P>b. Om påtænkte nye tekniske forskrifter og  \r\n\r\n overensstemmelsesvurderingsordninger (men ikke standarder) skal der desuden  \r\n\r\n foretages en <I>anmeldelse til WTO-sekretariatet i Geneve</I> (notifikation).  \r\n\r\n</P>  \r\n\r\n<P>Denne anmeldelse, der skal affattes på engelsk (eventuelt på fransk eller  \r\n\r\n spansk), indsendes til Erhvervsfremme Styrelsen, der vil videresende den til  \r\n\r\n WTO-sekretariatet. </P>  \r\n\r\n<P>Et skema, der kan anvendes ved udfyldelsen, kan rekvireres hos  \r\n\r\n Erhvervsfremme Styrelsen. </P>  \r\n\r\n<P>Nye tekniske forskrifter eller overensstemmelsesvurderingsordninger, der  \r\n\r\n indføres eller planlægges indført af de Europæiske Fællesskabers Råd eller af  \r\n\r\n Kommissionen, vil blive anmeldt til WTO-sekretariatet ved EU's foranstaltning  \r\n\r\n i det omfang, anmeldelse er fornøden. De skal således ikke derudover anmeldes  \r\n\r\n af de enkelte medlemsstater. </P>  \r\n\r\n<P>Anmeldelserne skal kort omtale, hvad den påtænkte nye forskrift eller  \r\n\r\n ordning går ud på, og herunder navnlig oplyse, hvilke varer der vil være  \r\n\r\n omfattet af de nye bestemmelser. Den skal desuden kort forklare, hvad der er  \r\n\r\n formålet med den påtænkte foranstaltning. </P>  \r\n\r\n<P>Anmeldelsen skal i princippet finde sted, inden de nye bestemmelser er  \r\n\r\n endeligt vedtaget, og der vil blive draget omsorg for, at indrykningen af den  \r\n\r\n under a. omtalte korte meddelelse i &#187;Standard Nyt&#171; og  \r\n\r\n Erhvervsfremme Styrelsens afsendelse af anmeldelsen til WTO-sekretariatet så  \r\n\r\n vidt muligt finder sted på nogenlunde samme tidspunkt. </P>  \r\n\r\n<P>I visse tilfælde kan indrykningen af den under a. omtalte korte meddelelse  \r\n\r\n i &#187;Standard Nyt&#171; undlades og anmeldelsen til WTO-sekretariatet  \r\n\r\n udsættes, til den nye tekniske forskrift eller  \r\n\r\n overensstemmelsesvurderingsordning er endeligt besluttet, hvis en sådan  \r\n\r\n udeladelse eller udsættelse anses for nødvendig. </P>  \r\n\r\n<P>Det gælder, hvor der opstår eller truer med at opstå <I>hastende  \r\n\r\n problemer, der er af sikkerheds- eller sundhedsmæssig art, eller som vedrører  \r\n\r\n beskyttelse af miljøet eller den nationale sikkerhed</I> . I sådanne tilfælde  \r\n\r\n skal anmeldelse til WTO-sekretariatet finde sted umiddelbart efter, at  \r\n\r\n beslutningen er truffet, og anmeldelsen skal ud over de forannævnte  \r\n\r\n oplysninger indeholde en kort angivelse af de nævnte hastende problemers  \r\n\r\n karakter. </P>  \r\n\r\n<P>c. Hvis der modtages <I>anmodninger om udlevering af tekster eller  \r\n\r\n enkeltheder</I> vedrørende påtænkte standarder, forskrifter eller ordninger -  \r\n\r\n eller eventuelt vedrørende allerede udstedte tekniske forskrifter eller  \r\n\r\n overensstemmelsesvurderingsprocedurer - skal disse tekster udleveres uden  \r\n\r\n forskelsbehandling. Det samme gælder tekster til allerede godkendte  \r\n\r\n standarder, der ikke forudgående har været indrykket i &#187;Standard  \r\n\r\n Nyt&#171;. </P>  \r\n\r\n<P>I det omfang, det er muligt, skal man, hvis der anmodes derom, forklare,  \r\n\r\n på hvilke punkter påtænkte tekniske forskrifter eller standarder afviger fra  \r\n\r\n en tilsvarende international standard. </P>  \r\n\r\n<P>Efter offentliggørelsen af den korte meddelelse i &#187;Standard  \r\n\r\n Nyt&#171;, og efter at en teknisk forskrift eller en  \r\n\r\n overensstemmelsesvurderingsprocedure er anmeldt til WTO-sekretariatet, skal  \r\n\r\n der indrømmes andre deltagende landes myndigheder en <I>rimelig tidsfrist</I>  \r\n\r\n , inden for hvilken de skriftligt kan fremsætte eventuelle bemærkninger. </P>  \r\n\r\n<P>Modtages sådanne <I>skriftlige henvendelser</I> , skal man være rede til  \r\n\r\n at <I>drøfte de fremsatte bemærkninger</I> med det pågældende lands  \r\n\r\n<I>myndigheder</I> , hvis disse anmoder derom, og til at <I>tage modtagne  \r\n\r\n bemærkninger og udfaldet af eventuelle drøftelser i betragtning</I> i  \r\n\r\n forbindelse med de videre overvejelser af sagen. Disse forpligtelser gælder  \r\n\r\n også med hensyn til <I>standarder</I> ; herom har dog alle interesserede i de  \r\n\r\n deltagende lande, <I>også private</I> , adgang til at fremsætte skriftlige  \r\n\r\n bemærkninger og anmode om drøftelser. </P>  \r\n\r\n<P>d. De foran omtalte forpligtelser vedrørende information og konsultation  \r\n\r\n gælder også for <I>primær- og amtskommunale myndigheder og institutioner</I>  \r\n\r\n . Også i disse tilfælde skal imidlertid meddelelse af oplysninger efter  \r\n\r\n anmodning udefra og modtagelse af bemærkninger og drøftelse af disse ske  \r\n\r\n gennem de statslige myndigheder. </P>  \r\n\r\n<P>I et vist omfang gælder informations-, notifikations- og  \r\n\r\n konsultationsforpligtelser også for <I>de danske  \r\n\r\n standardiseringsorganisationer</I> , og også disse skal i en række tilfælde  \r\n\r\n opfyldes gennem de statslige myndigheder. Erhvervsministeriet har herom  \r\n\r\n truffet de fornødne aftaler med Dansk Standard, der koordinerer det danske  \r\n\r\n standardiseringsarbejde. </P>  \r\n\r\n<P>e. I lighed med den tidligere GATT-aftale fastsætter den nye WTO-aftale,  \r\n\r\n at hvert af de deltagende lande opretter et <I>informationscenter</I> , der i  \r\n\r\n rimeligt omfang kan besvare spørgsmål, som stilles til det af interesserede i  \r\n\r\n andre lande. Det er aftalt med <I>Dansk Standard</I> , at dette fortsat  \r\n\r\n varetager denne opgave. </P>  \r\n\r\n<P>Det påhviler efter aftalen informationscentret (enquiry point) at svare på  \r\n\r\n alle rimelige anmodninger om oplysninger fra parter, hvis interesser berøres  \r\n\r\n af gældende eller påtænkte tekniske forskrifter, standarder og  \r\n\r\n overensstemmelsesvurderingsord- ninger, uanset hvilke myndigheder,  \r\n\r\n institutioner eller organisationer der iværksætter disse foranstaltninger  \r\n\r\n (det gælder også, hvis de iværksættes af regionale standardiseringsorganer  \r\n\r\n med dansk deltagelse). Informationscentret skal også kunne oplyse, hvor de  \r\n\r\n korte meddelelser, som er omtalt under a., kan findes. </P>  \r\n\r\n<P>For at sætte Dansk Standard i stand til at varetage denne opgave skal alle  \r\n\r\n danske myndigheder og institutioner, som fastsætter tekniske forskrifter og  \r\n\r\n overensstemmelsesvurderingsbestemmelser, holde Dansk Standard løbende  \r\n\r\n underrettet om de områder, inden for hvilke man har fastsat eller påtænker at  \r\n\r\n fastsætte tekniske forskrifter. </P>  \r\n\r\n<P> <B>III. Andre bestemmelser</B>  </P>  \r\n\r\n<P>Aftalen indeholder en række bestemmelser om teknisk bistand til og  \r\n\r\n særbehandling af <I>udviklingslande</I> på de områder, aftalen vedrører.  \r\n\r\n Disse bestemmelser vil blive administreret af Udenrigsministeriet og  \r\n\r\n Erhvervsministeriet i samarbejde med de kompetente myndigheder. </P>  \r\n\r\n<P>Aftalen indeholder desuden en række bestemmelser, hvorved der <I>mellem  \r\n\r\n aftalens parter</I> oprettes de til overvågning af aftalens gennemførelse  \r\n\r\n fornødne organer og procedurer, herunder en særlig komite vedrørende tekniske  \r\n\r\n handelshindringer, hvori samtlige deltagende lande vil være repræsenteret, og  \r\n\r\n en særlig konsultationsprocedure samt en procedure til regulering af  \r\n\r\n eventuelle uoverensstemmelser mellem de deltagende lande. Europa-Kommissionen  \r\n\r\n varetager normalt medlemslandenes interesser i denne komite. </P>  \r\n\r\n<P>Der vil ved gennemførelsen af bestemmelserne i afsnit II være behov for at  \r\n\r\n kende følgende adresser m.v.: </P>  \r\n\r\n<P>Dansk Standard </P>  \r\n\r\n<P>Baunegaardsvej 73 </P>  \r\n\r\n<P>2900 Hellerup </P>  \r\n\r\n<P>Telefon: 3977 0101 </P>  \r\n\r\n<P>Telefax: 3977 0202 </P>  \r\n\r\n<P>Udenrigsministeriet </P>  \r\n\r\n<P>Asiatisk Plads 2 </P>  \r\n\r\n<P>1448 København K </P>  \r\n\r\n<P>Telefon: 3392 0000 </P>  \r\n\r\n<P>Telefax: 3154 0533 </P>  \r\n\r\n<P>Telex: 31292 etr dk </P>  \r\n\r\n<P>Erhvervsministeriet </P>  \r\n\r\n<P>Slotsholmsgade 12 </P>  \r\n\r\n<P>1216 København K </P>  \r\n\r\n<P>Telefon: 3392 3350 </P>  \r\n\r\n<P>Telefax: 3312 3778 </P>  \r\n\r\n<P>Telex: 22373 indumi dk </P>  \r\n\r\n<P>Erhvervsfremme Styrelsen </P>  \r\n\r\n<P>Tagensvej 137 </P>  \r\n\r\n<P>2200 København N </P>  \r\n\r\n<P>Telefon: 3586 8686 </P>  \r\n\r\n<P>Telefax: 3586 8687 </P>  \r\n\r\n<P>Der henvises i det foranstående mange steder til de i aftalen  \r\n\r\n &#187;deltagende lande&#171;. Kredsen af lande, der har tilsluttet sig  \r\n\r\n aftalen, vil til stadighed kunne variere. Er der behov for nøjagtige  \r\n\r\n oplysninger om den aktuelle kreds af deltagende lande på et givet tidspunkt,  \r\n\r\n vil Udenrigsministeriet kunne give oplysninger herom. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Erhvervsfremme Styrelsen, den 16. juni  \r\n\r\n 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Lars Kolte </P>  \r\n\r\n<P CLASS=MINISTER ALIGN=RIGHT>/ Keld Dybkjær </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/1995"
        },
        {
            "displayName": "Accession",
            "displayValue": "C19950008509"
        },
        {
            "displayName": "Entydig dokumentidentifikation",
            "displayValue": "CM024690"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "18/10/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "85"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "16/06/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Erhvervsfremme Styrelsen"
        },
        {
            "displayName": "Ressortministeriets journalnummer",
            "displayValue": "Erhvervsmin., Erhvervsfremme Styrelsens j.nr. 1992-161/0640-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}