{
    "id": 64012,
    "title": "Bekendtgørelse af tillægsaftale af 21. juli 1976 til nordisk aftale af 9. november 1972 om bistand i skattesager ",
    "documentTypeId": "220",
    "isSagsforlobPeriodValid": false,
    "shortName": "BKI nr 4 af 19/01/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af tillægsaftale af 21. juli 1976  \r\n\r\n til nordisk aftale af 9. november 1972 om bistand i skattesager </H1>  \r\n\r\n<P></P>  \r\n\r\n<P CLASS=SUB-TITLE>Den 21. juli 1976 undertegnedes i Stockholm en  \r\n\r\n tillægsaftale til aftalen af 9. november 1972 mellem Danmark, Finland,  \r\n\r\n Island, Norge og Sverige om bistand i skattesager, jfr. udenrigsministeriets  \r\n\r\n bekendtgørelse nr. 49 af 28. maj 1973. Tillægsaftalen har følgende ordlyd:  \r\n\r\n</P>  \r\n\r\n<BR>  \r\n\r\n<P>Tillægsaftale </P>  \r\n\r\n<P>til aftalen mellem Danmark, Finland, Island, Norge og Sverige om bistand i  \r\n\r\n skattesager </P>  \r\n\r\n<P>Regeringerne i Danmark, Finland, Island, Norge og Sverige er, foranlediget  \r\n\r\n af ønsket om at indgå en tillægsaftale til aftalen af 9. november 1972 mellem  \r\n\r\n Danmark, Finland, Island, Norge og Sverige om bistand i skattesager (nedenfor  \r\n\r\n kaldet &quot;aftalen&quot;), blevet enige om følgende: </P>  \r\n\r\n<P>Artikel 1 </P>  \r\n\r\n<P>Artikel 3 i aftalen får følgende ændrede ordlyd: </P>  \r\n\r\n<P>&quot;Artikel 3 </P>  \r\n\r\n<P>En kontraherende stat er pligtig at yde bistand i henhold til artikel 1 i  \r\n\r\n alle de skattesager og med hensyn til alle de skattekrav, som er opstået i en  \r\n\r\n anden kontraherende stat i overensstemmelse med dennes lovgivning vedrørende  \r\n\r\n de skatter, afgifter og bidrag, som omfattes af artikel 2. I sager vedrørende  \r\n\r\n skatter, som omfattes af artikel 2a), foreligger sådan pligt dog kun, såfremt  \r\n\r\n skatten omfattes af en aftale til undgåelse af dobbeltbeskatning med den  \r\n\r\n kontraherende stat, som begærer bistanden. </P>  \r\n\r\n<P>Bistanden kan omfatte foranstaltninger ikke blot over for skattepligtige,  \r\n\r\n men tillige over for arbejdsgivere og andre, som har været pligtige at  \r\n\r\n tilbageholde skat ved udbetaling af løn eller anden ydelse, og over for  \r\n\r\n andre, som ifølge lovgivningen i den stat, som begærer bistanden, er  \r\n\r\n ansvarlige for skat. </P>  \r\n\r\n<P>Anmodning om bistand må kun fremsættes, såfremt den stat, som fremsætter  \r\n\r\n anmodningen, ifølge sin egen lovgivning kan yde tilsvarende bistand på  \r\n\r\n begæring af den stat, til hvilken anmodningen er rettet.&quot; </P>  \r\n\r\n<P>Artikel 2 </P>  \r\n\r\n<P>Artikel 11 i aftalen får følgende ændrede ordlyd: </P>  \r\n\r\n<P>&quot;Artikel 11 </P>  \r\n\r\n<P>Oplysninger skal indfordres i overensstemmelse med lovgivningen i den  \r\n\r\n stat, til hvilken begæringen er rettet. </P>  \r\n\r\n<P>Anmodning om indfordring af oplysninger kan afslås, såfremt forretnings-,  \r\n\r\n fabrikations- eller erhvervshemmeligheder vil blive åbenbaret, såfremt  \r\n\r\n anmodningen blev efterkommet.&quot; </P>  \r\n\r\n<P>Artikel 3 </P>  \r\n\r\n<P>Til aftalen tilføjes efter artikel 11 en artikel 11A med følgende ordlyd:  \r\n\r\n</P>  \r\n\r\n<P>&quot;Artikel 11A </P>  \r\n\r\n<P>Repræsentanter for en myndighed i en kontraherende stat kan i en skattesag  \r\n\r\n af væsentlig interesse for denne stat efter anmodning fra den kompetente  \r\n\r\n myndighed i samme stat tillades at være til stede ved undersøgelse i en sådan  \r\n\r\n skattesag i en anden kontraherende stat. Anmodningen herom behandles af den  \r\n\r\n kompetente myndighed i denne anden stat, som snarest underretter den  \r\n\r\n kompetente myndighed i den førstnævnte stat om sin afgørelse. Efterkommes  \r\n\r\n anmodningen, angives i meddelelsen herom tidspunkt og sted for undersøgelsen  \r\n\r\n samt øvrige oplysninger, som anses ønskelige for den kompetente myndighed,  \r\n\r\n der har fremsat anmodningen. </P>  \r\n\r\n<P>Repræsentanter, som er omfattet af første stykke, kan ikke træffe  \r\n\r\n afgørelser i spørgsmål, som vedrører undersøgelsen, men kan fremsætte forslag  \r\n\r\n i sådanne spørgsmål til den myndighed eller embedsmand, som er anmodet om at  \r\n\r\n foretage undersøgelsen. Afgørelser i anledning af et sådant forslag træffes  \r\n\r\n af den pågældende myndighed eller embedsmand. </P>  \r\n\r\n<P>Oplysninger, der er fremkommet ved undersøgelsen, skal behandles som  \r\n\r\n hemmelige og må ikke meddeles til andre personer eller myndigheder, herunder  \r\n\r\n personer tjenstgørende ved domstole og andre judicielle myndigheder, end dem,  \r\n\r\n som varetager skatteligning (beskatning), opkrævning eller inddrivelse af  \r\n\r\n skatter, som omfattes af denne aftale, eller som træffer afgørelser  \r\n\r\n vedrørende klager eller tiltalespørgsmål i tilslutning hertil. </P>  \r\n\r\n<P>Afslås en anmodning, der er omfattet af første stykke, finder  \r\n\r\n bestemmelserne i artikel 7, første stykke, tilsvarende anvendelse.&quot; </P>  \r\n\r\n<P>Artikel 4 </P>  \r\n\r\n<P>Artikel 12 i aftalen får følgende ændrede ordlyd: </P>  \r\n\r\n<P>&quot;Artikel 12 </P>  \r\n\r\n<P>Den kompetente myndighed i en kontraherende stat skal i det omfang, det  \r\n\r\n kan ske på grundlag af tilgængelige kontroloplysninger eller tilsvarende  \r\n\r\n oplysninger, snarest muligt efter udløbet af hvert kalenderår, uden særlig  \r\n\r\n anmodning, tilstille den kompetente myndighed i enhver af de andre  \r\n\r\n kontraherende stater oplysninger vedrørende i denne stat bosatte fysiske  \r\n\r\n personer eller der hjemmehørende juridiske personer for så vidt angår </P>  \r\n\r\n<UL CLASS=PLAIN-LIST>  \r\n\r\n<LI>a) udlodninger fra aktieselskaber og lignende juridiske personer, </LI>  \r\n\r\n<LI>b) renter af obligationer og lignende værdipapirer, </LI>  \r\n\r\n<LI>c) tilgodehavender hos banker, sparekasser o.lign. institutioner samt  \r\n\r\n renter af sådanne tilgodehavender, </LI>  \r\n\r\n<LI>d) royalties og andre periodisk betalbare afgifter for udnyttelse af  \r\n\r\n ophavsret, patent, mønster, varemærke eller anden sådan rettighed eller  \r\n\r\n ejendom, </LI>  \r\n\r\n<LI>e) lønninger, honorarer, pensioner og livrenter, </LI>  \r\n\r\n<LI>f) skades-, forsikrings- og anden sådan erstatning, som er oppebåret i  \r\n\r\n forbindelse med næringsvirksomhed, samt </LI>  \r\n\r\n<LI>g) andre indkomster eller aktiver, i det omfang overenskomst herom  \r\n\r\n træffes i henhold til artikel 20. </LI>  \r\n\r\n</UL>  \r\n\r\n<P>Den kompetente myndighed i en kontraherende stat skal virke for, at  \r\n\r\n oplysninger, som fremkommer ved en undersøgelse i denne stat i en sag  \r\n\r\n vedrørende beskatning, og som kan antages at vedrøre en sådan (tilsvarende)  \r\n\r\n sag i en anden kontraherende stat, snarest fremsendes til den kompetente  \r\n\r\n myndighed i denne anden stat. </P>  \r\n\r\n<P>Såfremt det i den stat, som har modtaget oplysningerne, viser sig, at  \r\n\r\n oplysningerne ikke er i overensstemmelse med de virkelige forhold, skal den  \r\n\r\n kompetente myndighed i denne stat på passende måde underrette den kompetente  \r\n\r\n myndighed i den stat, som har afgivet oplysningerne, om forholdet. </P>  \r\n\r\n<P>I tilfælde, hvor en i en af de kontraherende stater bosat person er afgået  \r\n\r\n ved døden og har efterladt sig fast ejendom i en anden af de kontraherende  \r\n\r\n stater eller aktiver anbragt i en virksomhed der, skal den kompetente  \r\n\r\n myndighed i den førstnævnte stat, så snart kendskab til forholdet er  \r\n\r\n erhvervet, underrette den kompetente myndighed i den anden stat herom.&quot;  \r\n\r\n</P>  \r\n\r\n<P>Artikel 5 </P>  \r\n\r\n<P>Denne tillægsaftale træder i kraft tredive dage efter den dag, da samtlige  \r\n\r\n kontraherende stater har meddelt det svenske udenrigsdepartement, at de  \r\n\r\n foranstaltninger, som er nødvendige for tillægsaftalens ikrafttrædelse, er  \r\n\r\n gennemført. Det svenske udenrigsdepartement underretter de øvrige  \r\n\r\n kontraherende stater om modtagelsen af disse meddelelser. </P>  \r\n\r\n<P>Efter at denne tillægsaftale er trådt i kraft, anvendes dens bestemmelser  \r\n\r\n på sager, som er indkommet efter ikrafttrædelsen til den kompetente myndighed  \r\n\r\n i den stat, til hvilken anmodningen er rettet. </P>  \r\n\r\n<P>Artikel 6 </P>  \r\n\r\n<P>Denne tillægsaftale skal forblive i kraft, så længe aftalen er i kraft.  \r\n\r\n</P>  \r\n\r\n<P>Tillægsaftalen skal deponeres i det svenske udenrigsdepartement, og  \r\n\r\n bekræftede afskrifter skal af det svenske udenrigsdepartement tilstilles hver  \r\n\r\n af de kontraherende staters regeringer. </P>  \r\n\r\n<P>Til bekræftelse heraf har undertegnede, dertil behørigt bemyndigede,  \r\n\r\n undertegnet denne tillægsaftale. </P>  \r\n\r\n<P>Udfærdiget i Stockholm i et eksemplar på det danske, det finske, det  \r\n\r\n islandske, det norske og det svenske sprog, idet der på det svenske sprog er  \r\n\r\n udfærdiget to tekster, en for Finland og en for Sverige, hvilke samtlige  \r\n\r\n tekster har lige gyldighed, den 21. juli 1976. </P>  \r\n\r\n<P>E. Schram-Nielsen </P>  \r\n\r\n<P>Tillægsaftalen trådte i medfør af dennes artikel 5 i kraft den 22. juli  \r\n\r\n 1977. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 19. januar  \r\n\r\n 1978. </I> </P>  \r\n\r\n<P CLASS=UNDERSKREVET-AF ALIGN=CENTER>Lise Østergaard. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/04/1978"
        },
        {
            "displayName": "Accession",
            "displayValue": "L19780000464"
        },
        {
            "displayName": "Entydig dokumentidentifikation",
            "displayValue": "CM023033"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "19/01/1978"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin. H.I.j.nr. 30.D.148."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}