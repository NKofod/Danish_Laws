{
    "id": 35463,
    "title": "Mangler ved ejendom tillige omfattet af en saneringsplan - Påbud ",
    "documentTypeId": "240",
    "isSagsforlobPeriodValid": false,
    "shortName": "KEN nr 4038 af 18/07/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fundet, at et omfattende og på visse punkter upræcist påbud  \r\n\r\n sammenholdt med, at ejendommen nu var omfattet af en vedtaget saneringsplan,  \r\n\r\n gik videre end forudsat i byggelovens § 14. Endvidere fundet, at et påbud  \r\n\r\n skal være udformet så klart og entydigt, at der ikke kan opstå tvivl om,  \r\n\r\n hvordan påbuddet kan opfyldes. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Mangler ved ejendom tillige omfattet af en  \r\n\r\n saneringsplan - Påbud </H1>  \r\n\r\n<P></P>  \r\n\r\n<BR>  \r\n\r\n<P>&#187; Byggelovsklage vedrørende ejendommene matr.nr.ne 157 B og 542  \r\n\r\n Udenbys Klædebo Kvarter, København Brumleby 1-255 </P>  \r\n\r\n<P>I skrivelse af 20. februar 1985 meddelte Byggestyrelsen, at selskabets  \r\n\r\n klage af 12. februar 1985 over magistratens afgørelse blev sendt til  \r\n\r\n magistraten til udtalelse. </P>  \r\n\r\n<P>I skrivelse af 12. februar 1985 klagede selskabet til Byggestyrelsen over,  \r\n\r\n at magistraten ved skrivelse af 4. december 1984 meddelte påbud i henhold til  \r\n\r\n byggelovens § 14, stk. 1, om afhjælpning af en række vedligeholdelsesmangler  \r\n\r\n på ovennævnte ejendomme. </P>  \r\n\r\n<P>Magistraten har herefter i skrivelse af 23. april 1985 fastholdt sin  \r\n\r\n afgørelse. Magistraten anfører bl.a., at de påtalte vedligeholdelsesmangler  \r\n\r\n alle er af en karakter, som man anser for påtaleværdige efter 1. punktum i  \r\n\r\n nævnte lovbestemmelse, og at forholdene på ingen måde afviger fra det  \r\n\r\n tilstandsniveau, der normalt lægges til grund for påtale i sådanne sager.  \r\n\r\n</P>  \r\n\r\n<P>Der er for bebyggelsen udarbejdet en saneringsplan, hvis gennemførelse vil  \r\n\r\n medføre en gennemgribende istandsættelse af bebyggelsen. </P>  \r\n\r\n<P>Magistraten har i skrivelse af 23. april 1985 oplyst følgende om sin  \r\n\r\n administrative praksis i sager, hvor en mangelfuld vedligeholdt ejendom  \r\n\r\n forventes omfattet af en saneringsplan: </P>  \r\n\r\n<P>&#187;Såfremt et saneringsplansforslag endnu ikke er vedtaget af  \r\n\r\n Københavns borgerrepræsentation og godkendt af Boligministeriet, eller  \r\n\r\n såfremt det på anden måde er uvist, hvornår arbejder i medfør af en vedtaget  \r\n\r\n saneringsplan iværksættes, fastholder magistraten som bygningsmyndighed fuldt  \r\n\r\n ud kravet om, at ejendommen skal vedligeholdes forsvarligt, således at den  \r\n\r\n fortsat frembyder tilfredsstillende tryghed i brand-, sikkerheds- og  \r\n\r\n sundhedsmæssig henseende for beboerne. </P>  \r\n\r\n<P>Er derimod en saneringsplan endeligt vedtaget, og nærmer det tidspunkt  \r\n\r\n sig, hvor den pågældende ejendom skal renoveres eller nedrives, vil  \r\n\r\n magistraten i særlige tilfælde være indforstået med en vis midlertidig  \r\n\r\n lempelse af kravene til vedligeholdelsen.&#171; </P>  \r\n\r\n<P>Til orientering vedlægges en kopi af magistratens svar. </P>  \r\n\r\n<P>Magistraten er endvidere i skrivelse af 3. oktober 1985 på foranledning  \r\n\r\n herfra fremkommet med en supplerende udtalelse. </P>  \r\n\r\n<P>Til orientering vedlægges kopi af magistratens svar. </P>  \r\n\r\n<P>I skrivelse af 12. februar 1985 har selskabet som begrundelse for klagen  \r\n\r\n bl.a. anført: </P>  \r\n\r\n<P> at boligkommissionen for bebyggelsen i sin helhed, bortset fra to af  \r\n\r\n boligerne i inspektørbygningen, har nedlagt benyttelsesforbud mod  \r\n\r\n bebyggelsens anvendelse som beboelse. Forbudet trådte i kraft 1. marts 1981,  \r\n\r\n idet dog personer, der var tilmeldt bebyggelsen pr. 1. september 1980, uanset  \r\n\r\n forbudet kan blive boende. </P>  \r\n\r\n<P> at selskabet den 20. december 1984 endeligt har vedtaget en bevarende  \r\n\r\n saneringsplan for bebyggelsen. Planen er i overensstemmelse med den af  \r\n\r\n byfornyelsesnævnet for Københavns kommune trufne afgørelse af 14. november  \r\n\r\n 1984, som samtidig fastsatte, at arbejderne skulle være gennemført senest 1.  \r\n\r\n juni 1988, samt </P>  \r\n\r\n<P> at ingen af de af bygningsinspektoratet påtalte forhold kan henføres til  \r\n\r\n byggelovens § 14, stk. 1, 1. punktum, som omhandler forhold, der frembyder  \r\n\r\n fare for ejendommens beboere, eller vedrører væsentlige mangler ved  \r\n\r\n bebyggelsen. </P>  \r\n\r\n<P>I den anledning skal Byggestyrelsen indledningsvis bemærke, at det af  \r\n\r\n magistratens udstedte påbud er meddelt under henvisning til byggelovens § 14,  \r\n\r\n stk. 1. Det er ikke nærmere angivet i påbudet, om magistraten finder, at der  \r\n\r\n er tale om fareforvoldende mangler, eller alene som væsentlige mangler.  \r\n\r\n Magistraten har i de uddybende udtalelser af 23. april 1985 og 3. oktober  \r\n\r\n 1985 alene henvist til byggelovens § 17, og det fremgår af disse udtalelser,  \r\n\r\n at magistraten ikke finder, der er tale om fareforvoldende mangler ved  \r\n\r\n ejendommene. </P>  \r\n\r\n<P>Det er Byggestyrelsens opfattelse, at påbudet burde have været udformet  \r\n\r\n således, at det klart fremgår, hvilket punkt i byggelovens § 14, stk. 1  \r\n\r\n påbudet er udstedt efter. </P>  \r\n\r\n<P>Det er ligeledes Byggestyrelsens opfattelse, at påbudet for så vidt angår  \r\n\r\n flere af de anførte 62 forhold er udformet så ubestemt og upræcist, at det  \r\n\r\n ikke umiddelbart vil være muligt at efterkomme påbudet. </P>  \r\n\r\n<P>Det er således fx ikke tilstrækkeligt at angive, at &#187;flere af  \r\n\r\n blokkens skorstene var defekte og skal efterses&#171;. Det er Byggestyrelsens  \r\n\r\n opfattelse, at et påbud må være udformet så klart og entydigt, at der ikke  \r\n\r\n kan opstå tvivl om, hvorledes påbudet kan opfyldes og hvornår påbudet kan  \r\n\r\n anses for opfyldt. </P>  \r\n\r\n<P>Der har under sagens behandling foreligget et udkast til saneringsplan for  \r\n\r\n bebyggelsen, som bl.a. indebærer en gennemgribende istandsættelse af  \r\n\r\n ejendommene. Den seneste udvikling er, at Københavns borgerrepræsentation nu  \r\n\r\n har vedtaget en saneringsplan for bebyggelsen, som er sendt til godkendelse i  \r\n\r\n Boligstyrelsen. </P>  \r\n\r\n<P>Byggestyrelsen har den generelle opfattelse, at påbud efter byggeloven  \r\n\r\n normalt må anses for primære i forhold til de arbejder der skal udføres efter  \r\n\r\n en saneringsplan. Byggestyrelsen har imidlertid ikke i nærværende sag fundet  \r\n\r\n at kunne se bort fra, at der inden for en begrænset periode iværksættes en  \r\n\r\n samlet istandsættelse og modernisering af bebyggelsen i henhold til  \r\n\r\n saneringsplanen. Byggestyrelsen har herved tillige lagt vægt på, at  \r\n\r\n bebyggelsen, der er opført i årene 1854-1860, kræver en samlet og omfattende  \r\n\r\n renovering, der ligger ud over almindelig vedligeholdelse samt at der med  \r\n\r\n undtagelse af 2 boliger af boligkommissionen er nedlagt benyttelsesforbud mod  \r\n\r\n bebyggelsens anvendelse som beboelse. Man har noteret sig, at samme vurdering  \r\n\r\n er anlagt af kommunen gennem den nu af Borgerrepræsentationen vedtagne  \r\n\r\n saneringsplan. En ukoordineret gennemførelse af foranstaltninger såvel efter  \r\n\r\n byggeloven som efter den vedtagne saneringsplan vil næppe være hensigtsmæssig  \r\n\r\n og kan medføre et utilsigtet værdispild. </P>  \r\n\r\n<P>Sammenlagt finder Byggestyrelsen, at magistratens anvendelse af  \r\n\r\n byggelovens § 14 i nærværende sag - ved det særdeles omfattende og på en  \r\n\r\n række punkter meget upræcise påbud sammenholdt med, at bebyggelsen inden for  \r\n\r\n en kortere periode skal gennemgå en omfattende renovering i henhold til den  \r\n\r\n vedtagne saneringsplan - går videre end forudsat med bestemmelsen. </P>  \r\n\r\n<P>Byggestyrelsen har på baggrund heraf pålagt magistraten at ophæve påbudet  \r\n\r\n af 4. december 1984. </P>  \r\n\r\n<P>Byggestyrelsen skal endelig påtale, at magistraten ikke ved påbudet af 4.  \r\n\r\n december 1984 har meddelt klagevejledning i overensstemmelse med byggelovens  \r\n\r\n § 24. </P>  \r\n\r\n<P>Byggestyrelsens afgørelse er truffet i medfør af byggelovens § 23, stk. 1,  \r\n\r\n 1. og 2. punktum. </P>  \r\n\r\n<P>De medsendte bilag vedlægges.' </P>  \r\n\r\n<P>Not 2 </P>  \r\n\r\n<P>Byggestyrelsen pålægger under henvisning til ovennævnte magistraten at  \r\n\r\n ophæve påbudet af 4. december 1984. Man skal endvidere påtale, at der ikke er  \r\n\r\n angivet klagevejledning i overensstemmelse med byggelovens § 24. </P>  \r\n\r\n<P>Der henvises til j.nr. UK 7242. </P>  \r\n\r\n<P>Pdv </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19860403825"
        },
        {
            "displayName": "Entydig dokumentidentifikation",
            "displayValue": "CA003398"
        },
        {
            "displayName": "Dato for indlæggelse",
            "displayValue": "31/01/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "4038"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "18/07/1986"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "724-06-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}