{
    "id": 156025,
    "title": "Ankestyrelsens principafgørelse U-7-06 om ulykke - arbejdets forhold - direktør - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 11026 af 01/06/2006",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-7-06 om ulykke - arbejdets forhold - direktør - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen anerkendte, at en skade en søndag var sket som led i sikredes arbejde som direktør for firmaet. Skaden skyldtes arbejdet eller de forhold, det var foregået under.</p>\r\n   <p class=\"TekstGenerel\">Skaden skete på en tankstation, da sikrede skulle påfylde diesel og rengøre den firmabil på gule plader, som han meget tidligt den følgende mandag skulle benytte for at tage på kundebesøg. Under dette arbejde fik sikrede en rulleport i hovedet. Det indgik i vurderingen, at sikrede årligt kørte cirka 75.000 kilometer som led i sit arbejde, og at han også havde haft kørsel på lørdage og søndage som en del af sit arbejde i forbindelse med kundebesøg.</p>\r\n   <p class=\"TekstGenerel\">Da sikrede i sit arbejde for firmaet ikke alene arbejdede på hverdage, men også lørdage og søndage, vurderede Ankestyrelsen, at hændelsen var sket som led i hans arbejde.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 154 af 7. marts 2006 - § 5, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sikrede, der var direktør for et anpartsselskab havde søndag den 22. maj 2005 om formiddagen arbejdet på sit kontor på Sjælland og udarbejdet oplæg for sit produkt til et firma i Jylland for efteråret 2005. Dette oplæg skulle præsenteres mandag den 23. maj 2005. Sikrede kørte herefter til en tankstation for at tanke firmabilen op med dieselolie og vaske den, så den var klar til at køre tidligt næste morgen. Under dette arbejde fik sikrede en rulleport i hovedet.</p>\r\n<p>Arbejdsskadestyrelsen fandt, at den anmeldte ulykke ikke var omfattet af loven. Arbejdsskadestyrelsen begrundede dette med, at det ikke var en del af sikredes arbejde som direktør for en virksomhed at vaske en firmabil en søndag eftermiddag. Det var derfor ikke sikredes arbejde, der var årsag til, at sikrede fik et slag i hovedet.</p>\r\n<p>Sikrede anførte bl.a. i klagen, at der var tale om et lille firma med 2 ansatte. Sikrede skulle køre hjemmefra ikke senere end kl. 4.30 mandag morgen, hvor tankstationen havde lukket. Sikrede kørte årligt omkring 75.000 kilometer, og han var ofte undervejs både lørdage og søndage. Bilen var på gule plader, og det var ulovligt at køre i den privat. Sikrede ejede 2 andre biler, som blev brugt til privat kørsel</p>\r\n<p>Sagen blev behandlet i principielt møde med henblik på afklaring af, hvad der skulle forstås ved arbejdet eller de forhold, det var foregået under.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen vurderede, at der var sket en ulykke, der skyldtes arbejdets forhold, da skaden den 22. maj 2005 var sket som led i sikredes arbejde som direktør for firmaet.</p>\r\n<p>Ankestyrelsen lagde vægt på, at sikrede skulle påfylde diesel og rengøre den firmabil på gule plader, som han om mandagen den 23. maj 2005 skulle benytte for at komme på kundebesøg i Jylland. Det indgik i vurderingen, at sikrede årligt kørte cirka 75.000 kilometer som led i sit arbejde, og at han også havde haft kørsel på lørdage og søndage som en del af sit arbejde i forbindelse med kundebesøg. Da sikrede i sit arbejde for firmaet ikke alene arbejdede på hverdage, men også lørdage og søndage, vurderede Ankestyrelsen, at hændelsen var sket som led i hans arbejde.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 1. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20061102625"
        },
        {
            "displayName": "Entydig dokumentidentifikation",
            "displayValue": "BS008819"
        },
        {
            "displayName": "Dato for indlæggelse",
            "displayValue": "02/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11026"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "01/06/2006"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1202717-05"
        },
        {
            "displayName": "Stikord",
            "displayValue": "U-7-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}