{
    "id": 106142,
    "title": "1986 BSF 28   FORSLAG TIL FOLKETINGSBESLUTNING OM EN BESKÆFTIGELSES- OG ERHVERVSINDSATS   FOR VESTLOLLAND ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 28",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 28 </P>  \r\n\r\n<P></P>  \r\n\r\n<P>Forslag til folketingsbeslutning om en beskæftigelses- og erhvervsindsats  \r\n\r\n for Vestlolland </P>  \r\n\r\n<P></P>  \r\n\r\n<P>Fremsat af Rahbæk Møller (SF) Lilli Gyldenkilde (SF) Grethe Larsen (SF)  \r\n\r\n Jes Lunde (SF) Ebba Strange (SF) </P>  \r\n\r\n<P></P>  \r\n\r\n<P>den 4. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til </P>  \r\n\r\n<P>1. at give de 4 kommuner på Vestlolland frikommunestatus. </P>  \r\n\r\n<P>2. at muliggøre frikommuneforsøg, der indebærer </P>  \r\n\r\n<P>a. oprettelse af kommunal produktion, </P>  \r\n\r\n<P>b. kommunalt indskud på op til 50 pct. af kapitalen i private </P>  \r\n\r\n<P>virksomheder samt </P>  \r\n\r\n<P>c. forbedring af den erhvervsmæssige infrastruktur. </P>  \r\n\r\n<P>3. at afsætte 50 mill. kr. på finansloven for 1987 til en </P>  \r\n\r\n<P>Vestlollands Erhvervsfond til finansiering af de 4 vestlollandske </P>  \r\n\r\n<P>kommuners forsøg på de under 2. nævnte områder samt forsøg, der </P>  \r\n\r\n<P>falder ind under frikommunelovens §§ 9, 20 og 21. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Lukningen af Nakskov Skibsværft har bragt de 4 kommuner på </P>  \r\n\r\n<P>Vestlolland, Nakskov, Højreby, Ravnsborg og Rudbjerg, i en </P>  \r\n\r\n<P>uholdbar situation. I forvejen havde de landets største </P>  \r\n\r\n<P>arbejdsløshedsprocenter, og disse vil nu vokse yderligere. </P>  \r\n\r\n<P>Problemet omfatter langtfra kun de fyrede værftsarbejdere, men </P>  \r\n\r\n<P>også mange andre grupper, herunder kvinder og unge, hvor mange af </P>  \r\n\r\n<P>sidstnævnte gruppe er henvist til bistandshjælp. </P>  \r\n\r\n<P>Samtidig er de 4 kommuners muligheder for at løse problemerne </P>  \r\n\r\n<P>begrænsede, også fordi deres økonomiske situation er forværret. </P>  \r\n\r\n<P>Der er behov for en ekstraordinær indsats. Både arbejds- og </P>  \r\n\r\n<P>industriministeren har da også taget skridt til en sådan, idet de </P>  \r\n\r\n<P>har besøgt området og givet løfte om hjælp. Forhåbentlig er der </P>  \r\n\r\n<P>hold i arbejdsministerens løfter om midler til omskoling, men </P>  \r\n\r\n<P>industriministerens løfter er stort set tomme. Som det eneste har </P>  \r\n\r\n<P>han tilbudt egnsudviklingsstøtte, og den mulighed har hele tiden </P>  \r\n\r\n<P>stået åben for de 4 kommuner, uden at støtten har haft den store </P>  \r\n\r\n<P>virkning. </P>  \r\n\r\n<P>Den private Lalandiafond vil forhåbentlig tage initiativ til at </P>  \r\n\r\n<P>oprette arbejdspladser på Vestlolland, men eftersom den kun vil </P>  \r\n\r\n<P>oprette arbejdspladser, der er rentable i almindelig forstand, kan </P>  \r\n\r\n<P>man frygte, at resultatet vil være begrænset. Dertil kommer, at </P>  \r\n\r\n<P>chancen for, at der bliver skabt arbejdspladser til kvinder og </P>  \r\n\r\n<P>ufaglærte, desværre nok er meget lille. </P>  \r\n\r\n<P>Det foreslås derfor at forøge de 4 kommuners muligheder for at løse </P>  \r\n\r\n<P>problemerne ved at give dem flere erhvervspolitiske midler at </P>  \r\n\r\n<P>spille på og ved at tilføre dem penge hertil. </P>  \r\n\r\n<P>Ad 1 og 2 </P>  \r\n\r\n<P>Kommunalfuldmagten sætter snævre grænser for, hvilke </P>  \r\n\r\n<P>erhvervspolitiske initiativer kommuner kan tage. Det foreslås at </P>  \r\n\r\n<P>udvide disse grænser væsentligt under reglerne for </P>  \r\n\r\n<P>frikommuneforsøg og samtidig give de 4 vestlollandske kommuner </P>  \r\n\r\n<P>frikommunestatus. Derved vil de få mulighed for at starte egne </P>  \r\n\r\n<P>produktionsvirksomheder, jf. pkt. 2 a, støtte lokale virksomheder, </P>  \r\n\r\n<P>der ønsker at udvide produktion, eller iværksættere, der ønsker at </P>  \r\n\r\n<P>starte en ny virksomhed, jf. pkt. 2 b, oprette iværksættercentre, </P>  \r\n\r\n<P>handelshuse, teknologiinformationscentre, erhvervsforskningscentre </P>  \r\n\r\n<P>etc., jf. pkt. 2 c, samt udnytte de muligheder med tilknytning til </P>  \r\n\r\n<P>erhvervspolitik, som enkelte andre kommuner har fået i kraft af </P>  \r\n\r\n<P>frikommuneloven. </P>  \r\n\r\n<P>Ud over det nævnte skal kommunerne have mulighed for selv at </P>  \r\n\r\n<P>eksperimentere sig frem til former, der svarer til de lokale </P>  \r\n\r\n<P>muligheder og behov. Det vil således være naturligt, hvis de </P>  \r\n\r\n<P>kommunale produktionsvirksomheder får medarbejderstyre, og hvis </P>  \r\n\r\n<P>kommunal kapital indskudt i private virksomheder administreres af </P>  \r\n\r\n<P>disses medarbejdere. </P>  \r\n\r\n<P>Den foreslåede ordning vil, ud over at gøre det væsentlig lettere at </P>  \r\n\r\n<P>løse Vestlollands aktuelle problemer, få stor betydning som </P>  \r\n\r\n<P>forsøg. Der er et stort behov for generelt at opbløde </P>  \r\n\r\n<P>kommunalfuldmagten på erhvervsområdet, og lokale erfaringer hermed </P>  \r\n\r\n<P>er nyttige at have, når mere permanente og måske mere detaljerede </P>  \r\n\r\n<P>regler skal udformes. Men netop for forsøget er det vigtigt at </P>  \r\n\r\n<P>udstikke vide rammer. </P>  \r\n\r\n<P>Ad 3 </P>  \r\n\r\n<P>For at kommunerne skal få økonomisk mulighed for at benytte de </P>  \r\n\r\n<P>midler, de får i hænde, oprettes en Vestlollands Erhvervsfond, </P>  \r\n\r\n<P>hvori staten indskyder 50 mill. kr. Desuden forventes Storstrøms </P>  \r\n\r\n<P>amtskommune at indskyde penge, ligesom ØK og Difko er moralsk </P>  \r\n\r\n<P>forpligtet hertil. Andre fonde og virksomheder kan også tænkes at </P>  \r\n\r\n<P>yde bidrag, herunder ATP og Lønmodtagernes Dyrtidsfond. </P>  \r\n\r\n<P>I alt skulle dette give mulighed for at bringe beløbet op omkring 100 </P>  \r\n\r\n<P>mill. kr., svarende til det beløb (i svenske kroner), der blev </P>  \r\n\r\n<P>anvendt i forbindelse med lukningen af Øresundsværftet i </P>  \r\n\r\n<P>Landskrona. </P>  \r\n\r\n<P>Vestlollands Erhvervsfond ledes af en bestyrelse, sammensat af </P>  \r\n\r\n<P>kapitalindskyderne, idet de 4 kommuner repræsenterer den af staten </P>  \r\n\r\n<P>indskudte kapital. Kommunerne sikres flertal i bestyrelsen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00028"
        },
        {
            "displayName": "Entydig dokumentidentifikation",
            "displayValue": "CL004966"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "28"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}