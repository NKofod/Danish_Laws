{
    "id": 164975,
    "title": "Afgørelse af klage - Inddragelse af fiskeritilladelse og tildeling af point til fiskerilicensindehaver i forbindelse med IUU-fiskeri",
    "documentTypeId": "240",
    "isSagsforlobPeriodValid": true,
    "shortName": "KEN nr 9981 af 16/08/2013",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse af klage - Inddragelse af fiskeritilladelse og tildeling af point til fiskerilicensindehaver i forbindelse med IUU-fiskeri</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé</span>\r\n   </p>\r\n   <p class=\"TekstGenerel\">NaturErhvervstyrelsen inddrog administrativt en fiskerilicensindehavers fiskeritilladelse til industrifiskeri for 1 måned og tildelte efterfølgende point for overtrædelse af kravet om særlig tilladelse (licens 1201) samt reglerne om registrering og indberetning af fangstoplysninger.</p>\r\n   <p class=\"TekstGenerel\">Fødevareministeriets Klagecenter fastholdt afgørelsen om pointtildelingen for de konstaterede overtrædelser. Efter EU-reglerne er overtrædelse af reglerne om fiskeri uden gyldig licens samt manglende opfyldelse af forpligtelsen til at registrere og rapportere fangstdata m.m. alvorlige overtrædelser, som medfører et bestemt antal point.</p>\r\n   <p class=\"TekstGenerel\">Klagecentret afviste at behandle licensindehaverens klage over den administrative inddragelse af fiskeritilladelsen, da denne afgørelse kan forlanges indbragt for domstolene.</p>\r\n</div>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0\" style=\"border-collapse: collapse;\" width=\"669\">\r\n                  <tr>\r\n                     <td style=\"\" valign=\"top\" width=\"508\">\r\n                        <div class=\"TabelTekst2\">Kirk Larsen &amp; Ascanius</div>\r\n                        <div class=\"TabelTekst2\">Dalgasgade 21,2</div>\r\n                        <div class=\"TabelTekst2\">7400 Herning</div>\r\n                     </td>\r\n                     <td style=\"\" valign=\"top\" width=\"161\">\r\n                        <div class=\"TabelTekst2\">Den 16. august 2013</div>\r\n                        <div class=\"TabelTekst2\">Sagsnr. : 21617</div>\r\n                        <div class=\"TabelTekst2\">Ref. : JMOL</div>\r\n                        <div class=\"TabelTekst2\">Tlf. : 50 83 69 89</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p>\r\n   <span class=\"Bold\">Afgørelse om tildeling af point – NN</span>\r\n</p>\r\n<p>Fødevareministeriets Klagecenter fastholder NaturErhvervstyrelsens afgørelse 22. marts 2013 om tildeling af point for overtrædelse af fiskerilovgivningen med fartøjet . . . . . . Det betyder, at de tildelte point med denne afgørelse får virkning.</p>\r\n<p>Du klager den 5. april 2013 på vegne af licensindehaver NN (selskabet) ved XX over styrelsens afgørelse.</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>Ved kontrol den 30. januar 2013 konstaterede NaturErhvervstyrelsen, at selskabet med fiskefartøjet . . . . . . overtrådte reglerne om fiskeritilladelser samt reglerne om registrering og indberetning af fangstoplysninger. Det medførte midlertidig inddragelse af selskabets tilladelser til industrifiskeri i alle farvande, til at fiske årsmængder af de kvoter, der er omfattet af regulering med fartøjskvoteandele, for så vidt angår industriarter, herunder for brisling i Nordsøen, brisling i Skagerrak og Kattegat, brisling i Østersøen og Bælterne, brislingefiskeri i Østersøen og Bælterne for fartøjet . . . . . .</p>\r\n<p>Du kan ikke klage til Klagecentret over tilladelsesinddragelsen, da afgørelsen kan forlanges indbragt for domstolene.</p>\r\n<p>\r\n   <span class=\"Italic\">Alvorlige overtrædelser efter EU-reglerne</span>\r\n</p>\r\n<p>Du finder ikke, at de overtrædelser, der er henvist til som begrundelse for pointtildelingen, kan betegnes som værende grove eller så alvorlige, at det kan begrunde pointtildeling. Du henviser også til bl.a. lovforarbejderne, hvoraf det fremgår, at en overtrædelse af formkrav, der er sket som følge af ukendskab til reglerne, almindeligvis ikke vil blive betragtet som en grov overtrædelse, men snarere som en bagatel.</p>\r\n<p>Klagecentret finder, at pointtildelingen for de konstaterede overtrædelser har været korrekt, fordi det fremgår af EU-reglerne, at overtrædelse af reglerne om fiskeri uden gyldig licens m.m. samt manglende opfyldelse af forpligtelsen til at registrere og rapportere fangstdata m.m. (manglende registrering i logbogen) er alvorlige overtrædelser, som medfører et bestemt antal point<a class=\"FodnoteHenvisning\" name=\"Henvisning_Not1\" href=\"#Not1\">1)</a>.</p>\r\n<p>For at en overtrædelse kan betragtes som alvorlig i medfør af EU-reglerne, skal der foreligge en grov overtrædelse. Denne vurdering sker på baggrund af følgende kriterier: den forvoldte skade, overtrædelsens omfang, dens værdi, eller om den har gentaget sig<a class=\"FodnoteHenvisning\" name=\"Henvisning_Not2\" href=\"#Not2\">2)</a>.</p>\r\n<p>Ved vurderingen af grovheden indgår alle konstaterede overtrædelser, hvilket betyder, at flere ikke-alvorlige overtrædelser i en sammenhæng kan medføre en samlet vurdering af sagen som grov.</p>\r\n<p>NaturErhvervstyrelsen har vurderet overtrædelserne samlet som værende så grove, at det har været nødvendigt midlertidigt at inddrage fartøjets fiskeritilladelse til industrifiskeri, og at licensindehaveren/fartøjsføreren samtidig skal have tildelt point for alvorlig overtrædelse af den fælles fiskeripolitik.</p>\r\n<p>Pointsystemet i den fælles fiskeripolitik fungerer som et supplement til de nationale sanktionssystemer med bøde, konfiskation og tilladelsesinddragelser. Det er derfor muligt midlertidigt at få inddraget fartøjets fiskeritilladelse og samtidigt blive pålagt point i medfør af reglerne i den fælles fiskeripolitik.</p>\r\n<p>\r\n   <span class=\"Italic\">Pointtildeling ved flere overtrædelser</span>\r\n</p>\r\n<p>Konstateres flere alvorlige overtrædelser ved samme kontrol, fastsætter reglerne, at der skal tildeles point for de enkelte alvorlige overtrædelser, indtil der er givet maksimalt 12 point i alt<a class=\"FodnoteHenvisning\" name=\"Henvisning_Not3\" href=\"#Not3\">3)</a>.</p>\r\n<p>Overtrædelse af reglerne om fiskeri uden gyldig licens medfører efter reglerne en tildeling af 7 point. Den manglende opfyldelse af forpligtelsen til at registrere og rapportere fangstdata m.m. (manglende registrering i logbogen) medfører ifølge reglerne en tildeling af 3 point. Begge overtrædelser blev konstateret på kontroltidspunktet, og det var derfor korrekt, at selskabet skulle tildeles 10 point, som er det samlede antal point for overtrædelserne.</p>\r\n<p>\r\n   <span class=\"Italic\">Reglernes udformning og berettigelse</span>\r\n</p>\r\n<p>Du anfører flere steder i klagen, at de nuværende regler fraviger den tidligere faste praksis, der har været på området gennem mange år.</p>\r\n<p>Vi kan ikke tage stilling til reglernes udformning og berettigelse. Vi vurderer alene, om reglerne er overholdt, hvilket vi finder har været tilfældet her. Reglernes hensigtsmæssighed er ikke noget, som Klagecentret kan tage stilling til. Vi skal hertil bemærke, at der i reglerne er taget hensyn til det EU-retlige proportionalitetsprincip.</p>\r\n<p>\r\n   <span class=\"Italic\">Partshøring og begrundelse</span>\r\n</p>\r\n<p>Du mener, at afgørelsen er truffet i strid med de forvaltningsretlige regler og principper om partshøring og begrundelse.</p>\r\n<p>Formålet med reglerne om partshøring er at sikre, at selskabet, som part i en sag, har mulighed for at gøre sig bekendt med og kommentere de faktiske oplysninger, som ligger til grund for myndighedens afgørelse, inden der træffes afgørelse i sagen.</p>\r\n<p>Ud fra oplysningerne i kontrolrapporten lægger Klagecentret til grund, at NaturErhvervstyrelsen ringede til selskabet den 31. januar 2013 og partshørte om resultatet af prøveudtagningen.</p>\r\n<p>Da selskabet har haft mulighed for at gøre sig bekendt med og komme med indsigelser angående de faktiske oplysninger, som ligger til grund for styrelsens afgørelse af 22. marts 2013, vurderer vi, at styrelsen har opfyldt reglerne om partshøring.</p>\r\n<p>Med hensyn til begrundelse for pointtildelingen fremgår det af NaturErhvervstyrelsens afgørelse af 22. marts 2013, hvordan styrelsen er kommet frem til pointtildelingen. Som det også fremgår af afgørelsen, er pointtildelingen baseret på tilladelsesinddragelsen af 4. februar 2013, som indeholder en begrundelse.</p>\r\n<p>Klagecentret finder derfor, at der er givet en tilstrækkelig begrundelse.</p>\r\n<p>\r\n   <span class=\"Italic\">Forkert hjemmelshenvisning</span>\r\n</p>\r\n<p>Som hjemmel for sin afgørelse af 22. marts 2013 til selskabet henviser NaturErhvervstyrelsen til Gennemførelsesforordningens bilag XXX, nr. 1 og 2<a class=\"FodnoteHenvisning\" name=\"Henvisning_Not4\" href=\"#Not4\">4)</a>. Styrelsen skulle imidlertid have henvist til overtrædelse nr. 1 og nr. 7, da sidstnævnte omhandler fiskeri uden gyldig licens. Det er ikke tilstrækkeligt, at den rigtige hjemmel er oplyst i bilaget til afgørelsen.</p>\r\n<p>Klagecentret finder, at der ved nærværende afgørelse er blevet rettet op på formalitetsmanglen ved styrelsens afgørelse af 22. marts 2013.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p class=\"BilagtekstListe\">Afgørelsen er truffet på grundlag af</p>\r\n<p class=\"Liste1\">\r\n   <span class=\"Liste1Nr\">–</span> De oplysninger der lå til grund for NaturErhvervstyrelsens afgørelse af 4. februar 2013 og 22. marts 2013.</p>\r\n<p class=\"Liste1\">\r\n   <span class=\"Liste1Nr\">–</span> NaturErhvervstyrelsens afgørelser.</p>\r\n<p class=\"Liste1\">\r\n   <span class=\"Liste1Nr\">–</span> Din klage af 5. april 2013.</p>\r\n<p class=\"Liste1\">\r\n   <span class=\"Liste1Nr\">–</span> NaturErhvervstyrelsens bemærkninger til sagen af 30. april 2013.</p>\r\n<p style=\"text-align: center;\">***</p>\r\n<p>Vi skal gøre opmærksom på, at du ikke kan klage over Klagecentrets afgørelse til anden administrativ myndighed.</p>\r\n<p>Venlig hilsen</p>\r\n<p>Julie Maria Olsen</p>\r\n<p>Fuldmægtig, cand.jur.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Artikel 126, stk. 1 med henvisning til bilag XXX, i Kommissionens forordning nr. 404/2011 af 8. april 2011.</p>\r\n<p class=\"Fodnote\">\r\n   <a class=\"FodnoteNr\" name=\"Not2\" href=\"#Henvisning_Not2\">2)</a> § 2, stk. 1 og 2, i bekendtgørelse nr. 1058 af 13. november 2012 om pointtildeling m.v. til fiskerilicensindehavere og førere af fiskerifartøjer i forbindelse med IUU-fiskeri (pointbekendtgørelsen).</p>\r\n<p class=\"Fodnote\">\r\n   <a class=\"FodnoteNr\" name=\"Not3\" href=\"#Henvisning_Not3\">3)</a> Artikel 126, stk. 2, i Kommissionens forordning nr. 404/2011 af 8. april 2011.</p>\r\n<p class=\"Fodnote\">\r\n   <a class=\"FodnoteNr\" name=\"Not4\" href=\"#Henvisning_Not4\">4)</a> Kommissionens forordning nr. 404/2011 af 8. april 2011 om gennemførelsesbestemmelser til Rådets forordning (EF) nr. 1224/2009 om oprettelse af en EF-kontrolforordning med henblik på at sikre overholdelse af reglerne i den fælles fiskeripolitik.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/10/2014"
        },
        {
            "displayName": "Accession",
            "displayValue": "W20130998125"
        },
        {
            "displayName": "Entydig dokumentidentifikation",
            "displayValue": "AH005349"
        },
        {
            "displayName": "Dato for indlæggelse",
            "displayValue": "03/10/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9981"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "16/08/2013"
        },
        {
            "displayName": "Administrerende myndighed",
            "displayValue": "Fødevareministeriets Klagecenter"
        },
        {
            "displayName": "Ressortministeriets journalnummer",
            "displayValue": "Fødevaremin.,\\ Fødevareministeriets Klagecenter, Sagsnr. 21617"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}