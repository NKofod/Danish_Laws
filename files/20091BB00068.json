{
    "id": 128705,
    "title": "Forslag til folketingsbeslutning om initiativer til fremme af samkørsel og af el- og hybridbiler",
    "documentTypeId": "480",
    "isSagsforlobPeriodValid": true,
    "shortName": "2009/1 BSF 68",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. december 2009 af Pia Olsen Dyhr (SF), Ida Auken (SF), Steen Gade (SF), Anne Grete Holmsgaard (SF) og Ole Sohn (SF)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om initiativer til fremme af samkørsel og af el- og hybridbiler</p>\r\n      <p class=\"Tekst\">Folketinget pålægger regeringen</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at sikre, at der på motorveje med mindst tre vejbaner pr. retning reserves en vejbane pr. retning til elbiler, hybridbiler og brintbiler, køretøjer med mere end en person, herunder busser, samt udrykningskøretøjer og</p>\r\n        <p class=\"Liste1\"><span class=\"Liste1Nr\" id=\"\">–</span> at forbedre mulighederne for at finde en samkørselsmakker ved brug af internettet.</p>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst\">I dag er der store trængselsproblemer på en række motorveje. Det skyldes bl.a., at der i langt de fleste biler kun sidder en person – føreren – mens bilerne er konstrueret, så der typisk kan være 4-5 personer i bilen, hvilket betyder, at bilen fylder tilsvarende meget på vejen.</p>\r\n      <p class=\"Tekst\">Hvis man kan få flere til at følges ad og køre sammen fra bopæl til arbejde, vil det give mindre trængsel og mindre forurening, herunder klimabelastning. Der er i forvejen en økonomisk tilskyndelse til samkørsel, men det er tydeligvis ikke nok, fordi der også er et vist besvær forbundet ved samkørsel.</p>\r\n      <p class=\"TekstoverskriftVenstre\">En særlig bane til biler med to eller flere personer</p>\r\n      <p class=\"Tekst\">For at styrke incitamentet foreslås det, som det er kendt fra de såkaldte High Occupancy Vehicle Lanes (HOV Lanes) i Californien (se f.eks. Californiens transportministeriums side om HOV Lanes: http://www.dot.ca.gov/hq/traffops/systemops/hov/), at reserve et spor på motorveje med tre eller flere vejbaner i hver retning til biler, hvori der befinder sig mere end én person. På denne bane vil der være mindre trængsel end på de andre baner, hvilket vil give en yderligere tilskyndelse til samkørsel. Man kan simpelthen komme hurtigere frem.</p>\r\n      <p class=\"Tekst\">Når forslaget begrænses til motorveje med tre eller flere vejbaner i hver retning, hænger det sammen med, at det vil være for voldsom en restriktion på motorveje med to vejbaner i hver retning. Her vil enpersonersbiler ikke have mulighed for at overhale, hvis en af vejbanerne er reserveret til fler-personers biler. Det er dog også sådan, at de mest trængselsramte motorveje typisk er dem med tre eller flere baner.</p>\r\n      <p class=\"Tekst\">Systemet med særlige vejbaner, der er forbeholdt biler med flere personer, kendes også i bl.a. Seattle i staten Washington, hvor Trafikudvalget under en studierejse i 2006 kunne se, at det fungerer effektivt. Mens de andre holder i kø eller kører langsomt, kører man i godt tempo i samkørselsbanen.</p>\r\n      <p class=\"Tekst\">Som det er tilfældet i Californien og Seattle, skal der være en sanktion, hvis man kører i den reserverede bane uden at være berettiget til det. Sanktionen kunne være et klip i kørekortet.</p>\r\n      <p class=\"TekstoverskriftVenstre\">Bedre muligheder for at finde en samkørselsmakker</p>\r\n      <p class=\"Tekst\">Selv om man er interesseret i samkørsel, er det et praktisk problem at finde en makker at køre sammen med. Det skal helst være en person, der bor i nærheden af, hvor man selv bor, og som arbejder i nærheden af, hvor man selv arbejder; og så skal arbejdstiderne passe sammen.</p>\r\n      <p class=\"Tekst\">Der findes en række hjemmesider, hvor man kan prøve at finde en person, der matcher, men de er ikke samordnede. Derfor foreslås det, at staten tager initiativet og sikrer, at der findes et samordnet system for samkørsel enten i form af en god hjemmeside eller i form af en portal for eksisterende hjemmesider.</p>\r\n      <p class=\"Tekst\">Pengene hertil kan findes i puljen til nye teknologiske muligheder under Infrastrukturfonden – dette forudsætter dog tilslutning fra forligspartierne bag en grøn transportpolitik.</p>\r\n      <p class=\"TekstoverskriftVenstre\">Fremme af elbiler og hybridbiler</p>\r\n      <p class=\"Tekst\">Der kan i de kommende år forventes at komme flere og flere elbiler og hybridbiler på de danske veje. Forslaget tager sigte på at fremme denne udvikling ved dels at forbedre mulighederne for opladning af bilerne, dels at give dem mulighed for at undgå trængsel på motorvejene.</p>\r\n      <p class=\"Tekst\">Elbiler har en række markante samfundsmæssige fordele. Først og fremmest forurener de ikke, mens de kører; hverken med partikler, NO<span class=\"Subscript\">x</span> eller andet. Det giver en række markante sundhedsmæssige fordele. De støjer heller ikke; faktisk støjer de så lidt, at det kan være et problem for trafiksikkerheden (som kan løses ved at lave lidt »kunstig« støj). Der er også mulighed for at oplade dem på de tidspunkter, hvor der er et overskud af el fra f.eks. vindmøller, hvilket giver mulighed for en bedre udnyttelse af elsystemerne. Elbiler har en bedre energiudnyttelse end benzin- og dieseldrevne biler, og de forårsager typisk en mindre udledning af CO<span class=\"Subscript\">2</span>. Såfremt elektriciteten er fremstillet som vedvarende energi, er CO<span class=\"Subscript\">2</span>-udledningen nul.</p>\r\n      <p class=\"Tekst\">Hybridbiler og især plug-in-hybridbiler har i nogen grad en række af de nævnte fordele, og det gælder også brintbiler.</p>\r\n      <p class=\"Tekst\">Problemet med de nye biltyper er først og fremmest, at de er for dyre. Ikke mindst batterierne er meget dyre, men der foregår betydelig forsknings- og udviklingsaktivitet på området.</p>\r\n      <p class=\"Tekst\">For at give et incitament til at flere anskaffer sig en elbil, hybridbil eller brintbil, foreslås det, at disse biler også skal have lov til at køre i det særlige, reserverede spor på motorvejene til flerpersoners biler – selv med kun en person i bilen.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Pia Olsen Dyhr </span>(SF):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om initiativer til fremme af samkørsel og af el- og hybridbiler.</p>\r\n      <p class=\"ForslagsNummer\">(Beslutningsforslag nr. B 68).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2009/1 BF 68",
            "stateLabel": "Forkastet",
            "references": [
                {
                    "shortName": "2009/1 BSF 68",
                    "title": "Forslag til folketingsbeslutning om initiativer til fremme af samkørsel og af el- og hybridbiler",
                    "presentationName": "Beslutningsforslag som fremsat",
                    "documentTypeId": 480,
                    "documentId": 128705,
                    "eliUri": "/eli/ft/20091BB00068",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/beslutningsforslag/b68/index.htm"
                },
                {
                    "shortName": "2009/1 BTB 68",
                    "title": "Betænkning over  Forslag til folketingsbeslutning om initiativer til fremme af samkørsel og af el- og hybridbiler",
                    "presentationName": "Betænkning over beslutningsforslag",
                    "documentTypeId": 500,
                    "documentId": 131750,
                    "eliUri": "/eli/ft/20091DB00777",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/12/2009"
        },
        {
            "displayName": "Accession",
            "displayValue": "20091BB00068"
        },
        {
            "displayName": "Entydig dokumentidentifikation",
            "displayValue": "AX011641"
        },
        {
            "displayName": "Dato for førstegangsindlæggelse",
            "displayValue": "02/12/2009"
        },
        {
            "displayName": "Dato for indlæggelse",
            "displayValue": "02/12/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "68"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}