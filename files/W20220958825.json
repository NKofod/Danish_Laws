{
    "id": 231449,
    "title": "Arbejdsmiljøklagenævnet fastholdt strakspåbud om at sikre, at de ansatte benyttede øjenværn under hele arbejdets udstrækning ved skæring i stål med FLEX vinkelsliber (værnemidler - øjenværn - skæring i stål - Flex vinkelsliber)",
    "documentTypeId": "240",
    "isSagsforlobPeriodValid": true,
    "shortName": "KEN nr 9588 af 01/06/2022",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet fastholdt strakspåbud om at sikre, at de ansatte benyttede øjenværn under hele arbejdets udstrækning ved skæring i stål med FLEX vinkelsliber (værnemidler - øjenværn - skæring i stål - Flex vinkelsliber)</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at arbejdet med skæring med vinkelsliber af mærket FLEX L21-6 230 på ulykkestidspunktet ikke blev udført sikkerhedsmæssigt fuldt forsvarligt.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at der uden brug af personlige værnemidler var betydelig fare for at få en øjenskade.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde blandt andet vægt på, at en ansat bar en turbomaske, men glemte at tage masken ned, da han begyndte at skære. Skæreskiven gik i stykker, og stykker sprang op i øjet. I brugsanvisningen til vinkelsliberen af mærket FLEX L 21-6 230 stod, at der skulle anvendes øjenværn ved brug.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et flertal på 8 ud af nævnets 11 stemmeberettigede medlemmer.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Den konkrete afgørelse </span>\r\n</p>\r\n<p>\r\n</p>\r\n<p>Afgørelsen er skrevet til [adressat udeladt].</p>\r\n<p>\r\n</p>\r\n<p>\r\n   <span class=\"Bold\">Afgørelse</span>\r\n</p>\r\n<p>\r\n</p>\r\n<p>I har klaget over Arbejdstilsynets afgørelse af den 1. december 2021 om skæring i stål med vinkelsliber.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 29. marts 2022.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 1. december 2021 med strakspåbud til jer om at sikre, at de ansatte benytter øjenværn under hele arbejdets udstrækning ved skæring i stål med FLEX vinkelsliber på byggepladsen [adresse udeladt].</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at arbejdet med skæring med vinkelsliber af mærket FLEX L21-6 230 på ulykkestidspunktet den 25. november 2021 ikke blev udført sikkerhedsmæssigt fuldt forsvarligt.</p>\r\n<p>\r\n</p>\r\n<p>Nævnet vurderer, at der uden brug af personlige værnemidler er betydelig fare for at få en øjenskade.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger til grund, at der samme dag som tilsynsbesøget var sket en arbejdsulykke, da en indlejet ansat blev ramt i øjet af et stykke af en skæreskive fra en vinkelsliber.</p>\r\n<p>\r\n</p>\r\n<p>Nævnet lægger vægt på, at en indlejet ansat havde skåret i stål med en vinkelsliber. Den indlejede ansatte bar en turbomaske, men havde glemt at tage masken ned, da han begyndte at skære. Skæreskiven gik i stykker, og stykker sprang op i øjet.</p>\r\n<p>\r\n</p>\r\n<p>Nævnet lægger endvidere vægt på, at der i brugsanvisningen til vinkelsliberen af mærket FLEX L 21-6 230 står, at der skal anvendes øjenværn ved brug.</p>\r\n<p>\r\n</p>\r\n<p>I har anført, at I ikke mener, at I har overtrådt arbejdsmiljøloven.</p>\r\n<p>\r\n</p>\r\n<p>I har henvist til, at det er ikke tilladt at færdes nogen steder på arbejdsstedet uden personlige værnemidler i form af fod-, hoved- og øjenværn. Der bliver dagligt ført tilsyn med, at de ansatte følger de gældende regler. Den skadelidte, som har 6-7 års erfaring med nedrivningsarbejde, blev instrueret i den konkrete arbejdsopgave og brugen af personlige værnemidler.</p>\r\n<p>\r\n</p>\r\n<p>Den ansatte var udmærket klar over risikoen for, at skæreskiven kunne gå i stykker ved arbejde med vinkelsliberen. Han handlede direkte i strid med velkendte regler, jeres instruktioner og egen viden/erfaring.</p>\r\n<p>\r\n</p>\r\n<p>I mener også, at der blev ført effektivt tilsyn med arbejdet. I kan ikke have en vagt stående til konstant at overvåge den enkelte ansatte. I havde gjort alt inden for rimelighedens grænser for at sikre, at arbejdet blev udført forsvarligt.</p>\r\n<p>\r\n</p>\r\n<p>Jeres oplysninger er indgået i behandlingen af sagen, men har ikke ført til et andet resultat.</p>\r\n<p>\r\n</p>\r\n<p>Selvom I har planlagt, instrueret og ført tilsyn med arbejdet, så er I den rette modtager af afgørelsen, da afgørelser efter arbejdsmiljøloven bliver givet til den ansvarlige virksomhed og arbejdsgiver, når der er konstateret en overtrædelse af arbejdsmiljøloven. Herved påbydes I at bringe en overtrædelse af arbejdsmiljølovgivningens regler til ophør.</p>\r\n<p>\r\n</p>\r\n<p>Det forhold, at jeres ansatte måtte have handlet i strid med jeres instruktion har ikke betydning for, om der kan træffes afgørelse efter arbejdsmiljøloven. Jeres ansattes eventuelle handlen mod instruktion kan få betydning ved bedømmelsen af eventuelt strafferetligt forhold efter arbejdsmiljølovens § 83.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p>\r\n</p>\r\n<p>Det følger af reglerne om arbejdets udførelse, at en virksomhed, der beskæftiger personer, hvis arbejdskraft er udlejet til den eller på anden måde stillet til rådighed for den af en fremmed virksomhed, har pligt til at sørge for, at arbejdet planlægges, tilrettelægges og udføres sikkerhedsmæssigt og sundhedsmæssigt fuldt forsvarligt og i overensstemmelse med arbejdsmiljølovgivningens regler.</p>\r\n<p>\r\n</p>\r\n<p>Det følger af reglerne om brug af personlige værnemidler, at arbejdsgiveren skal sørge for, at personlige værnemidler bliver benyttet straks ved det pågældende arbejdes begyndelse og under hele dets udstrækning.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et flertal på 8 ud af nævnets 11 stemmeberettigede medlemmer. Et mindretal på 3 af nævnets medlemmer finder, at I ikke har tilsidesat arbejdsmiljølovens regler.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 2062 af 16. november 2021.</p>\r\n<p>\r\n</p>\r\n<p>Om arbejdets udførelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 38, stk. 1, i lov om arbejdsmiljø, jf. lovbekendtgørelse nr. 2062 af 16. november 2021.</p>\r\n<p>\r\n</p>\r\n<p>Om indlejet arbejdskraft</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 21, stk. 1, i bekendtgørelse nr. 1234 af 29. oktober 2018 om arbejdets udførelse</p>\r\n<p>\r\n</p>\r\n<p>Om brug af personlige værnemidler</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 4, i bekendtgørelse nr. 1706 af 15. december 2010 om brug af personlige værnemidler</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på <span class=\"Underline\">www.retsinformation.dk</span></p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>Arbejdstilsynet, j.nr. 20210093365/3</p>\r\n<p>[Navn udeladt] Att: Arbejdsmiljørepræsentanten/De ansatte</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 2062 af 16. november 2021 af lov om arbejdsmiljø</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 5</span>\r\n</p>\r\n<p style=\"text-align: center;\">\r\n   <span class=\"Bold\">Arbejdets udførelse</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p>\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 1234 af 29. oktober 2018 om arbejdets udførelse</span>\r\n</p>\r\n<p style=\"text-align: center;\">\r\n</p>\r\n<p>\r\n</p>\r\n<p>\r\n   <span class=\"Bold\">§ 21.</span> En virksomhed, der beskæftiger personer, hvis arbejdskraft er udlejet til den eller på anden måde stillet til rådighed for den af en fremmed virksomhed, har pligt til at sørge for, at arbejdet planlægges, tilrettelægges og udføres sikkerhedsmæssigt og sundhedsmæssigt fuldt forsvarligt og i overensstemmelse med arbejdsmiljølovgivningens regler.</p>\r\n<p>\r\n   <span class=\"Italic\">Stk. 2.</span> Inden sådan beskæftigelse påbegyndes, skal virksomheden over for den fremmede virksomhed oplyse følgende, som denne er forpligtet til at videregive til de personer, der skal beskæftiges:</p>\r\n<p>\r\n   <span class=\"Italic\">1)</span> det krævede faglige niveau, herunder om særlige kvalifikationer er nødvendige,</p>\r\n<p>\r\n   <span class=\"Italic\">2)</span> eventuelle krav til helbredsattester og</p>\r\n<p>\r\n   <span class=\"Italic\">3)</span> arbejdets særlige art, herunder eventuelle faremomenter.</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 1706 af 15. december 2010 om brug af personlige værnemidler</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p style=\"text-align: center;\">\r\n   <span class=\"Bold\">Arbejdsgiveren</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 4.</span> Arbejdsgiveren skal sørge for, at personlige værnemidler bliver benyttet straks ved det pågældende arbejdes begyndelse og under hele dets udstrækning.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/06/2022"
        },
        {
            "displayName": "Accession",
            "displayValue": "W20220958825"
        },
        {
            "displayName": "Entydig dokumentidentifikation",
            "displayValue": "DH000745"
        },
        {
            "displayName": "Dato for indlæggelse",
            "displayValue": "02/06/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9588"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "01/06/2022"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "22-1015"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}