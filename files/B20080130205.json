{
    "id": 122728,
    "title": "Bekendtgørelse om tilskud m.v. til erhvervsakademier for videregående uddannelser (EA-tilskudsbekendtgørelsen)",
    "documentTypeId": "60",
    "isSagsforlobPeriodValid": true,
    "shortName": "BEK nr 1302 af 15/12/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Tilskud</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Opgørelse af studenterårsværk m.v.</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Tilskudsinstruks og takstkatalog</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Forskellige regler</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Ikrafttrædelse</p><div class=\"bjelke\">Den fulde tekst</div><p class=\"Titel2\">Bekendtgørelse om tilskud m.v. til erhvervsakademier for videregående uddannelser (EA-tilskudsbekendtgørelsen)</p>\r\n      <p class=\"Indledning2\">I medfør af § 29, § 30, stk. 1, 1. og 3. pkt., § 35, stk. 2, § 44 og § 45, stk. 1, samt efter forhandling med finansministeren, jf. § 30, stk. 1, 2. pkt., i lov nr. 346 af 14. maj 2008 om erhvervsakademier for videregående uddannelser og § 32, stk. 2, og § 36 i lov nr. 207 af 31. marts 2008 om erhvervsakademiuddannelser og professionsbacheloruddannelser fastsættes følgende:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Tilskud</p>\r\n      <p class=\"Paragraf\"><span class=\"ParagrafNr\">§ 1.</span> Der ydes til erhvervsakademier:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Institutionstilskud efter § 24, stk. 1, i lov om erhvervsakademier for videregående uddannelser og retningslinjer for institutionstilskud fastsat på de årlige finanslove og i EA-instruksen, jf. § 7.</p>\r\n          <p class=\"Liste1\"><span class=\"Liste1Nr\">2)</span> Aktivitetsbestemte tilskud til erhvervsakademiuddannelser efter § 32, stk. 1, og § 36 i lov om erhvervsakademiuddannelser og professionsbacheloruddannelser og retningslinjer for de enkelte tilskud fastsat på de årlige finanslove og i EA-instruksen.</p>\r\n          <p class=\"Liste1\"><span class=\"Liste1Nr\">3)</span> Aktivitetsbestemte tilskud til tekniske og merkantile professionsbacheloruddannelser, som erhvervsakademiet udbyder i partnerskab med en professionshøjskole, efter § 32, stk. 1, og § 36 i lov om erhvervsakademiuddannelser og professionsbacheloruddannelser og retningslinjer for de enkelte tilskud fastsat på de årlige finanslove og i EA-instruksen.</p>\r\n          <p class=\"Liste1\"><span class=\"Liste1Nr\">4)</span> Aktivitetsbestemte tilskud efter § 24, stk. 3, i lov om erhvervsakademier for videregående uddannelser og retningslinjer for de enkelte tilskud fastsat på de årlige finanslove og i EA-instruksen.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 2.</span> Aktivitetsbestemte tilskud efter § 1, nr. 2-4, ydes på grundlag af den enkelte institutions antal studenterårsværk og takster pr. studenterårsværk, der er fastsat på de årlige finanslove for de enkelte uddannelser. Aktivitetsbestemte tilskud efter § 1, nr. 2 og 3, kan dog efter retningslinjer for de enkelte tilskud fastsat på de årlige finanslove og i EA-instruksen ydes på grundlag af antal studerende eller dimittender.</p>\r\n      <p class=\"Stk2\"><span class=\"StkNr\">Stk. 2.</span> Tilskud efter § 1, nr. 2-4, udbetales til institutionerne efter de udbetalingsmodeller, der er angivet i EA-instruksen.</p>\r\n      <p class=\"Stk2\"><span class=\"StkNr\">Stk. 3.</span> I det omfang en udbetalingsmodel efter EA-instruksen indebærer, at der skal ske udbetaling af forskud på grundlag af en prognose, kan Undervisningsministeriet efter et konkret skøn over den forventede aktivitet ændre grundlaget for prognoserne angivet i EA-instruksen, hvis den beregnede udbetaling efter ministeriets vurdering vil afvige væsentligt fra det endelige tilskud. Eventuelle udbetalte forskudsrater reguleres på grundlag af den nye beregning ved førstkommende udbetaling efter ændringen.</p>\r\n      <p class=\"Stk2\"><span class=\"StkNr\">Stk. 4.</span> Der kan ved udbetaling af forskud eller tilskud foretages efterreguleringer vedrørende forudgående udbetalinger, herunder i forudgående finansår. Der ydes eller opkræves ikke renter i forbindelse med efterreguleringer.</p>\r\n      <p class=\"Paragraf\"><span class=\"ParagrafNr\">§ 3.</span> Andre tilskud end de omfattet af § 1 og lån udbetales på vilkår fastsat på de årlige finanslove eller af Undervisningsministeriet i forbindelse med bevillingen af tilskuddet eller lånet.</p>\r\n      <p class=\"Stk2\"><span class=\"StkNr\">Stk. 2.</span> Til erhvervsakademier, der har udbud af andre uddannelser end erhvervsakademiuddannelser og professionsbacheloruddannelser, ydes tilskud efter de tilskudsregler, der gælder for den pågældende uddannelse.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Opgørelse af studenterårsværk m.v.</p>\r\n      <p class=\"Paragraf\"><span class=\"ParagrafNr\">§ 4.</span> Antallet af studenterårsværk opgøres på grundlag af antal studerende m.v., der er indmeldt på den pågældende uddannelse eller undervisning.</p>\r\n      <p class=\"Stk2\"><span class=\"StkNr\">Stk. 2.</span> Studerende m.v. indgår i institutionens studenterårsværkberegning, hvis de pågældende personer</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> er optagelsesberettigede på uddannelsen eller undervisningen og</p>\r\n          <p class=\"Liste1\"><span class=\"Liste1Nr\">2)</span> er optaget på uddannelsen eller undervisningen samt er studieaktive efter reglerne om den pågældende uddannelse eller undervisning.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 5.</span> Opgørelsen af antal studenterårsværk til brug for fastlæggelse af tilskud efter denne bekendtgørelse sker efter retningslinjerne, herunder for tælledage, tælleperioder og indberetninger, i EA-instruksen.</p>\r\n      <p class=\"Stk2\"><span class=\"StkNr\">Stk. 2.</span> Ved studenterårsværk forstås et års normeret studietid. Studenterårsværk (STÅ) kan opgøres som:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> semester-STÅ, hvor et studenterårsværk svarer til to beståede semestre, der er fuldført i perioden 1. september til 31. august det følgende år (studieår).</p>\r\n          <p class=\"Liste1\"><span class=\"Liste1Nr\">2)</span> tilstedeværelses-STÅ, hvor et studenterårsværk svarer til en studerende, der er tilstede på en på forhånd fastsat dag (tælledagen) efter uddannelsens startdato.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 6.</span> Erhvervsakademiers opgørelse af det faktiske antal studenterårsværk skal attesteres af institutionens leder og interne revisor i overensstemmelse med reglerne i bekendtgørelse om revision og tilskudskontrol m.m. ved erhvervsakademier for videregående uddannelser.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Tilskudsinstruks og takstkatalog</p>\r\n      <p class=\"Paragraf\"><span class=\"ParagrafNr\">§ 7.</span> I Undervisningsministeriets instruks for tilskud m.v. til erhvervsakademier for videregående uddannelser (EA-instruksen) er angivet nærmere retningslinjer for beregning, udbetaling og regulering af tilskuddene efter denne bekendtgørelse.</p>\r\n      <p class=\"Stk2\"><span class=\"StkNr\">Stk. 2.</span> EA-instruksen findes på Undervisningsministeriets hjemmeside på adressen http://uvm.dk/ea-instruks.</p>\r\n      <p class=\"Paragraf\"><span class=\"ParagrafNr\">§ 8.</span> De fastsatte takster for de enkelte uddannelser, fag m.v. findes i takstkataloger, der findes på Undervisningsministeriets hjemmeside på adressen http://www.uvm.dk/takst.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Forskellige regler</p>\r\n      <p class=\"ParagrafGruppeOverskrift\">Budget- og bevillingsregler</p>\r\n      <p class=\"Paragraf\"><span class=\"ParagrafNr\">§ 9.</span> Erhvervsakademierne er omfattet af reglerne i den til enhver tid gældende budgetvejledning udstedt af Finansministeriet, jf. dog §§ 10-13.</p>\r\n      <p class=\"Paragraf\"><span class=\"ParagrafNr\">§ 10.</span> Institutionerne disponerer frit ved anvendelsen af statslige tilskud til de tilskudsberettigede uddannelser, til administration, ledelse og bygningsdrift m.v., til erhvervelse og opretholdelse af lokaler, bygninger og arealer og til institutionsformål under ét.</p>\r\n      <p class=\"Stk2\"><span class=\"StkNr\">Stk. 2.</span> Statslige tilskud til institutionerne opdeles ikke i lønudgifter og andre udgifter, og der fastsættes ikke lønsums- og personalerammer.</p>\r\n      <p class=\"Stk2\"><span class=\"StkNr\">Stk. 3.</span> Institutionerne kan opspare statslige tilskud til anvendelse til institutionens formål i følgende finansår.</p>\r\n      <p class=\"Paragraf\"><span class=\"ParagrafNr\">§ 11.</span> Institutionerne kan uden forelæggelse for Finansudvalget og uden godkendelse i Undervisningsministeriet foretage bygningsmæssige dispositioner, der tjener til varetagelse af institutionens formål, og som ikke overstiger 25 mio. kr., herunder køb og salg af fast ejendom, mageskifte, nybyggerier, om- og tilbygninger, renoveringsarbejder, optagelse og omlægning af lån sikret med pant i institutionens faste ejendom samt indgåelse og opsigelse af lejemål, jf. dog stk. 2 og 3.</p>\r\n      <p class=\"Stk2\"><span class=\"StkNr\">Stk. 2.</span> Institutionernes salg af fast ejendom skal ske efter proceduren i Finansministeriets cirkulære om salg af statens faste ejendomme og skal som hovedregel ske efter offentligt udbud, jf. cirkulæret.</p>\r\n      <p class=\"Stk2\"><span class=\"StkNr\">Stk. 3.</span> Lejemål med uopsigelighed ud over 10 år kan kun indgås efter forudgående tilslutning fra Finansudvalget. Uden Undervisningsministeriets godkendelse må institutionerne ikke sælge fast ejendom med henblik på flytning af hovedparten af institutionens tilskudsberettigede aktiviteter til lejemål.</p>\r\n      <p class=\"Paragraf\"><span class=\"ParagrafNr\">§ 12.</span> Institutionerne kan indgå kurskontrakter i forbindelse med optagelse af realkreditlån m.v. Statens selvforsikringsprincip finder dog ikke anvendelse til dækning af kurstab m.v. i den forbindelse.</p>\r\n      <p class=\"Paragraf\"><span class=\"ParagrafNr\">§ 13.</span> Reglerne om budgettering af indtægtsdækket virksomhed i finansloven og om justering af udgifts- og indtægtsbevillingerne for den indtægtsdækkede virksomhed i forslag til tillægsbevillingslov finder ikke anvendelse.</p>\r\n      <p class=\"ParagrafGruppeOverskrift\">Fælles administrative systemer</p>\r\n      <p class=\"Paragraf\"><span class=\"ParagrafNr\">§ 14.</span> Erhvervsakademierne skal efter retningslinjerne i EA-instruksen anvende bestemte administrative systemer.</p>\r\n      <p class=\"ParagrafGruppeOverskrift\">Bestyrelsesmedlemmers og revisors habilitet ved lejeforhold af uvæsentligt omfang</p>\r\n      <p class=\"Paragraf\"><span class=\"ParagrafNr\">§ 15.</span> Et lejeforhold, herunder leasingforhold, er af uvæsentligt omfang, jf. § 14, stk. 8, og § 35, stk. 2, i lov om erhvervsakademier for videregående uddannelser, hvis lejen udgør 2,0 pct. eller derunder af institutionens samlede ejendomsudgifter inklusiv prioritetsrenter og afskrivning på bygninger inkl. installationer.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Ikrafttrædelse</p>\r\n      <p class=\"Paragraf\"><span class=\"ParagrafNr\">§ 16.</span> Bekendtgørelsen træder i kraft den 1. januar 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Undervisningsministeriet, den 15. december 2008</I></P><P CLASS=SIGN1 ALIGN=\"CENTER\">P.M.V.<BR>Lars Mortensen<BR>Styrelseschef</P><P CLASS=SIGN2 ALIGN=\"RIGHT\">/ Trine Frederiksen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/2008"
        },
        {
            "displayName": "Accession",
            "displayValue": "B20080130205"
        },
        {
            "displayName": "Entydig dokumentidentifikation",
            "displayValue": "AT003594"
        },
        {
            "displayName": "Dato for førstegangsindlæggelse",
            "displayValue": "19/12/2008"
        },
        {
            "displayName": "Dato for indlæggelse",
            "displayValue": "19/12/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1302"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "15/12/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Undervisningsmin.,<br />Institutionsstyrelsen, j.nr. 132.12C.031"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}