{
    "id": 39290,
    "title": "Fradrag i dagpenge og efterløn som følge af pension ",
    "documentTypeId": "250",
    "isSagsforlobPeriodValid": false,
    "shortName": "UDT nr 51624 af 06/05/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at forholdet mellem bryggerierne og depotindehaverne - for så  \r\n\r\n vidt angår pensionsaftale - må sidestilles med et ansættelsesforhold. </I>  \r\n\r\n</P>  \r\n\r\n<P> <I>Pensionen medfører derfor fradrag i dagpenge eller efterløn, hvis den  \r\n\r\n kommer til løbende udbetaling. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Fradrag i dagpenge og efterløn som følge af  \r\n\r\n pension </H1>  \r\n\r\n<P></P>  \r\n\r\n<BR>  \r\n\r\n<P>Ved brev af 16. december 1987 har revisor Y på Deres vegne anmodet om en  \r\n\r\n udtalelse om, hvorvidt udbetalingerne fra/tilbagekøb af en pensionsordning  \r\n\r\n vil påvirke Deres efterløn. De ønsker samtidig oplyst, om det tilsvarende gør  \r\n\r\n sig gældende for de, der modtager dagpenge. </P>  \r\n\r\n<P>Det fremgår af sagen, at De før overgangen til efterløn var depotindehaver  \r\n\r\n og medlem af Arbejdsløshedskassen for Selvstændige Erhvervsdrivende. </P>  \r\n\r\n<P>I 1978 oprettedes en kollektiv pensionsordning mellem Bryggerierne og  \r\n\r\n  Pensionsforsikringsanstalten (PFA), som blandt andet omfatter  \r\n\r\n depotindehaverne. Pensionsordningen var frivillig på oprettelsestidspunktet,  \r\n\r\n men er nu obligatorisk. </P>  \r\n\r\n<P>Pensionsordningen er finansieret ved 50 pct. bidrag fra Bryggerierne og 50  \r\n\r\n pct. fra depotindehaverne. Af skattetekniske grunde udbetaler Bryggerierne  \r\n\r\n deres pensionsandel til depotindehaveren, som så indbetaler det fulde beløb  \r\n\r\n til Bryggerierne, der viderebetaler til PFA. </P>  \r\n\r\n<P>Depotindehaveren er ikke ansat af Bryggerierne, men der består nogle  \r\n\r\n samhandelsbetingelser, og Bryggerierne udsteder løbende instrukser etc. til  \r\n\r\n depotindehaveren. </P>  \r\n\r\n<P>Pensionsaftalen fremtræder umiddelbart som en pension oprettet som led i  \r\n\r\n et ansættelsesforhold, og det fremgår også af policeindlæg af 17. januar  \r\n\r\n 1987, at &#187;Forsikringen er led i en pensionsordning hos en  \r\n\r\n arbejdsgiver&#171;. </P>  \r\n\r\n<P>Indledningsvis skal direktoratet meddele, at det af Arbejdsministeriets  \r\n\r\n bekendtgørelse nr. 139 af 30. marts 1984 om arbejdes og indtægters betydning  \r\n\r\n for efterlønnens størrelse, § 6, fremgår, at der skal ske fradrag i  \r\n\r\n efterlønnen for løbende udbetaling af pension, når pensionsordningen er  \r\n\r\n oprettet som led i et ansættelsesforhold, og hvortil det er sædvanligt, at  \r\n\r\n arbejdsgiveren bidrager. En bestemmelse med et tilsvarende indhold fremgår af  \r\n\r\n Arbejdsdirektoratets bekendtgørelse nr. 57 af 1. marts 1982 om arbejdes og  \r\n\r\n indtægters betydning for arbejdsløshedsdagpengenes størrelse, § 5. </P>  \r\n\r\n<P>Det er direktoratets opfattelse, at forholdet mellem Bryggerierne og  \r\n\r\n depotindehaverne, for så vidt angår pensionsaftalen, må sidestilles med et  \r\n\r\n ansættelsesforhold. </P>  \r\n\r\n<P>Direktoratet lægger herved vægt på, at pensionsordningen er kollektivt  \r\n\r\n oprettet, at Bryggerierne bidrager til pensionsordningen, og at Bryggerierne  \r\n\r\n har instruktionsbeføjelser over for depoterne, herunder at Bryggerierne kan  \r\n\r\n omstrukturere og nedlægge depoter. </P>  \r\n\r\n<P>Dette indebærer, at pensionsordningen efter direktoratets opfattelse er  \r\n\r\n omfattet af § 6 i ovennævnte bekendtgørelse, for så vidt angår efterløn, og  \r\n\r\n tilsvarende § 5, for så vidt angår dagpengene, og pensionen medfører derfor  \r\n\r\n fradrag i efterlønnen/dagpengene, såfremt den kommer til løbende udbetaling.  \r\n\r\n</P>  \r\n\r\n<P>Såfremt pensionsordningen tilbagekøbes, og en engangsydelse kommer til  \r\n\r\n udbetaling, påvirker engangsydelsen ikke efterlønnen, idet udbetalingen under  \r\n\r\n de omstændigheder betragtes som omfattet af bestemmelsen i henholdsvis § 7,  \r\n\r\n for så vidt angår efterløn, og § 6, for så vidt angår dagpengene. I  \r\n\r\n bestemmelserne er opregnet indtægter, der ikke medfører fradrag i  \r\n\r\n efterlønnen/dagpengene. </P>  \r\n\r\n<P>Til Deres orientering er begge de nævnte bekendtgørelser vedlagt. </P>  \r\n\r\n<P>Endelig skal det bemærkes, at direktoratets udtalelse kun er vejledende,  \r\n\r\n da det er Deres arbejdsløshedskasse, der som 1. instans skal træffe afgørelse  \r\n\r\n i konkrete sager. </P>  \r\n\r\n<P>Kopi af dette brev er sendt  \r\n\r\n til Arbejdsløshedskassen for Selvstændige Erhvervsdrivende. </P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P> Birgitte Egeblad Behrend </P>  \r\n\r\n<P> fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "Y19885162458"
        },
        {
            "displayName": "Entydig dokumentidentifikation",
            "displayValue": "CA007225"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "51624"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "06/05/1988"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "6. kt. 87-1232-171"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}