{
    "id": 55031,
    "title": "Cirkulære om ændringer i lov om boligbyggeri m.v. ",
    "documentTypeId": "170",
    "isSagsforlobPeriodValid": false,
    "shortName": "CIR nr 223 af 08/11/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændringer i lov om boligbyggeri  \r\n\r\n m.v. </H1>  \r\n\r\n<P></P>  \r\n\r\n<BR>  \r\n\r\n<P>Ved <I>lov nr. 110 af 30. marts 1977</I> er gennemført visse ændringer af  \r\n\r\n lov om boligbyggeri (bekendtgørelse nr. 317 af 31. maj 1976). Ændringerne  \r\n\r\n trådte i kraft den 1. april 1977. </P>  \r\n\r\n<P> <I>Lov nr. 83 af 19. marts 1975 om boligbyggeri</I> med senere ændringer  \r\n\r\n er herefter optrykt som lovbekendtgørelse nr. 357 af 23. juni 1977. </P>  \r\n\r\n<P>Retningslinierne for projektering, udførelse og finansiering af  \r\n\r\n almennyttigt nybyggeri er uændrede. Disse retningslinier er der nærmere  \r\n\r\n redegjort for i boligministeriets cirkulære af 4. juni 1975 om støtte til  \r\n\r\n almennyttigt nybyggeri m.v. Dette cirkulære gælder derfor fortsat, alene med  \r\n\r\n de ændringer, der følger af lov nr. 110 af 30. marts 1977, og som der er  \r\n\r\n redegjort for i dette cirkulære. </P>  \r\n\r\n<P>Endvidere omhandlere cirkulæret nogle bemærkninger om regulering af  \r\n\r\n udgiftsrammerne for det almennyttige boligbyggeri, boligernes størrelse samt  \r\n\r\n om fremgangsmåden ved opførelse af byggeri med forskellige  \r\n\r\n finansieringsformer m.v. </P>  \r\n\r\n<P>Det foreliggende cirkulære indeholder endelig en redegørelse for nogle nye  \r\n\r\n bestemmelser i boligministeriets bekendtgørelse nr. 175 af 29. april 1977 om  \r\n\r\n ændring af bekendtgørelse om almennyttig boligvirksomhed. </P>  \r\n\r\n<PRE>  \r\n\r\n    Cirkulærets indhold er herefter:  \r\n\r\n    Afsnit I.  \r\n\r\n    Ændring af boligbyggeriloven.  \r\n\r\n    Afsnit II.  \r\n\r\n    Regulering af udgiftsrammerne for det almennyttige boligbyggeri.  \r\n\r\n    Afsnit III.  \r\n\r\n    Almennyttige boligers størrelse.  \r\n\r\n    Afsnit IV.  \r\n\r\n    Byggeri med forskellig finansiering.  \r\n\r\n    Afsnit V.  \r\n\r\n    Ændring af bekendtgørelsen om almennyttig boligvirksomhed.  \r\n\r\n                               Afsnit I.  \r\n\r\n                     Ændring af boligbyggeriloven.  \r\n\r\n                             Lovens formål  \r\n\r\n</PRE>  \r\n\r\n<P> <B>1</B> . De ændringer af boligbyggeriloven, som blev gennemført ved  \r\n\r\n loven af 30. marts 1977, tager sigte på at sikre et almennyttigt nybyggeri af  \r\n\r\n 7.000 lejligheder om året i de kommende år. Dette mål er søgt nået ved en  \r\n\r\n ændring af finansieringsreglerne i boligbyggeriloven af 19. marts 1975.  \r\n\r\n Herudover indeholdt loven nogle bestemmelser om ændret finansiering af  \r\n\r\n opførelsesudgifterne ved boligbebyggelsen &#187;Brøndby Strand&#171;. Disse  \r\n\r\n bestemmelser er ikke omtalt i dette cirkulære.  <I>Ændrede  \r\n\r\n finansieringsregler</I>   <I>for almennyttigt nybyggeri.</I>  </P>  \r\n\r\n<P> <B>2</B> . Efter boligbyggeriloven af 19. marts 1975 finansieres det  \r\n\r\n almennyttige nybyggeri delvis ved tilvejebringelse af en rente- og afdragsfri  \r\n\r\n grundkapital på mindst 26 pct. af ejendommens værdi. </P>  \r\n\r\n<P>Der er <I>ikke</I> ved loven af 30. marts 1977 sket nogen ændring af <I>  \r\n\r\n størrelsen</I> af denne grundkapital, men der er foretaget ændring af  \r\n\r\n bestemmelserne om <I>tilvejebringelsen</I> af den nødvendige kapital. </P>  \r\n\r\n<P> <I>Landsbyggefondens</I> eget bidrag til grundkapitalen er nedsat fra 8  \r\n\r\n pct. til 7 pct. Til gengæld er <I>kommunens</I> bidrag forhøjet med 1 pct.,  \r\n\r\n nemlig fra 5 pct. til 6 pct. <I>Statens</I> bidrag på 10 pct. er uændret, det  \r\n\r\n samme gælder beboerindskuddet på 3 pct. </P>  \r\n\r\n<P>Efter lovændringen af 30. marts 1977 tilvejebringes grundkapitalen i  \r\n\r\n almennyttigt byggeri således: </P>  \r\n\r\n<PRE>  \r\n\r\n Statslån....................................................  10 pct.  \r\n\r\n Kommunelån..................................................   6 pct.  \r\n\r\n Landsbyggefondens egne midler ..............................   7 pct.  \r\n\r\n Beboerindskud ..............................................   3 pct.  \r\n\r\n                                                             ---------  \r\n\r\n                                                               26 pct.  \r\n\r\n                                                             ---------  \r\n\r\n</PRE>  \r\n\r\n<P> <B>3</B> . <I>Statens</I> andel af grundkapitalen er som nævnt ikke  \r\n\r\n ændret, men udgør stadig 10 pct. Statens medvirken i øvrigt ved finansiering  \r\n\r\n af nybyggeriet (statsgaranti og rentesikring) er ligeledes uændret. </P>  \r\n\r\n<P> <B>4</B> . For at sikre et et almennyttigt boligbyggeri på indtil 7.000  \r\n\r\n lejligheder om året er <I>landsbyggefondens</I> bidrag til grundkapitalen som  \r\n\r\n nævnt nedsat fra 8 pct. til 7 pct. Fonden er efter loven <I>forpligtet</I>  \r\n\r\n til at fremskaffe de midler, der er nødvendige for at sikre et almennyttigt  \r\n\r\n af denne størrelse. </P>  \r\n\r\n<P>Det fremgår af ændringsloven af 30. marts 1977, at et beløb på indtil 50  \r\n\r\n mio. kr. årligt kan anses for tilvejebragt af de indskud, der indbetales til  \r\n\r\n fonden i henhold til boligbyggerilovens § 21  \r\n\r\n (&#187;normaliseringsbidragene&#171;). De resterende midler skal opkræves af  \r\n\r\n fonden i henhold til bestemmelserne i boligbyggerilovens § 22, d.v.s. som  \r\n\r\n indskud fra almennyttige afdelinger, der er taget i brug før den 1. januar  \r\n\r\n 1965. </P>  \r\n\r\n<P> <B>5</B> . For <I>kommunerne</I> indebærer loven af 30. marts 1977, at  \r\n\r\n den kommunale andel af grundkapitalen i nyt byggeri er forhøjet fra 5 pct.  \r\n\r\n til 6 pct. af byggeriets værdi. Det bemærkes, at Hovedstadsrådet ved byggeri  \r\n\r\n i hovedstadsområdet deltager i finansieringen med halvdelen af kommunens  \r\n\r\n bidrag. </P>  \r\n\r\n<P>De ændrede finansieringsregler finder anvendelse på projekter, til hvis  \r\n\r\n gennemførelse boligministeriet efter den. 1. april 1977 giver tilsagn om  \r\n\r\n statsgaranti og rentesikring (på grundlag af skema 1). </P>  \r\n\r\n<P>Da der til boligminsteriet er indsendt projekter, hvor kommunalbestyrelsen  \r\n\r\n har vedtaget at stille udlånsmidler til rådighed i henhold til de  \r\n\r\n bestemmelser, der gjaldt før den 1. april 1977, skal man henlede  \r\n\r\n opmærksomheden på, at det er en forudsætning for tilsagn om statsstøtte, at  \r\n\r\n kommunen (og Hovedstadsrådet) forhøjer sit lån i overensstemmelse med det  \r\n\r\n foran anførte. </P>  \r\n\r\n<P>Boligministeriet har optaget en bemærkning herom i de støttetilsagn, der  \r\n\r\n er meddelt efter den 1. april 1977. </P>  \r\n\r\n<PRE>  \r\n\r\n                              Afsnit II.  \r\n\r\n                 Regulering af udgiftsrammerne for det  \r\n\r\n                      almennyttige boligbyggeri.  \r\n\r\n</PRE>  \r\n\r\n<P> <B>6</B> . Det er - som hidtil - en betingelse for støtte til  \r\n\r\n almennyttigt nybyggeri, at den <I>samlede anskaffelsessum</I> pr.  \r\n\r\n kvadratmeter bruttoetageareal ikke overstiger bestemte, af boligministeriet  \r\n\r\n fastsatte, beløb (rammebeløb). Der henvises herved til boligministeriets  \r\n\r\n cirkulære af 4. juni 1975 om støtte til almennyttigt nybyggeri m.v., pkt. 38.  \r\n\r\n Det fremgår heraf tillige, at <I>regulering</I> af rammebeløbene sker  \r\n\r\n kvartalsvis på grundlag af det officielle byggeomkostningsindeks for  \r\n\r\n montagebyggeri, og at der hvert år pr. 1. april foretages en <I>justering</I>  \r\n\r\n af rammebeløbene, der tager hensyn til en række nærmere angivne forhold. De  \r\n\r\n justerede rammebeløb offentliggøres i Statstidende den 1. tirsdag i juni  \r\n\r\n måned. </P>  \r\n\r\n<P>Ved offentliggørelsen af rammebeløbene pr. 1. april 1977 blev det  \r\n\r\n tilkendegivet, at nye - <I>eventuelt lavere</I> - rammebeløb ville blive  \r\n\r\n fastsat pr. 1. oktober 1977. Dette skal ses på baggrund af, at  \r\n\r\n boligministeriet på grundlag af hidtil indvundne erfaringer og under hensyn  \r\n\r\n til huslejeudviklingen i det nyere almennyttige byggeri har fundet det  \r\n\r\n rimeligt at tage fastsættelsen af rammebeløbene samt størrelsen af de  \r\n\r\n gældende tillæg for lavt byggeri og lavt lejlighedsgennemsnit op til  \r\n\r\n principiel overvejelse. Man har i denne forbindelse også lagt vægt på, at det  \r\n\r\n i overensstemmelse med regeringens energiplan vil være ønskeligt snarest at  \r\n\r\n få efterlevet de energibesparende bygningsbestemmelser i  \r\n\r\n &#187;Bygningsreglement 1977&#171; (BR 77), jfr. kap. 8.1., uanset at de  \r\n\r\n skærpede krav til varmeisolering m.v. først træder i kraft den 1. februar  \r\n\r\n 1979. </P>  \r\n\r\n<P>Boligministeriet har som hidtil lagt til grund, at rammebeløbene  \r\n\r\n fastsættes således, at de gør det muligt at opføre boliger med  \r\n\r\n<I>rimeligt</I> udstyr, jfr. cirkulære af 4. juni 1975, pkt. 36, og af <I>god  \r\n\r\n kvalitet</I> . </P>  \r\n\r\n<P>Rammebeløbene <I>pr. 1. oktober 1977</I> er fastsat således: </P>  \r\n\r\n<PRE>  \r\n\r\n Hovedstadsområdet (Københavns og Frederiksberg kommuner samt  \r\n\r\n    Københavns, Roskilde og Frederiksborg amtskommuner)......... 3.400  \r\n\r\n Det øvrige land ............................................... 3.100  \r\n\r\n</PRE>  \r\n\r\n<P>Beløbene er incl. moms (18 pct.). </P>  \r\n\r\n<P>Ved byggerier, der af <I>kommunen</I> konstateres at opfylde de skærpede  \r\n\r\n krav til varmeisolering m.v. i BR 77, kan disse beløb forhøjes med 50 kr.  \r\n\r\n</P>  \r\n\r\n<P>Ved <I>lavt byggeri</I> (parcel. og rækkehuse, gårdhuse o.lign.) kan  \r\n\r\n rammebeløbene forøges med 5 pct.; ved byggerier, der opfylder de skærpede  \r\n\r\n krav til varmeisolering m.v. i BR 77, kan tillægget dog udgøre 6 pct. af det  \r\n\r\n forhøjede rammebeløb. </P>  \r\n\r\n<P>Ved byggerier med lavere <I>gennemsnitligt lejlighedsareal</I> end 80  \r\n\r\n kvadratmeter bruttoetageareal ved etagebyggeri og 90 kvadratmeter ved lavt  \r\n\r\n byggeri kan rammebeløbene forhøjes med 0,3 pct. pr. kvadratmeter, dog højst  \r\n\r\n med 6 pct. Der henvises til bilaget til nærværende cirkulære, som erstatter  \r\n\r\n bilag 1 i boligministeriets cirkulære af 4. juni 1975 om støtte til  \r\n\r\n almennyttigt nybyggeri m.v. </P>  \r\n\r\n<P>Rammebeløbene vil fortsat i ganske særlige tilfælde og kun efter  \r\n\r\n boligministerens godkendelse i hvert enkelt tilfælde kunne forhøjes med  \r\n\r\n indtil 10 pct. Der henvises herom til det i cirkulære af 4. juni 1975, pkt.  \r\n\r\n 38, under nr. 3, nærmere anførte. </P>  \r\n\r\n<P>Udgifter i forbindelse med gennemførelse af <I>alternative  \r\n\r\n energiforsyningsanlæg</I> forudsættes principielt afholdt indenfor  \r\n\r\n rammebeløbene. </P>  \r\n\r\n<P>Erfaringsmaterialet vedrørende sådanne anlæg er imidlertid endnu ret  \r\n\r\n sparsomt. Boligministeriet vil derfor indtil videre - som led i  \r\n\r\n bestræbelserne for at mindsk energiforbruget - være indstillet på efter  \r\n\r\n indstilling fra de kommunale myndigheder og efter en konkret vurdering i  \r\n\r\n hvert enkelt tilfælde at tillade merudgifterne ved anlæggenes etablering  \r\n\r\n holdt udenfor rammebeløbene. </P>  \r\n\r\n<P>Det understreges, at denne ordning kun vil omfatte <I>særlige</I>  \r\n\r\n lavenergi-installationer som f.eks.solfangere, vindmøller, jordvarmepumper  \r\n\r\n m.v. eller kombinationer heraf, mens almindelig varmebesparende  \r\n\r\n foranstaltninger som f.eks. øget isolering, 3 lag glas m.v., falder udenfor.  \r\n\r\n</P>  \r\n\r\n<P>Man peger tillige på, at ordningen alene vedrører <I>merudgifterne</I> ,  \r\n\r\n dvs. den del af anskaffelsessummen, der overstiger udgifterne ved etablering  \r\n\r\n af normale central- eller fjernvarmeanlæg. </P>  \r\n\r\n<P>Til brug ved boligministeriets vurdering må der i forbindelse med skema  \r\n\r\n 1-ansøgningen fremsendes fornødent tegningsmateriale og nærmere redegørelse  \r\n\r\n vedrørende de påtænkte særlige installationer. Det må samtidig oplyses,  \r\n\r\n hvorledes merudgifterne er beregnet. </P>  \r\n\r\n<P>De foran fastsatte rammebeløb skal være overholdt ved projekter, hvor  \r\n\r\n støtteansøgning på <I>skema 1</I> indsendes <I>til kommunen</I> efter 31.  \r\n\r\n decembere 1977. </P>  \r\n\r\n<P>I de tilfælde, hvor skema 1 - baseret på et fuldt udarbejdet  \r\n\r\n<I>projektforslag</I> - er indsendt til kommunen <I>inden</I> 1. januar 1978,  \r\n\r\n anvendes de hidtidige rammebeløb, jfr. cirkulære af 4. juni 1975, pkt. 38.  \r\n\r\n Dog skal de nye rammebeløb være overholdt i de tilfælde, hvor  \r\n\r\n boligministeriets tilsagn om statsgaranti og rentesikring først kan meddeles  \r\n\r\n efter den 1. juli 1978 i henhold til et bevillingsprogram, der er fastlagt  \r\n\r\n efter forhandling mellem boligministeren og Boligselskabernes Landsbyggefond,  \r\n\r\n jfr. cirkulære af 4. juni 1975, punkterne 48, stk. 1, og 49, stk. 1, jfr.  \r\n\r\n pkt. 23. </P>  \r\n\r\n<PRE>  \r\n\r\n                              Afsnit III.  \r\n\r\n                   Almennyttige boligers størrelse.  \r\n\r\n</PRE>  \r\n\r\n<P> <B>7</B> . I boligministeriets cirkulære af 4. juni 1975 om støtte til  \r\n\r\n almennyttigt nybyggeri m.v. er der i pkt. 37 fastsat retningslinier for  \r\n\r\n boligernes størrelse i det almennyttige nybyggeri. Lejlighedernes bruttoareal  \r\n\r\n må ikke overstige 130 kvadratmeter. </P>  \r\n\r\n<P>I etagebyggeri må lejlighedernes gennemsnitsstørrelse højst være 85  \r\n\r\n kvadratmeter bruttoetageareal, og højst ca. 5 pct. af lejlighederne må være  \r\n\r\n på mere end 95 kvadratmeter. </P>  \r\n\r\n<P>I lavt byggeri må gennemsnitsstørrelsen højst være 95 kvadratmeter, og kun  \r\n\r\n et meget begrænset antal lejligheder må være på mere end 110 kvadratmeter.  \r\n\r\n</P>  \r\n\r\n<P>Det er endvidere fastsat som almindelig retningslinie for  \r\n\r\n lejlighedsfordelingen i nybyggeri, at der skal være et rimeligt forhold  \r\n\r\n mellem lejlighedsarealet og antallet af beboelsesrum. </P>  \r\n\r\n<P>De nævnte retningslinier for lejlighedsstørrelser m.v. skal ses i  \r\n\r\n sammenhæng med bestemmelserne om udgiftsrammer for det almennyttige  \r\n\r\n boligbyggeri. Det er formålet at sikre, at almennyttige boligprojekter  \r\n\r\n udformes sådan, at lejlighederne ikke bliver større, end at lejen kan betales  \r\n\r\n af befolkningsgrupper med jævne indtægter, men det er samtidig forudsat, at  \r\n\r\n lejlighedsindretningen er sådan, at boligerne er velegnede som  \r\n\r\n familieboliger, når der er tale om lejligheder på mere end 2 værelser. </P>  \r\n\r\n<P>På grundlag af indvundne erfaringer samt huslejeudviklingen må stærkt  \r\n\r\n understreges betydningen af, at de retningslinier og synspunkter, der er  \r\n\r\n nævnt ovenfor, lægges til grund ved projekteringen af nyt byggeri. Som  \r\n\r\n almindelig retningslinie for forholdet mellem lejlighedsareal og antallet af  \r\n\r\n beboelsesrum i nyt byggeri gælder, at der ikke - medmindre der foreligger  \r\n\r\n helt særlige forhold, der med rimelighed kan begrunde en fravigelse - bør  \r\n\r\n indrettes 3-rums lejligheder med et bruttoetageareal på mere end 85  \r\n\r\n kvadratmeter, og 2-rums lejligheder på mere end 70 kvadratmeter. </P>  \r\n\r\n<P>Disse retningslinier er ikke udtryk for ønske om at nedsætte  \r\n\r\n lejlighedsarealerne i almennyttigt nybyggeri, men - af hensyn til  \r\n\r\n lejlighedernes anvendelse som familieboliger - at sikre et rimeligt forhold  \r\n\r\n mellem lejlighedsareal og rumantal. Retningslinierne betyder, at lejligheder,  \r\n\r\n hvis bruttoetageareal overstiger 85 kvadratmeter, må indrettes med 4 eller  \r\n\r\n flere beboelsesrum, og lejligheder med mere end 70 kvadratmeter  \r\n\r\n bruttoetageareal med mindst 3 beboelsesrum. </P>  \r\n\r\n<PRE>  \r\n\r\n                              Afsnit IV.  \r\n\r\n                        Byggeri med forskellige  \r\n\r\n                       finansieringsformer m.v.  \r\n\r\n</PRE>  \r\n\r\n<P> <B>8</B> . Ved opførelse af almennyttigt nybyggeri vil det ofte - efter  \r\n\r\n en konkret vurdering af behovet - være naturligt samtidig at opføre byggeri  \r\n\r\n for særlige befolkningsgrupper for derved at skabe en varieret bebyggelse,  \r\n\r\n der står åben for flest mulige befolkningsgrupper. Der tænkes i denne  \r\n\r\n forbindelse specielt på indretning af kommunale pensionistboliger,  \r\n\r\n daginstitutioner for børn, plejehjem m.v. </P>  \r\n\r\n<P>Ifølge bistandsloven er indretning af sådant byggeri imidlertid en  \r\n\r\n kommunal opgave, og det kan derfor heller ikke finansieres efter de regler,  \r\n\r\n der gælder for det almennyttige boligbyggeri. Der vil dog ikke være noget til  \r\n\r\n hindrer for, at vedkommende kommune indgår overenskomst med et almennyttigt  \r\n\r\n boligselskab om opførelsen af sådant byggeri sammen med opførelsen af et  \r\n\r\n boligbyggeri. </P>  \r\n\r\n<P>Det samlede byggeri kommer i disse tilfælde til at omfatte dels et  \r\n\r\n boligafsnit, der finansieres med bl.a. statsgaranterede realkreditlån, dels  \r\n\r\n en anden form for bebyggelse, der finansieres på anden måde. For ikke at  \r\n\r\n påvirke prioritetsstillingen for de statsgaranterede lån i boligbebyggelsen,  \r\n\r\n bør projekteringen og udførelsen af det samlede byggeri tilrettelægges  \r\n\r\n således, at de to former for bebyggelse holdes finansieringsmæssigt adskilt.  \r\n\r\n Dette vil kunne ske enten ved en almindelig <I>matrikulær udstykning</I>  \r\n\r\n eller ved at der <I>allerede ved projektets udarbejdelse</I> træffes  \r\n\r\n beslutning om, at den samlede bebyggelse opdeles i 2 <I>ejerlejligheder</I>  \r\n\r\n omfattende henholdsvis boligbebyggelsen og den anden bebyggelse. </P>  \r\n\r\n<P>Der henvises i øvrigt til boligbyggerilovens § 6, hvorefter hvert  \r\n\r\n byggeforetagende skal udgøre en særlig afdeling af selskabet. </P>  \r\n\r\n<P>Det skal understreges, at opdeling i ejerlejligheder ikke kan ske,  \r\n\r\n<I>efter</I> at den samlede bebyggelse er opført. Der henvises herved til §  \r\n\r\n 10, stk. 2, i lov om ejerlejligheder, hvorefter der ikke kan ske opdeling i  \r\n\r\n ejerlejligheder af ejendomme, som <I>er opført</I> til brug for  \r\n\r\n<I>medlemmer</I> eller <I>til udleje</I> af almennyttige boligskaber, jfr.  \r\n\r\n kap. II i lov nr. 83 af 19. marts 1975 om boligbyggeri. </P>  \r\n\r\n<PRE>  \r\n\r\n                               Afsnit V.  \r\n\r\n                       Ændring af bekendtgørelse  \r\n\r\n                    om almennyttig boligvirksomhed.  \r\n\r\n                 Forelæggelse for afdelingsbestyrelsen  \r\n\r\n                    af årsregnskab og driftsbudget.  \r\n\r\n</PRE>  \r\n\r\n<P> <B>9</B> . Der er ved bekendtgørelse nr. 175 af 29. april 1977 foretaget  \r\n\r\n nogle ændringer af boligministeriets bekendtgørelse nr. 157 af 24. april 1975  \r\n\r\n om almennyttig boligvirksomhed. Der er nedenfor redegjort for de to vigtigste  \r\n\r\n ændringer, som supplerer enkelte bestemmelser i denne bekendtgørelse. Med  \r\n\r\n disse ændringer gælder bekendtgørelsen af 1975 fortsat. </P>  \r\n\r\n<P>Kommunalbestyrelsen er bemyndiget til at godkende vedtægtsbestemmelser om,  \r\n\r\n at ledelsens udkast til årsregnskab og driftsbudget for en afdeling skal  \r\n\r\n forelægges for afdelingsbestyrelsen til <I>godkendelse</I> , og at  \r\n\r\n kommunalbestyrelsen træffer afgørelse i tilfælde af uenighed. </P>  \r\n\r\n<P>Efter de tidligere normalvedtægter af juli 1970 skulle udkast til  \r\n\r\n årsregnskab og driftsbudget forelægges for afdelingsbestyrelsen til  \r\n\r\n godkendelse, og kommunalbestyrelsen traf afgørelse i tilfælde af uenighed.  \r\n\r\n Denne bestemmelse blev ændret i de nye normalvedtægter af juni 1975,  \r\n\r\n hvorefter disse udkast blot skal forelægges for afdelingsbestyrelsen.  \r\n\r\n Bestemmelsen er formuleret i overensstemmelse med § 13, stk. 3, 2. pkt., i  \r\n\r\n boligbyggeriloven af 1975. </P>  \r\n\r\n<P>Beboerdemokratiordningen inden for de almennyttige boligselskaber blev  \r\n\r\n indført i 1970 ved ændring af selskabernes vedtægter. Ordningen var  \r\n\r\n<I>frivillig</I> , således at selskaberne selv var herre over, om de ville  \r\n\r\n afgive de ejendomsretlige beføjelser, således som ordningen forudsattte. </P>  \r\n\r\n<P>Beboerdemokratiordningen blev indføjet i boligbyggeriloven af 1975 (lovens  \r\n\r\n § 13) og gælder dermed som en <I>generel ordning</I> , uanset om der måtte  \r\n\r\n være optaget bestemmelser herom i det enkelte boligselskabs vedtægter. </P>  \r\n\r\n<P>Ifølge normalvedtægterne af 1970 skulle kommunalbestyrelsen som nævnt  \r\n\r\n træffe afgørelse i tilfælde af uenighed mellem selskabets ledelse og  \r\n\r\n afdelingsbestyrelsen. </P>  \r\n\r\n<P>Med boligbyggeriloven af 1975 har man ophævet bestemmelserne om  \r\n\r\n kommunalbestyrelsens forudgående godkendelse af lejeforhøjelser som  \r\n\r\n betingelse for gyldighed. Andelsboligforeninger var i forvejen undtaget fra  \r\n\r\n reglen. Ændringen blev gennemført efter indstilling fra en arbejdsgruppe  \r\n\r\n under boligministeriet om dobbeltadministration med henblik på en  \r\n\r\n administrativ lettelse for kommunalbestyrelserne. Det kunne derfor indvendes,  \r\n\r\n at videreførelse af bestemmelsen om kommunalbestyrelsens afgørelse af  \r\n\r\n uenighed mellem ledelse og afdelingsbestyrelse vil være i strid med hensynene  \r\n\r\n bag lovændringen. </P>  \r\n\r\n<P>De ændrede regler om lejeforhøjelser betyder imidlertid ikke, at  \r\n\r\n kommunalbestyrelserne helt fritages for at tage stilling til leje og  \r\n\r\n lejeforhøjelser. Ifølge boligbyggerilovens § 7, stk. 3, skal  \r\n\r\n kommunalbestyrelsen godkende lejen ved en afdelings ibrugtagelse, og efter §  \r\n\r\n 7, stk. 5, kan kommunalbestyrelsen påbyde forhøjelse eller nedsættelse af  \r\n\r\n lejen, hvis forholdene gør det påkrævet. Sidstnævnte regel må indebære, at  \r\n\r\n kommunalbestyrelsen f.eks. efter lejerklager eller henvendelser fra en  \r\n\r\n afdelingsbestyrelse, der hævder, at lejen er forhøjet eller nedsat i et  \r\n\r\n omfang, der ikke er i overensstemmelse med reglerne, kan tage stilling til  \r\n\r\n sådanne klager. </P>  \r\n\r\n<P>Hvis man i vedtægterne fastsætter, at uenighed mellem selskabsbestyrelse  \r\n\r\n og afdelingsbestyrelse om årsregnskab og driftsbudget afgøres af  \r\n\r\n kommunalbestyrelsen, og <I>kommunalbestyrelsen ved sin godkendelse af  \r\n\r\n vedtægterne accepterer dette</I> , vil en sådan ordning ikke stride mod de  \r\n\r\n hensyn, der har ført til, at den forudgående godkendelse af lejeforhøjelser  \r\n\r\n er udgået af loven. </P>  \r\n\r\n<P>Det understreges, at ordningen forudsætter, at boligselskabets ledelse er  \r\n\r\n indforstået hermed, og at kommunalbestyrelsen er indforstået med at afgøre  \r\n\r\n eventuel uenighed mellem selskabets ledelse og afdelingsbestyrelse om  \r\n\r\n årsregnskab eller driftsbudget.  <I>Genhusning ved brandsikring.</I>  </P>  \r\n\r\n<P> <B>10</B> . Ved den nævnte bekendtgørelse nr. 175 af 29. april 1977 er  \r\n\r\n endvidere sket en udvidelse af bestemmelserne om genhusning i bekendtgørelsen  \r\n\r\n af 24. april 1975 om almennyttig boligvirksommhed. Der er ved indsættelse i  \r\n\r\n denne bekendtgørelse af § 15, stk. 10, foretaget en <I>midlertidig  \r\n\r\n udvidelse</I> af almennyttige boligselskabers <I>genhusningsforpligtelse i  \r\n\r\n hovedstadsområdet</I> for at imødekomme <I>det øgede genhusningsbehov som  \r\n\r\n følge af brandsikring</I> af ældre bygninger. </P>  \r\n\r\n<P>I medfør af § 53 i lov om boligbyggeri kan boligministeren gøre  \r\n\r\n støttetilsagn til almennyttigt <I>nybyggeri</I> betinget af, at en del af  \r\n\r\n lejlighederne anvises til husstande, der bliver husvilde som følge af  \r\n\r\n sanerings- og kondemneringsvirksomhed eller gennemførelse af gade- og  \r\n\r\n vejanlæg og andre offentlige anlæg, jfr. nærmere pkt. 23 i boligministeriets  \r\n\r\n cirkulære af 4. juni 1975 om støtte til almennyttigt nybyggeri m.v. </P>  \r\n\r\n<P>Ifølge § 15, stk. 7, i bekendtgørelsen af 24. april 1975 om almennyttig  \r\n\r\n boligvirksomhed har <I>samtlige et selskabs afdelinger</I> pligt til at  \r\n\r\n medvirke til genhusning af husstande, der bliver husvilde som følge af  \r\n\r\n saneringsvirksomhed, selvom der ikke i støttetilsagent er stillet vilkår  \r\n\r\n herom, eller vilkåret alene har sigtet på første udlejning efter  \r\n\r\n ibrugtagelsen. Pligtens omfang er i § 15, stk. 8, fastsat til <I>hver 5.  \r\n\r\n ledige lejlighed</I> i afdelingen, der ikke stilles til rådighed for en  \r\n\r\n boligsøgende, der allerede bor i samme afdeling. Reglerne er uddybet i pkt.  \r\n\r\n 15 i boligministeriets cirkulære af 24. juni 1975 om organisation og  \r\n\r\n udlejning af almennyttigt byggeri. </P>  \r\n\r\n<P>Ændringen angår kun den sidstnævnte genhusningsforpligtelse. Den går ud  \r\n\r\n på, at der i perioden 1. juni 1977 - 1. juni 1979 i stedet for hver femte  \r\n\r\n skal stilles <I>hver tredie ledige lejlighed</I> til rådighed, og  \r\n\r\n genhusningsforpligtelsen omfatter i denne periode ikke alene husstande, der  \r\n\r\n bliver husvilde som følge af <I>sanering</I> , men også som følge af  \r\n\r\n<I>beslutninger i medfør af § 7 i lov om brandsikring af ældre  \r\n\r\n beboelsesbygninger m.v.</I>  </P>  \r\n\r\n<P>Udvidelse af genhusningsforpligtelsen gælder kun for almennyttige  \r\n\r\n boligafdelinger i <I>hovedstadsområdet</I> , d.v.s. Københavns og  \r\n\r\n Frederiksberg kommuner samt Københavns, Frederiksborg og Roskilde amter. </P>  \r\n\r\n<P>Der henvises i øvrigt til afsnit III i boligministeriets cirkulære af 9.  \r\n\r\n juli 1977 om ændringer i lovgivningen vedrørende brandsikring af ældre  \r\n\r\n beboelsesbygninger m.v. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Boligministeriet, den 8. november 1977.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Ove Hove. </P>  \r\n\r\n<P CLASS=MINISTER ALIGN=RIGHT>/H.E. Rasmussen. </P>  \r\n\r\n</DIV>  \r\n\r\n<P> <B>Bilag.</B>  </P>  \r\n\r\n<P>Tillæg til rammebeløbet ifølge pkt. 6 ved lavere lejlighedsgennemsnit end  \r\n\r\n henholdsvis 80 kvadratmeter ved etagebyggeri og 90 kvadratmeter ved  \r\n\r\n parcelhusbyggeri m.v. </P>  \r\n\r\n<PRE>  \r\n\r\n Gennemsn. lejl. areal       Tillæg i pct.  \r\n\r\n        m2              etagebyg.     lavt. byg.  \r\n\r\n        90                               0,0  \r\n\r\n        89                               0,3  \r\n\r\n        88                               0,6  \r\n\r\n        87                               0,9  \r\n\r\n        86                               1,2  \r\n\r\n        85                               1,5  \r\n\r\n        84                               1,8  \r\n\r\n        83                               2,1  \r\n\r\n        82                               2,4  \r\n\r\n        81                               2,7  \r\n\r\n        80                 0,0           3,0  \r\n\r\n        79                 0,3           3,3  \r\n\r\n        78                 0,6           3,6  \r\n\r\n        77                 0,9           3,9  \r\n\r\n        76                 1,2           4,2  \r\n\r\n        75                 1,5           4,5  \r\n\r\n        74                 1,8           4,8  \r\n\r\n        73                 2,1           5,1  \r\n\r\n        72                 2,4           5,4  \r\n\r\n        71                 2,7           5,7  \r\n\r\n        70                 3,0           6,0  \r\n\r\n        69                 3,3  \r\n\r\n        68                 3,6  \r\n\r\n        67                 3,9  \r\n\r\n        66                 4,2  \r\n\r\n        65                 4,5  \r\n\r\n        64                 4,8  \r\n\r\n        63                 5,1  \r\n\r\n        62                 5,4  \r\n\r\n        61                 5,7  \r\n\r\n        60                 6,0  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/02/1978"
        },
        {
            "displayName": "Accession",
            "displayValue": "C19770022309"
        },
        {
            "displayName": "Entydig dokumentidentifikation",
            "displayValue": "CM013917"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "223"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "08/11/1977"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Bygge- og Boligstyrelsen, jf BEK nr 9 af 05/01/1990 § 6 nr 2, jf dog § 7"
        },
        {
            "displayName": "Ressortministeriets journalnummer",
            "displayValue": "Boligmin. 5.kt. j.nr. 340-5-77"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}