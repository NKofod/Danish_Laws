{
    "id": 142154,
    "title": "Skrivelse med orientering om vedtagelse af L 140\\n(Til samtlige kommuner og regioner, KL og Danske Regioner)",
    "documentTypeId": "200",
    "isSagsforlobPeriodValid": true,
    "shortName": "SKR nr 9231 af 31/05/2012",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse med orientering om vedtagelse af L 140</p>\r\n<p class=\"UnderTitel2\">(Til samtlige kommuner og regioner, KL og Danske Regioner)</p>\r\n<p class=\"Tekst\">Folketinget vedtog den 22. maj 2012 lovforslag L 140 Forslag til lov om ændring af lov om social service og lov om retssikkerhed og administration på det sociale område (Inddragelse af faglige og økonomiske hensyn, fastsættelse af serviceniveauer, refusion for særligt dyre enkeltsager, afregningsfrister og opprioritering af juridisk sagkyndige i de sociale nævn m.v.). Loven træder i kraft den 1. september 2012. Der vil blive udarbejdet vejledning om de enkelte elementer i lovforslaget.</p>\r\n<p class=\"Tekst\">Lovforslaget indeholder fem hovedelementer:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> En præcisering af, at afgørelse efter loven træffes på baggrund af en konkret og individuel vurdering og på baggrund af faglige og økonomiske hensyn</p>\r\n   <p class=\"Liste1\">\r\n      <span class=\"Liste1Nr\">–</span> En præcisering af, at kommunalbestyrelsen inden for lovens rammer kan fastsætte lokalpolitiske serviceniveauer.</p>\r\n   <p class=\"Liste1\">\r\n      <span class=\"Liste1Nr\">–</span> Indførelse af en tidsgrænse for, hvor sent kommuner og regioner må rejse krav om betaling for hjælp efter serviceloven.</p>\r\n   <p class=\"Liste1\">\r\n      <span class=\"Liste1Nr\">–</span> En justering af refusionsordningen for særlige dyre enkeltsager på området for udsatte børn og unge, herunder gunstigere refusion på anbringelsessager, når der er store søskendeflokke.</p>\r\n   <p class=\"Liste1\">\r\n      <span class=\"Liste1Nr\">–</span> En styrkelse af den juridiske ekspertise i de sociale nævn.</p>\r\n</p>\r\n<p class=\"Tekstoverskrift\">1) Præcisering af, at afgørelse efter loven træffes på baggrund af en konkret og individuel vurdering og på baggrund af faglige og økonomiske hensyn.</p>\r\n<p class=\"Tekst\">I forbindelse med aftalen om kommunernes økonomi for 2012 blev det aftalt, at der fremsættes lovforslag på det specialiserede socialområde, der præciserer den gældende retstilstand for kommunalbestyrelsernes inddragelse af faglige og økonomiske hensyn, når de træffer afgørelse i konkrete sager. Baggrunden er, at der i praksis er uklarhed om, hvordan saglige økonomiske hensyn kan inddrages i konkrete afgørelser. På denne baggrund foreslås at præcisere de gældende uskrevne retsgrundsætninger i serviceloven.</p>\r\n<p class=\"Tekst\">Samtidig fremsætter regeringen forslag om at præcisere i servicelovens formålsbestemmelse, at der altid skal ske en konkret og individuel vurdering af den enkelte borgers behov.</p>\r\n<p class=\"Tekstoverskrift\">2) Præcisering af, at kommunalbestyrelsen inden for servicelovens rammer kan fastsætte lokalpolitiske serviceniveauer.</p>\r\n<p class=\"Tekst\">I forbindelse med aftalen om kommunernes økonomi for 2012 blev det aftalt, at der fremsættes lovforslag på det specialiserede socialområde, der tydeliggør den gældende retstilstand for kommunalbestyrelsernes fastsættelse af lokale serviceniveauer, når de træffer afgørelse i konkrete sager. Baggrunden er, at der i praksis er uklarhed om, hvordan serviceniveauer kan anvendes i konkrete afgørelser. På denne baggrund foreslås at præcisere de gældende uskrevne retsgrundsætninger serviceloven.</p>\r\n<p class=\"Tekstoverskrift\">3) Indførelse af en tidsgrænse for, hvor sent kommuner og regioner må rejse krav om betaling for hjælp efter serviceloven.</p>\r\n<p class=\"Tekst\">Det foreslås, at der indføres en grænse for, hvor sent kommuner og regioner kan fremsætte krav om betaling, når en kommune har købt pladser i en anden kommunes eller regions tilbud efter serviceloven. Formålet hermed er at tydeliggøre, at der ikke må fremsendes regninger, der er flere år gamle. Der er således tale om regulering af et mellemkommunalt og regionalt anliggende, der fremsættes på baggrund af aftalen om kommunernes økonomi for 2012.</p>\r\n<p class=\"Tekstoverskrift\">4) En justering af refusionsordningen for særligt dyre enkeltsager på området for udsatte børn og unge, herunder gunstigere refusion på anbringelsessager, når der er store søskendeflokke.</p>\r\n<p class=\"Tekst\">Det foreslås, at der gennemføres en justering af den nuværende statslige refusionsordning for særligt dyre enkeltsager i serviceloven, så kommunerne får en lidt højere refusion i de særligt dyre enkeltsager på området for udsatte børn og unge. Ordningen vil medføre, at den enkelte kommunes økonomi bliver mindre belastet, når kommunalbestyrelsen i de særlige dyre enkeltsager anbringer et barn uden for hjemmet, og at kommunerne dermed i fællesskab bærer en større del af udgifterne. Det foreslås samtidig, at der indføres en højere refusion, når kommunerne står overfor f.eks. at skulle anbringe store søskendeflokke uden for hjemmet, idet det kan medføre en betydelig belastning af den enkelte kommunes økonomi.</p>\r\n<p class=\"Tekst\">Dette element er ikke en del af kommuneøkonomiaftalen, men er fremsat efter ønske fra regeringen.</p>\r\n<p class=\"Tekstoverskrift\">5) En styrkelse af den juridiske ekspertise i de sociale nævn.</p>\r\n<p class=\"Tekst\">Endvidere foreslås for at øge retssikkerheden ved behandling af klager over kommunale afgørelser på det sociale område en styrkelse af de juridisk sagkyndige i de sociale nævn. Konkret foreslås, at nævnene udvides med et medlem udpeget blandt Ankestyrelsens ansatte. Medlemmet skal have bestået juridisk kandidateksamen. Også dette forslag er et led i aftalen om kommunernes økonomi for 2012, hvor det er aftalt, at der iværksættes en række initiativer med henblik på at styrke kvaliteten af ankeafgørelser samt styrke samarbejdet og dialogen mellem kommuner og ankesystem, og at der herunder sker en opprioritering af juridisk sagkyndige i de sociale nævn. Forslaget er samtidig en udmøntning af satspuljeaftalen for 2012. En opprioritering af juridisk sagkyndige med et juridisk nævnsmedlem fra Ankestyrelsen vil endvidere kunne være med til at sikre mere ensartede juridiske vurderinger nævnene imellem.</p>\r\n<p class=\"Tekst\">Herudover indeholder forslaget en enkelt redaktionel ændring af retssikkerhedsloven.</p><div class=\"Givet\" id=\"Givet\"><p class=\"Givet\" align=\"center\">Social- og Integrationsministeriet, den 31. maj 2012</p><p class=\"Sign1\" align=\"center\">Dorte Bech Vizard</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/06/2012"
        },
        {
            "displayName": "Accession",
            "displayValue": "C20120923154"
        },
        {
            "displayName": "Entydig dokumentidentifikation",
            "displayValue": "BS000282"
        },
        {
            "displayName": "Dato for førstegangsindlæggelse",
            "displayValue": "01/06/2012"
        },
        {
            "displayName": "Dato for indlæggelse",
            "displayValue": "01/06/2012"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9231"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "31/05/2012"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Social- og Integrationsmin, j.nr. 2011-7858"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}