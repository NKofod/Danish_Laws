{
    "id": 141128,
    "title": "Skrivelse om ændring af vejledning om beskæftigelseskrav for lønmodtagere og dagpengeperiode",
    "documentTypeId": "200",
    "isSagsforlobPeriodValid": true,
    "shortName": "SKR nr 35 af 29/03/2012",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om ændring af vejledning om beskæftigelseskrav for lønmodtagere og dagpengeperiode</p>\r\n<p class=\"Tekst\">I vejledning nr. 26 af 27. april 2011 om beskæftigelseskrav for lønmodtagere og dagpengeperiode foretages følgende ændring:</p>\r\n<p class=\"TekstV\">\r\n   <span class=\"font-weight:bold\">1.</span> Efter afsnittet »<span class=\"font-style:italic\">Til § 6</span>« indsættes:</p>\r\n<p class=\"TekstoverskriftVenstreN\">»Til § 6 a</p>\r\n<p class=\"TekstoverskriftVenstre\">Opfyldelse af beskæftigelseskravet på baggrund af uddannelse</p>\r\n<p class=\"Tekst\">Opfyldelse af beskæftigelseskravet på baggrund af uddannelse, jf. lovens § 53, stk. 3, nr. 2, er som udgangspunkt betinget af et samlet uddannelsesforløb, der er normeret til at vare og faktisk har varet mindst 18 måneder eller 3 halvårlige semestre, jf. lovens § 54. Uddannelsens længde som fuldtidsstudium skal lægges til grund ved bedømmelsen.</p>\r\n<p class=\"Tekst\">Flere selvstændige uddannelser, hvor hver enkelt uddannelse er normeret til at vare mindre end 18 måneder eller 3 halvårlige semestre, kan ikke blive sammenstykket og kan derfor ikke medføre dagpengeret.</p>\r\n<p class=\"Tekst\">En uddannelse betragtes som samlet, når</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> der er tidsmæssig sammenhæng mellem de forskellige dele af uddannelsen,</p>\r\n   <p class=\"Liste1\">\r\n      <span class=\"Liste1Nr\">2)</span> der er en fagmæssig sammenhæng, og</p>\r\n   <p class=\"Liste1\">\r\n      <span class=\"Liste1Nr\">3)</span> den første del af uddannelsen er en nødvendig forudsætning for den næste del af uddannelsen.</p>\r\n</p>\r\n<p class=\"Tekst\">En mastergrad, der består af en bachelorgrad plus 1 år inden for samme fag, vil således kunne danne grundlag for dagpengeret, hvis der er en faglig og tidsmæssig sammenhæng.</p>\r\n<p class=\"Tekst\">En uddannelse af over 18 måneders eller 3 halvårlige semestres varighed, der afbrydes og senere genoptages og gennemføres, opfylder betingelserne.</p>\r\n<p class=\"Tekst\">En uddannelse, som er tilrettelagt på en sådan måde, at det forudsættes, at den studerende kan have fuldtidsarbejde sideløbende med gennemførelsen af uddannelsen (deltidsstudium), og som opfylder kravet om mindst 18 måneders eller 3 halvårlige semestres varighed bedømt som fuldtidsstudium, kan give ret til dagpenge.</p>\r\n<p class=\"Tekst\">En uddannelse, som er tilrettelagt som både fuldtids- og deltidsstudium, kan danne grundlag for dagpengeret, såfremt uddannelsen som fuldtidsstudium opfylder kravet om mindst 18 måneders eller 3 halvårlige semestres varighed.</p>\r\n<p class=\"Tekst\">Privatundervisning/selvstudium kan alene blive medregnet til kravet om mindst 18 måneders eller 3 halvårlige semestres varighed, hvis undervisningen er gennemført som en integreret del af en samlet uddannelse.</p>\r\n<p class=\"TekstoverskriftVenstre\">Udenlandske uddannelser</p>\r\n<p class=\"Tekst\">Det er ikke et krav, at uddannelsen skal være gennemført i Danmark. Vurdering af opfyldelsen af beskæftigelseskravet på baggrund af en udenlandsk uddannelse vil blive afgjort efter samme kriterier som en dansk uddannelse, herunder krav om SU-berettigelse. Det er en forudsætning, at ansøgeren har haft bopæl og ophold i Danmark umiddelbart før den udenlandske uddannelse blev påbegyndt, jf. § 6 a, stk. 3. Hvis ansøgeren ikke opfylder dette krav, er der mulighed for dagpengeret på baggrund af en dansk overbygning, jf. nedenfor.</p>\r\n<p class=\"TekstoverskriftVenstre\">Overbygning</p>\r\n<p class=\"Tekst\">Når et medlem én gang har opnået dagpengeret på baggrund af en uddannelse, kan medlemmet efterfølgende opnå en ny dagpengeret som dimittend på baggrund af en overbygning på denne uddannelse. Det er et krav, at</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> der bliver udstedt et selvstændigt eksamensbevis for overbygningen,</p>\r\n   <p class=\"Liste1\">\r\n      <span class=\"Liste1Nr\">2)</span> overbygningen er normeret til og faktisk har varet mindst 18 måneder eller 3 halvårlige semestre, og</p>\r\n   <p class=\"Liste1\">\r\n      <span class=\"Liste1Nr\">3)</span> overbygningen opfylder kravet om offentlig anerkendelse.</p>\r\n</p>\r\n<p class=\"Tekst\">Det er i alle tilfælde et krav, at skriftlig ansøgning om optagelse er modtaget i arbejdsløshedskassen senest 2 uger efter overbygningens afslutning, jf. lovens § 54.</p>\r\n<p class=\"Tekst\">En dansk overbygning på en udenlandsk uddannelse kan give ret til dagpenge, hvis den danske overbygning varer mindst 18 måneder, og hvis det er dokumenteret, at uddannelsen svarer til en tilsvarende dansk uddannelse.</p>\r\n<p class=\"Tekst\">Hvis der til en uddannelse bliver taget supplerende kurser, fx pædagogikum, faglig supplering i forbindelse med pædagogikumordningen for gymnasie- og hf området, ekstra sidefag på universitetet eller overbygning på en seminarieuddannelse, kan der opnås dagpengeret efter endt overbygning, også selvom overbygningen ikke i sig selv ville kunne danne grundlag for dagpengeret.</p>\r\n<p class=\"Tekst\">Det er en forudsætning, at der er en snæver tidsmæssig og faglig sammenhæng mellem grunduddannelse og overbygningsuddannelse, og at dimittenden opnår yderligere kvalifikationer fx i form af en ny grad eller titel ved overbygningen.</p>\r\n<p class=\"Tekst\">Har grunduddannelsen allerede givet ret til dagpenge, kan en ny dagpengeret på baggrund af en overbygningsuddannelse efter reglerne for nyuddannede kun opnås, hvis overbygningsuddannelsen i sig selv opfylder betingelserne for opnåelse af dagpengeret.</p>\r\n<p class=\"TekstoverskriftVenstre\">Til § 6 a, stk. 3</p>\r\n<p class=\"Tekst\">Det er et krav, at ansøgeren skal have haft bopæl og ophold i Danmark umiddelbart før, uddannelsen bliver påbegyndt. Det er ikke nødvendigt at have bopæl og ophold i Danmark under selve uddannelsen, men det er et krav, at man senest 2 uger efter uddannelsens afslutning opfylder begge betingelser på ny.</p>\r\n<p class=\"TekstoverskriftVenstre\">Til § 6 a, stk. 4</p>\r\n<p class=\"Tekst\">Det følger af lovens § 54, at dagpengeret på baggrund af uddannelse er betinget af, at ansøgning om optagelse skal være modtaget i arbejdsløshedskassen senest 2 uger efter uddannelsens afslutning. Bliver uddannelsen afsluttet med hovedopgave eller speciale, kan uddannelsen blive anset for afsluttet, når der foreligger en forhåndsgodkendelse fra censor og vejleder. Det er et krav, at alle andre karakterer er givet, og al studieaktivitet er ophørt. Deltagelse i undervisning, eksamen, forsvar af opgave og lignende bliver betragtet som studieaktivitet.</p>\r\n<p class=\"Tekst\">Hvis eksamensbeviset bliver udstedt i forbindelse med studieaktivitetens ophør, kan datoen for udstedelsen af eksamensbeviset blive betragtet som uddannelsens afslutning.</p>\r\n<p class=\"TekstoverskriftVenstre\">Eksempel:</p>\r\n<p class=\"Tekst\">\r\n   <span class=\"font-style:italic\">Eksamensbeviset er dateret mandag den 2. januar 2012.</span> <span class=\"font-style:italic\">Ansøgning om optagelse skal være modtaget i arbejdsløshedskassen senest mandag den 16. januar 2012.</span></p>\r\n<p class=\"Tekst\">Hvis fristen udløber på en lørdag, en søndag eller en søgnehelligdag, er den førstkommende hverdag rettidig. Det samme gælder, hvis fristen udløber den 5. juni, 24. eller 31. december.</p>\r\n<p class=\"Tekst\">Hvis uddannelsesinstitutionen har sendt eksamensbeviset senere end udstedelsesdatoen, vil 2-ugers-fristen blive beregnet fra tidspunktet for afsendelsen af eksamensbeviset. Det er en forudsætning, at uddannelsesinstitutionen bekræfter dette.</p>\r\n<p class=\"Tekst\">Det samme gælder, hvis forhåndsgodkendelsen bliver sendt senere end dateringen.</p>\r\n<p class=\"Tekst\">Ansøgning om dagpengeret på baggrund af en bacheloruddannelse følger de almindelige regler om optagelse, dvs. at ansøgningen om optagelse skal være modtaget i arbejdsløshedskassen senest 2 uger efter uddannelsens afslutning.</p>\r\n<p class=\"Tekst\">Den dag, uddannelsen bliver anset for bestået, indgår i uddannelsen. Karenstiden på en måned, jf. lovens § 54, begynder dagen efter.</p>\r\n<p class=\"TekstoverskriftVenstre\">Til § 6 b</p>\r\n<p class=\"Tekst\">Uddannelsen skal som fuldtidsstudium berettige til støtte efter lov om Statens Uddannelsesstøtte eller være omfattet af lov om erhvervsuddannelser. Heri ligger, at uddannelsen giver erhvervskompetence.</p>\r\n<p class=\"Tekst\">Da de gymnasiale og erhvervsgymnasiale uddannelser ikke giver erhvervskompetence, kan en studentereksamen, en hh-uddannelse samt ligestillede uddannelser ikke medføre dagpengeret på dimittendvilkår.</p>\r\n<p class=\"Tekst\">Personer, der har gennemført en erhvervsgrunduddannelse i medfør af lov om erhvervsgrunduddannelse, kan opnå dagpengeret, jf. lovens § 54.</p>\r\n<p class=\"Tekst\">Arbejdsskadestyrelsen kan i ganske særlige tilfælde godkende andre uddannelser, som giver erhvervskompetence.</p>\r\n<p class=\"TekstoverskriftVenstre\">Til § 6 c, stk. 1</p>\r\n<p class=\"Tekst\">Hvis en ansøger gennemfører en uddannelse på mindre end 18 måneder eller 3 halvårlige semestre, fordi pågældende har fået meritoverført tidligere uddannelsesforløb, skal varigheden af den del, som meritoverføres, indgå i den aktuelle uddannelses varighed.</p>\r\n<p class=\"Tekst\">Bestemmelsen fraviger ikke bopælskravet i § 6 a, stk. 3. Det betyder, at ansøgeren også skal have bopæl og ophold i Danmark umiddelbart før den uddannelse, der meritoverføres.</p>\r\n<p class=\"Tekst\">Til § 6 c, stk. 2, nr. 1</p>\r\n<p class=\"Tekst\">For at meritoverført uddannelse kan medregnes til opgørelsen af dagpengeretten, skal der være tale om en (del af en) egentlig uddannelse, jf. §§ 6 a og 6 b i bekendtgørelsen. Enkeltstående kursusforløb, der ikke indgår i en uddannelse, eller beskæftigelsesperioder kan ikke indgå i den aktuelle uddannelses varighed, uanset at der i uddannelsessystemet gives merit for sådanne forløb eller beskæftigelsesperioder.</p>\r\n<p class=\"Tekst\">Praktikperioder, der er gennemført under en tidligere uddannelse, og som der gives merit for, kan derimod indgå i den aktuelle uddannelses varighed.</p>\r\n<p class=\"TekstoverskriftVenstre\">Til § 6 c, stk. 2, nr. 2</p>\r\n<p class=\"Tekst\">De 3 år regnes fra tidspunktet for påbegyndelsen af den aktuelle uddannelse. Hele den meritoverførte del skal ligge inden for 3 års fristen.</p>\r\n<p class=\"TekstoverskriftVenstre\">Til § 6 c, stk. 3</p>\r\n<p class=\"Tekst\">Uanset at en uddannelse opfylder betingelserne i §§ 6 a og 6 b, kan uddannelsen ikke danne grundlag for optagelse, hvis der i den aktuelle uddannelse indgår dele af en tidligere uddannelse, som tidligere har givet ret til dagpenge.</p>\r\n<p class=\"TekstoverskriftVenstre\">Eksempel:</p>\r\n<p class=\"Tekst\">\r\n   <span class=\"font-style:italic\">En person søger om optagelse på grundlag af uddannelsen til meritlærer.</span> <span class=\"font-style:italic\">Der er givet merit for en uddannelse, som allerede har dannet grundlag for dagpengeret tidligere.</span> <span class=\"font-style:italic\">På grund af meritoverførslen har uddannelsen til meritlærer kun varet 1 år, hvorfor der ikke kan opnås dagpengeret på ny.</span></p>\r\n<p class=\"TekstoverskriftVenstre\">Til § 6 d</p>\r\n<p class=\"Tekst\">Et medlem, der nyoptages med dagpengeret efter lovens § 54, og som allerede er medlem af en arbejdsløshedskasse, erhverver ret til en ny dagpengeperiode 1 måned (karensperiode) efter uddannelsens afslutning.</p>\r\n<p class=\"Tekst\">Hvis pågældende i perioden fra uddannelsens afslutning til karensperiodens udløb uafbrudt har været medlem af arbejdsløshedskassen i ét år, opnås dagpengeret fra dette tidspunkt.«</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 29. marts 2012</p><p class=\"Sign1\" align=\"center\">Vibeke Dalbro</p><p class=\"Sign2\" align=\"right\">/ Henrik Loop</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/04/2012"
        },
        {
            "displayName": "Accession",
            "displayValue": "C20120003554"
        },
        {
            "displayName": "Entydig dokumentidentifikation",
            "displayValue": "BE005017"
        },
        {
            "displayName": "Dato for førstegangsindlæggelse",
            "displayValue": "14/04/2012"
        },
        {
            "displayName": "Dato for indlæggelse",
            "displayValue": "13/11/2012"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "35"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "29/03/2012"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2012-0001227"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}