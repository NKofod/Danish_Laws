{
    "id": 72494,
    "title": "Cirkulære om ferieregler for folkekirkens tjenestemænd",
    "documentTypeId": "140",
    "isSagsforlobPeriodValid": false,
    "shortName": "CIR nr 60201 af 02/05/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ferieregler for folkekirkens  \r\n\r\n tjenestemænd </H1>  \r\n\r\n<P></P>  \r\n\r\n<BR>  \r\n\r\n<P>Hermed følger aftale af 10. april om ferieregler for folkekirkens  \r\n\r\n tjenestemænd. </P>  \r\n\r\n<P>Aftalen har virkning fra den 1. januar 1989. Fra samme dag er aftalen af  \r\n\r\n 14. maj 1980 ophævet. </P>  \r\n\r\n<P>Realitetsændringer og præciseringer i aftalen er markeret med streg i  \r\n\r\n margenen. Rent redaktionelle eller sproglige ændringer er ikke markeret. </P>  \r\n\r\n<P>Opmærksomheden henledes på, at kirkefunktionærer, der er ansat på  \r\n\r\n tjenestemandslignende vilkår, omfattes af ferieloven og ikke af  \r\n\r\n tjenestemandsaftalen. Disse kirkefunktionærer har dog uanset dette ret til 1  \r\n\r\n 1/2 pct. særlig feriegodtgørelse beregnet efter reglerne i aftalens § 7. </P>  \r\n\r\n<P>Til aftalens enkelte bestemmelser bemærkes: </P>  \r\n\r\n<P>Ad § 1. </P>  \r\n\r\n<P>En tjenestemand, der har haft tjeneste i hele optjeningsåret, er  \r\n\r\n berettiget til en ferie med løn omfattende 30 arbejdsdage. Til  \r\n\r\n deltidsbeskæftigede (kvotalønnede) tjenestemænd udbetales løn under ferien i  \r\n\r\n forhold til den gennemsnitlige beskæftigelsesgrad (lønkvota) i optjeningsåret  \r\n\r\n og altså ikke med lønkvoten på ferietidspunktet, jf. § 1, stk. 5 og 6, samt  \r\n\r\n bemærkningerne hertil. </P>  \r\n\r\n<P>Ad § 1, stk. 2. </P>  \r\n\r\n<P>Tjenestemandens ret til ferie med løn beregnes på grundlag af  \r\n\r\n ansættelsestiden i folkekirken i det foregående optjeningsår. Det er uden  \r\n\r\n betydning, hvilken ansættelsesform den pågældende har haft i folkekirken i  \r\n\r\n optjeningsåret. Hvis den pågældende imidlertid under ansættelsen i  \r\n\r\n optjeningsåret ikke har optjent ret til ferie med løn, men løbende har fået  \r\n\r\n udbetalt feriegodtgørelse, foretages der for de under sådan ansættelse  \r\n\r\n optjente feriedage fradrag efter aftalens § 1, stk. 2. </P>  \r\n\r\n<P>Ansættelse i tjenestemandsstilling under staten ligestilles med tjeneste i  \r\n\r\n folkekirken. Tilsvarende gælder tjeneste som dansk præst under D.K.U. i  \r\n\r\n Sydslesvig og som sømandspræst under Dansk Sømandskirke i Fremmede Havne, men  \r\n\r\n derimod ikke f.eks. ansættelse som lærer i folkeskolen eller ansættelse ved  \r\n\r\n Ydre Missions-selskaber. </P>  \r\n\r\n<P>Hvis tjenestemanden ikke i det foregående optjeningsår har haft  \r\n\r\n ansættelse, hvorunder han har optjent ret til ferie med eller uden løn, kan  \r\n\r\n der af biskoppen for så vidt angår præster og iøvrigt af menighedsrådet  \r\n\r\n bevilges tjenestemanden tjenestefrihed svarende til sædvanlig ferie imod  \r\n\r\n fradrag i lønnen som i § 1, stk. 2, fastsat. </P>  \r\n\r\n<P>Ad § 1, stk. 4. </P>  \r\n\r\n<P>Den feriegodtgørelse, der efter bestemmelsens sidste pkt. skal fradrages,  \r\n\r\n er den fulde optjente feriegodtgørelse (uden fradrag af skat). Beløbet  \r\n\r\n fratrækkes i den for hele ferieperioden beregnede løn før fradrag af skat.  \r\n\r\n</P>  \r\n\r\n<P>Ad § 1, stk. 5. </P>  \r\n\r\n<P>Som et eksempel på bestemmelsens virkemåde kan nævnes, at en  \r\n\r\n tjenestemandsansat organist, der får forhøjet sin lønkvota fra 60 til 80% pr.  \r\n\r\n 1. oktober 1988, kun vil være berettiget til løn i forhold til en kvota på  \r\n\r\n 65% under afholdelse af ferie i ferieåret 1989/90. Overgår omvendt en  \r\n\r\n organist fra en stilling med en kvota på 80% til en stilling med kvota på 60%  \r\n\r\n pr. 1. oktober 1988, er han under ferien i ferieåret 1989/90 berettiget til  \r\n\r\n løn i forhold til en lønkvota på 75%. </P>  \r\n\r\n<P>Som eksempel kan også nævnes en tjenestemandsansat præst, der i første  \r\n\r\n halvdel af optjeningsåret 1988 var ansat som hjælpepræst med en  \r\n\r\n beskæftigelsesgrad (kvota) på 50%, hvorefter præsten ansattes i sin nuværende  \r\n\r\n tjenestemandsstilling. Den pågældende præst skal under afviklingen af sin  \r\n\r\n ferie i ferieåret 1989/90 have udbetalt løn med 75% af tjenestemandslønnen.  \r\n\r\n</P>  \r\n\r\n<P>Som en undtagelse herfra gælder, at deltidsansatte, der ved  \r\n\r\n arbejdstidsforkortelserne pr. 1. januar 1987, 1. september 1988 og 1.  \r\n\r\n september 1990 bevarer det hidtidige ugentlige timetal, skal have udbetalt  \r\n\r\n løn under ferie i forhold til den aktuelle beskæftigelsesgrad, uanset at  \r\n\r\n beskæftigelsesbrøken var mindre i optjeningsåret, jf. Finansministeriets  \r\n\r\n cirkulære af 1. juni 1987, LP. nr. 036/87. </P>  \r\n\r\n<P>Ad § 1, stk. 6. </P>  \r\n\r\n<P>Der udbetales 12 1/2% feriegodtgørelse af vederlag for merarbejde, som  \r\n\r\n deltidsansatte har udført i optjeningsåret, f.eks. for hjælpepræsters  \r\n\r\n vedkommende vederlag for varetagelse af enkelte gudstjenester uden for  \r\n\r\n pastoratet, jf. hjælpepræstoverenskomstens § 23. </P>  \r\n\r\n<P>Ad § 2. </P>  \r\n\r\n<P>Bestemmelse om placering af ferie træffes for præsters og provsters  \r\n\r\n vedkommende af biskoppen og af menighedsrådet for så vidt angår kirke- og  \r\n\r\n kirkegårdsfunktionærer. Bestemmelse skal træffes under videst mulig  \r\n\r\n hensyntagen til tjenestemændenes ønsker for de grænser, som tjenestens tarv  \r\n\r\n sætter. </P>  \r\n\r\n<P>Præster er forpligtede til at vikariere for hinanden under ferie. Såfremt  \r\n\r\n vikariatet har en sammenhængende længde på 28 dage eller derover, vil der,  \r\n\r\n hvis den vikarierende præst ikke oppebærer rådighedstillæg, kunne ydes denne  \r\n\r\n vederlag. Den vikarierende præsts befordringsudgifter under vikariatet  \r\n\r\n godtgøres af fællesfonden efter hidtidige regler. </P>  \r\n\r\n<P>Tilgodehavende ferie, som ikke er afviklet ved ferieårets udløb, må anses  \r\n\r\n for bortfaldet, for så vidt den tilgodehavende ferie ikke omfattes af en  \r\n\r\n opsparingsordning efter § 2, stk. 2, eller ferien er udskudt efter § 3. </P>  \r\n\r\n<P>Ad § 2, stk. 2. </P>  \r\n\r\n<P>Samtykke til sammensparing af ferie efter denne bestemmelse gives for  \r\n\r\n præsters og provsters vedkommende af biskoppen, der ligeledes træffer  \r\n\r\n bestemmelse om afviklingen af den sammensparede ferie. Tilsvarende  \r\n\r\n bestemmelser træffes for de ved kirker og kirkegårde ansatte tjenestemænd af  \r\n\r\n vedkommende menighedsråd. </P>  \r\n\r\n<P>Ad § 3. </P>  \r\n\r\n<P>Afgørelse med hensyn til bortfald af ferie et enkelt år for en  \r\n\r\n tjenestemand i folkekirken træffes af kirkeministeren efter indstilling fra  \r\n\r\n biskoppen eller vedkommende menighedsråd. Ferie, der af tjenstlige grunde må  \r\n\r\n udskydes til det følgende ferieår, skal afvikles i form af frihed i dette  \r\n\r\n ferieår. Der vil således ikke herefter kunne ydes kontant godtgørelse for  \r\n\r\n manglende afholdelse af ferie, ligesom yderligere udskydelse ikke vil kunne  \r\n\r\n finde sted. </P>  \r\n\r\n<P>Ad § 4, stk. 3. </P>  \r\n\r\n<P>Afgørelse om eventuel suspension af ferie på grund af sygdom indtruffet  \r\n\r\n samtidig med eller efter feriens begyndelse træffes af biskoppen for præster  \r\n\r\n og provster og af menighedsrådet for de ved kirken ansatte tjenestemænd. </P>  \r\n\r\n<P>Ad § 5. </P>  \r\n\r\n<P>Ferie kan ikke afvikles under barsels- og adoptionsorlov. Dette gælder  \r\n\r\n såvel perioder med løn som perioder med dagpenge. </P>  \r\n\r\n<P>Ad § 7. </P>  \r\n\r\n<P>Den særlige feriegodtgørelse udbetales i forbindelse med lønnen for maj  \r\n\r\n måned. Godtgørelse udbetales af den myndighed, der udbetaler lønnen for maj  \r\n\r\n måned, uanset om tjenestemanden i hele det til grund liggende optjeningsår  \r\n\r\n eller dele heraf har været ansat i anden stilling. Feriegodtgørelsen beregnes  \r\n\r\n under hensyntagen til samtlige de i denne anden stilling i optjeningsåret  \r\n\r\n udbetalte indkomstskattepligtige beløb under forudsætning af, at tjenesten i  \r\n\r\n stillingen berettiger til ferie med løn efter de foran af § 1 angivne  \r\n\r\n retningslinier. Refusion mellem forskellige kirkekasser eller mellem  \r\n\r\n folkekirken og staten m.v. skal ikke finde sted. Særlig feriegodtgørelse  \r\n\r\n udbetales efter samme regler tillige til gravere, kirketjenere, kordegne,  \r\n\r\n organister, kirkegårdsledere og kirkegårdsassistenter, der er ansat på  \r\n\r\n tjenestemandslignende vilkår, jf. de indledende bemærkninger. </P>  \r\n\r\n<P>Ad § 8, stk. 1. </P>  \r\n\r\n<P>Det påhviler en tjenestemand, der afskediges med pension i henhold til  \r\n\r\n kap. 2 i tjenestemandspensionsloven, at afvikle tilgodehavende ferie inden  \r\n\r\n afskedsdatoen. Den myndighed, der fastlægger tjenestemandens ferie, jf. foran  \r\n\r\n ad § 2, må træffe foranstaltning til, at afvikling af ferie i  \r\n\r\n overensstemmelse hermed finder sted. Dispensation fra forpligtelsen kan, når  \r\n\r\n hensynet til tjenesten taler derfor, meddeles - for kirkefunktionærers  \r\n\r\n vedkommende af stiftsøvrigheden og iøvrigt af ministeriet. </P>  \r\n\r\n<P>Ad § 8, stk. 2. </P>  \r\n\r\n<P>Ved beregningen af godtgørelse i henhold til § 8, stk. 2, vedrørende  \r\n\r\n fratræden med egenpension, uden at tilgodehavende ferie har været afholdt,  \r\n\r\n tages udgangspunkt i 6,33/1976 (pr. 1. september 1990: 6,17/1924) af  \r\n\r\n henholdsvis den umiddelbart forud for afskedigelsen oppebårne årsløn og  \r\n\r\n pensionen minus samordningsfradrag for hver dag, den tilgodehavende ferie  \r\n\r\n andrager. </P>  \r\n\r\n<P>Ad § 8 og 9. </P>  \r\n\r\n<P>Til tjenestemænd, der afskediges med opsat pension, men for hvem der ved  \r\n\r\n fratrædelsen er rejst spørgsmål om tillæggelse af pension i henhold til  \r\n\r\n tjenestemandspensionslovens § 7, stk. 1, eller § 8, stk. 1, kan der i  \r\n\r\n forbindelse med fratrædelsen ydes feriegodtgørelse efter ferieaftalens § 9.  \r\n\r\n Udbetalingen er dog betinget af, at tjenestemanden erklærer sig indforstået  \r\n\r\n med, at der i tilfælde af tillæggelse af aktuel pension med virkning fra  \r\n\r\n afskedigelsen vil ske modregning i den efterbetalte pension, således at den  \r\n\r\n feriemæssige stilling ved afskedigelsen fastsættes i overensstemmelse med  \r\n\r\n ferieaftalens § 8, stk. 2-4. </P>  \r\n\r\n<P>Uanset bestemmelsen i § 9 udbetales der ikke feriegodtgørelse til en  \r\n\r\n tjenestemand, der overgår fra tjenestemandsstilling i folkekirken til  \r\n\r\n tjenestemandsstilling i staten, eller en stilling som præst under D.K.U. i  \r\n\r\n Sydslesvig eller som sømandspræst. </P>  \r\n\r\n<P>Ad § 10, stk. 3. </P>  \r\n\r\n<P>Der henvises til bemærkningerne til § 1, stk. 4. </P>  \r\n\r\n<P>Kirkeministeriets cirkulæreskrivelse af 30. maj 1980 om de for  \r\n\r\n folkekirkens tjenestemænd gældende ferieregler og af 25. februar 1986  \r\n\r\n vedrørende beregningsgrundlaget for feriegodtgørelse og ferietillæg ophæves  \r\n\r\n fra 1. januar 1989 at regne. </P>  \r\n\r\n<P>Nærværende cirkulære bedes bekendtgjort for provsterne, provstiudvalgene  \r\n\r\n og menighedsråd ved kirker, ved hvilke der er ansat kirke- og  \r\n\r\n kirkegårdsfunktionærer på tjenestemands- eller tjenestemandslignende vilkår.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 2. maj 1989 </I>  \r\n\r\n</P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>K. Bagger </P>  \r\n\r\n</DIV>  \r\n\r\n<P>Bilag </P>  \r\n\r\n<P>AFTALE OM DE FOR FOLKEKIRKENS TJENESTEMÆND GÆLDENDE FERIEREGLER. </P>  \r\n\r\n<P>I henhold til § 45, stk. 2, i lov om tjenestemænd i staten, folkeskolen og  \r\n\r\n folkekirken (tjenestemandsloven) aftales følgende: </P>  \r\n\r\n<P>RETTEN TIL FERIE </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Folkekirkens tjenestemænd har inden for  \r\n\r\n ferieåret, der går fra 2. maj til 1. maj, ret til at holde ferie med løn i 2  \r\n\r\n 1/2 arbejdsdag (jf. § 2, stk. 5) for hver måneds tjeneste i løbet af det  \r\n\r\n forudgående kalenderår (&#187;optjeningsåret&#171;). </P>  \r\n\r\n<P CLASS=STK> <I>Stk. 2. </I> Tjenestemænd, der er ansat inden for  \r\n\r\n optjeningsåret eller efter optjeningsårets udløb, og som har erhvervet  \r\n\r\n ferieret under anden beskæftigelse, er berettigede til at holde sådan  \r\n\r\n tilgodehavende ferie mod et fradrag pr. dag på 6,33/1976 (fra 1. september  \r\n\r\n 1990 på 6,17/1924) af tjenestemandens årsløn. Tilsvarende regel finder  \r\n\r\n anvendelse under eventuel tjenestefrihed uden løn for tjenestemænd, som ved  \r\n\r\n ansættelsen ikke har optjent ret til ferie. </P>  \r\n\r\n<P CLASS=STK> <I>Stk. 3. </I> Fravær på grund af ferie, sygdom, jf. dog § 8,  \r\n\r\n stk. 3, barselsorlov med løn, adoptionsorlov med løn og tjenestefrihed med  \r\n\r\n løn betragtes som ferieberettigende tjeneste. </P>  \r\n\r\n<P CLASS=STK> <I>Stk. 4. </I> Som ferieberettigende tjeneste betragtes  \r\n\r\n endvidere fravær på grund af tjenestefrihed uden løn (herunder barselsorlov  \r\n\r\n og adoptionsorlov uden løn i medfør af lov om barselsorlov) i perioder af  \r\n\r\n højst 6 måneders varighed. I de tilfælde, hvor tjenestefrihed uden løn er  \r\n\r\n indrømmet med henblik på gennemgang af en videreuddannelse, der efter  \r\n\r\n kirkeministerens skøn er af betydning for tjenestemandens beskæftigelse,  \r\n\r\n medregnes dog perioder på til og med 1 år. Som ferieberettigende tjeneste  \r\n\r\n betragtes herudover fravær på grund af militærtjeneste af højst 1 måneds  \r\n\r\n varighed. Hvis tjenestemanden har haft lønnet beskæftigelse i sådanne  \r\n\r\n fraværsperioder, fradrages feriegodtgørelse optjent herved i den løn,  \r\n\r\n tjenestemanden oppebærer under ferie. </P>  \r\n\r\n<P CLASS=STK> <I>Stk. 5. </I> Tjenestemænd, der ved feriens afholdelse har  \r\n\r\n anden arbejdsti </P>  \r\n\r\n<P>d end i optjeningsåret, oppebærer løn under ferie med samme brøkdel, som  \r\n\r\n tjenesten i optjeningsåret har andraget. Deltidsansatte, der i forbindelse  \r\n\r\n med arbejdstidsnedsættelserne pr. 1 januar 1987, 1. september 1988 og 1.  \r\n\r\n september 1990 bevarer deres hidtidige timetal, oppebærer dog løn under ferie  \r\n\r\n med samme brøkdel, som tjenesten i ferieåret andrager. </P>  \r\n\r\n<P CLASS=STK> <I>Stk. 6. </I> Til deltidsansatte, der i optjeningsåret har  \r\n\r\n udført tjeneste ud over den faste nedsatte arbejdstid, uden at dette er  \r\n\r\n blevet vederlagt som overarbejde, ydes for sådan tjeneste almindelig  \r\n\r\n feriegodtgørelse med 12 1/2 pct. Der vil i så fald ikke samtidig heraf kunne  \r\n\r\n ydes særlig feriegodtgørelse ifølge § 7. </P>  \r\n\r\n<P>TILRETTELÆGGELSE AF FERIEN </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ferien skal i videst muligt omfang gives samlet  \r\n\r\n og i tidsrummet 2. maj - 30. september. Ved feriens tilrettelæggelse skal der  \r\n\r\n inden for de grænser, som tjenestens tarv kræver, tages størst muligt hensyn  \r\n\r\n til tjenestemændenes ønsker. Meddelelse om feriens placering gives så tidligt  \r\n\r\n som muligt. </P>  \r\n\r\n<P CLASS=STK> <I>Stk. 2. </I> Feriedage ud over 18 pr. år - herunder  \r\n\r\n forlænget ferie i henhold til stk. 3 - kan efter ansøgning, når afvikling  \r\n\r\n skønnes forenelig med de tjenstlige forhold, sammenspares med henblik på  \r\n\r\n afvikling i sammenhæng senest inden 3 år efter udløbet af det ferieår, i  \r\n\r\n hvilket sammensparingen påbegyndes. Den således sammensparede ferie kan  \r\n\r\n sammenlagt med den ordinære ferie i et enkelt ferieår maksimalt udgøre 11  \r\n\r\n uger, hvoraf højst 8 uger kan kræves afviklet i træk og efter bestemmelse af  \r\n\r\n kirkeministeren eller den myndighed, ministeren bemyndiger dertil,  \r\n\r\n fortrinsvis til afholdelse uden for ferieperioden. Anmodning om sammensparing  \r\n\r\n fremsættes i forbindelse med ferieplanlægningen for det ferieår, hvori ferien  \r\n\r\n normalt skulle være afholdt, dog senest den 1. juni. Tjenestemanden skal  \r\n\r\n samtidig oplyse, i hvilket ferieår afvikling ønskes. Tidspunktet for  \r\n\r\n afvikling af sammensparet ferie fastlægges, jf. stk. 1, 2. pkt., senest 3  \r\n\r\n måneder før påbegyndelsen af det ferieår, i hvilket afviklingen skal ske.  \r\n\r\n Sammensparet ferie kan ikke omdannes til kontant godtgørelse og kan ikke give  \r\n\r\n grundlag for ferieforlængelse efter stk. 3. </P>  \r\n\r\n<P CLASS=STK> <I>Stk. 3. </I> Har der af tjenstlige grunde ikke kunnet  \r\n\r\n tildeles en tjenestemand mindst 18 feriedage inden for den i stk. 1 nævnte  \r\n\r\n periode, er den pågældende berettiget til i den øvrige del af ferieåret at  \r\n\r\n holde forlænget ferie efter følgende regler: </P>  \r\n\r\n<P>Er der i perioden 2. maj - 30. september holdt ferie i </P>  \r\n\r\n<P>12 - 17 dage ......., forlænges den resterende ferie med 2 dage 6 - 11  \r\n\r\n dage ......., forlænges den resterende ferie med 3 dage </P>  \r\n\r\n<P>5 dage eller derunder, forlænges den resterende ferie med 4 dage. </P>  \r\n\r\n<P CLASS=STK> <I>Stk. 4. </I> Ferie uden for perioden 2. maj - 30. september  \r\n\r\n bør normalt ikke deles i mindre afsnit end 6 dage i sammenhæng. </P>  \r\n\r\n<P CLASS=STK> <I>Stk. 5. </I> Er tjenesten tilrettelagt med 5 arbejdsdage om  \r\n\r\n ugen, indgår </P>  \r\n\r\n<P>1 arbejdsfri dag som afviklet ferie for hver fulde 5 dage, den pågældende  \r\n\r\n holder ferie. </P>  \r\n\r\n<P CLASS=STK> <I>Stk. 6. </I> Helligdage i ferieperioden, der ville være  \r\n\r\n fridage for den pågældende, medregnes ikke som feriedage. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Kirkeministeren eller den myndighed, ministeren  \r\n\r\n bemyndiger dertil, kan bestemme, at afholdelse af optjent ferie helt eller  \r\n\r\n delvis skal udskydes, når ganske særlige tjenstlige forhold gør sig gældende.  \r\n\r\n</P>  \r\n\r\n<P CLASS=STK> <I>Stk. 2. </I> Udskudt ferie incl. eventuel ferieforlængelse i  \r\n\r\n henhold til § 2, stk. 3, overføres til og afvikles i det følgende ferieår.  \r\n\r\n</P>  \r\n\r\n<P CLASS=STK> <I>Stk. 3. </I> Udskydelse af ferie kan ikke finde sted i to på  \r\n\r\n hinanden følgende år. </P>  \r\n\r\n<P>SYGDOM UNDER FERIE </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Sygedage i ferien betragtes - med de i stk. 2 og  \r\n\r\n 3 nævnte undtagelser - som feriedage. </P>  \r\n\r\n<P CLASS=STK> <I>Stk. 2. </I> En tjenestemand, der bliver syg før tidspunktet  \r\n\r\n for den aftalte feries begyndelse og stadig er sygemeldt, når ferien skal  \r\n\r\n påbegyndes, vil være berettiget til at få ferien suspenderet. </P>  \r\n\r\n<P CLASS=STK> <I>Stk. 3. </I> Når særlige omstændigheder taler derfor, kan  \r\n\r\n kirkeministeren - eller den myndighed ministeren bemyndiger dertil -  \r\n\r\n endvidere tillade, at ferie også i andre tilfælde suspenderes under sygdom.  \r\n\r\n Ved afgørelsen af, hvorvidt sådan suspension kan foretages, skal der  \r\n\r\n eksempelvis tages hensyn til, om sygdommen er af længere varighed, om den er  \r\n\r\n af alvorligere karakter, om den hindrer tjenestemanden i at udnytte ferien på  \r\n\r\n rimelig måde, eller om sygdommen skyldes tilskadekomst under udførelse af  \r\n\r\n tjenesten. </P>  \r\n\r\n<P CLASS=STK> <I>Stk. 4. </I> Såfremt ferie eller feriedage suspenderes efter  \r\n\r\n stk. 2 eller 3, gives der tjenestemanden erstatningsferie på et for  \r\n\r\n afløsningen belejligt tidspunkt og uden ferieforlængelse, selv om ferien må  \r\n\r\n tildeles uden for perioden 2. maj - 30. september. </P>  \r\n\r\n<P>FERIE I FORBINDELSE MED BARSELS- OG ADOPTIONSORLOV </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ferie kan ikke afvikles under barsels- og  \r\n\r\n adoptionsorlov. Falde </P>  \r\n\r\n<P>r sådan orlov i forud tilrettelagte ferieperioder, tilkommer der derfor  \r\n\r\n tjenestemanden erstatningsferie af tilsvarende omfang, dog uden  \r\n\r\n ferieforlængelse, selv om ferien må tildeles uden for perioden 2. maj - 30.  \r\n\r\n september. </P>  \r\n\r\n<P>MILITÆRTJENESTE </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Tjenestemænd, der indkaldes til aftjening af  \r\n\r\n værnepligt af mere end 1 måneds varighed, er berettiget til almindelig  \r\n\r\n feriegodtgørelse, jf. § 9, stk. 1, for den inden indkaldelsen optjente, ikke  \r\n\r\n afholdte ferie. Efter genoptagelse af tjenesten efter aftjent værnepligt er  \r\n\r\n tjenestemanden berettiget til at holde den under værnepligtsaftjeningen  \r\n\r\n optjente ferie mod fradrag i lønnen som anført i § 1, stk. 2. </P>  \r\n\r\n<P>SÆRLIG FERIEGODTGØRELSE </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Ud over løn under ferie oppebærer tjenestemænd  \r\n\r\n en særlig feriegodtgørelse på 1 1/2 pct., som beregnes af samtlige i  \r\n\r\n optjeningsåret oppebårne indkomstskattepligtige beløb for tjenstligt arbejde,  \r\n\r\n jf. dog § 8, stk. 3, samt af tjenestemandens eget bidrag til AUD, ATP, og en  \r\n\r\n eventuel kapitalpensionsordning, men med fradrag af særlig feriegodtgørelse.  \r\n\r\n</P>  \r\n\r\n<P CLASS=STK> <I>Stk. 2. </I> I tilfælde, hvor en tjenestemands ferie af  \r\n\r\n tjenstlige grunde udskydes, jf. § 3, bevares retten til særlig  \r\n\r\n feriegodtgørelse. </P>  \r\n\r\n<P>FERIEMÆSSIG STILLING VED AFSKED </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> En tjenestemand, der afskediges med pension i  \r\n\r\n henhold til kapitel 2 i lov om tjenestemandspension, skal før afskedigelsen  \r\n\r\n holde den indtil afskedigelsestidspunktet optjente ferie. Kirkeministeren -  \r\n\r\n eller den myndighed ministeren bemyndiger hertil - kan dog i  \r\n\r\n undtagelsestilfælde dispensere fra denne bestemmelse, såfremt særlige  \r\n\r\n arbejdsmæssige forhold gør sig gældende. I forbindelse med afskeden udbetales  \r\n\r\n hele den særlige feriegodtgørelse, der er indtjent indtil  \r\n\r\n afskedigelsestidspunktet, jf. dog stk. 3. </P>  \r\n\r\n<P CLASS=STK> <I>Stk. 2. </I> Har tilgodehavende ferie ikke kunnet afvikles  \r\n\r\n som anført i stk. 1, er tjenestemanden for en periode af samme længde som den  \r\n\r\n tilgodehavende ferie berettiget til en godtgørelse, der udgør forskellen  \r\n\r\n mellem den senest forud for afskedigelsen oppebårne løn og pension efter  \r\n\r\n eventuelt samordningsfradrag. </P>  \r\n\r\n<P CLASS=STK> <I>Stk. 3. </I> Ved opgørelse af tilgodehavende ferie medregnes  \r\n\r\n fravær på grund af sygdom umiddelbart forud for afskedigelsen ikke som  \r\n\r\n tjeneste. Løn og andet vederlag, der er udbetalt under sådant fravær,  \r\n\r\n medtages endvidere ikke ved beregning af særlig feriegodtgørelse. </P>  \r\n\r\n<P CLASS=STK> <I>Stk. 4. </I> Såfremt tjenestemanden umiddelbart forud for  \r\n\r\n afskedigelsen har været fraværende på grund af sygdom i 6 måneder eller  \r\n\r\n derover, bortfalder retten til godtgørelse efter stk. 2 og særlig  \r\n\r\n feriegodtgørelse for så vidt angår ferie optjent i det pågældende samt det  \r\n\r\n forudgående optjeningsår. Særlig feriegodtgørelse, der allerede er udbetalt  \r\n\r\n til en tjenestemand i fratrædelsesåret forud for meddelelsen om afsked,  \r\n\r\n bortfalder dog ikke. </P>  \r\n\r\n<P CLASS=STK> <I>Stk. 5. </I> Bestemmelserne i stk. 1 og 2 finder tilsvarende  \r\n\r\n anvendelse p </P>  \r\n\r\n<P>å tjenestemænd, der afskediges med ventepenge eller rådighedsløn. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> En tjenestemand, der fratræder sin stilling uden  \r\n\r\n at være omfattet af § 8, er berettiget til feriegodtgørelse med 12 1/2 pct.  \r\n\r\n af lønnen for det tidsrum, den på fratrædelsestidspunktet tilgodehavende  \r\n\r\n ferie vedrører. Ved beregningen ses der dog bort fra løn, der er udbetalt  \r\n\r\n under ferie i det tidsrum, der danner grundlag for godtgørelsen. </P>  \r\n\r\n<P CLASS=STK> <I>Stk. 2. </I> Bestemmelsen i stk. 1 finder tilsvarende  \r\n\r\n anvendelse på tjenestemænd, der opnår ekstraordinær tjenestefrihed af mere  \r\n\r\n end 6 måneders, henholdsvis 1 års varighed eller indkaldes til  \r\n\r\n militærtjeneste af mere end 1 måneds varighed, jf. § 1, stk. 4. </P>  \r\n\r\n<P CLASS=STK> <I>Stk. 3. </I> Retten til særlig feriegodtgørelse bortfalder i  \r\n\r\n det omfang, der ydes feriegodtgørelse i henhold til stk. 1. </P>  \r\n\r\n<P CLASS=STK> <I>Stk. 4. </I> Feriegodtgørelse i henhold til stk. 1 beregnes  \r\n\r\n og udbetales efter samme regler som feriegodtgørelse i henhold til  \r\n\r\n ferieloven. </P>  \r\n\r\n<P>FERIEMÆSSIG STILLING VED GENINDTRÆDEN I TJENESTEN </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> En tjenestemand, der genindtræder i tjenesten  \r\n\r\n efter afskedigelse med ventepenge eller rådighedsløn eller begrundet i  \r\n\r\n helbredsbetinget utjenstdygtighed, har ret til at afholde fuld ferie med løn  \r\n\r\n i det ferieår, der følger efter det ferieår, hvori genindtrædelse sker. </P>  \r\n\r\n<P CLASS=STK> <I>Stk. 2. </I> Ved genindtrædelse i perioden 2. maj - 31.  \r\n\r\n december har tjenestemanden herudover ret til i det løbende ferieår at  \r\n\r\n afholde ferie med løn i 2 1/2 arbejdsdag, jf. § 2, stk. 5, for hver fulde  \r\n\r\n måned, der på genindtrædelsestidspunktet resterer i kalenderåret. </P>  \r\n\r\n<P CLASS=STK> <I>Stk. 3. </I> Har en tjenestemand i fraværsperioden haft  \r\n\r\n lønnet beskæftigelse, fradrages feriegodtgørelse optjent herved i den løn,  \r\n\r\n tjenestemanden oppebærer under ferie. </P>  \r\n\r\n<P>IKRAFTTRÆDELSESBESTEMMELSER </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Denne aftale har virkning fra 1. januar 1989 og  \r\n\r\n kan opsiges me </P>  \r\n\r\n<P>d 3 måneders varsel. </P>  \r\n\r\n<P CLASS=STK> <I>Stk. 2. </I> Aftale af 14. maj 1980 om de for folkekirkens  \r\n\r\n tjenestemænd gældende ferieregler ophæves med virkning fra 1. januar 1989.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 10. april 1989 </I> </P>  \r\n\r\n<P CLASS=UNDERSKREVET-AF ALIGN=CENTER>Statsansattes Kartel,  \r\n\r\n tjenestemandssektionen </P>  \r\n\r\n<P ALIGN=CENTER>Erik Nygaard Jespersen </P>  \r\n\r\n<P ALIGN=CENTER>Statstjenestemændenes Centralorganisation II </P>  \r\n\r\n<P ALIGN=CENTER>Bjørn Wikkelsøe Jensen </P>  \r\n\r\n<P ALIGN=CENTER>Akademikernes Centralorganisation </P>  \r\n\r\n<P ALIGN=CENTER>Alex Nielsen </P>  \r\n\r\n<P ALIGN=CENTER>Kirkeministeriet </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P ALIGN=CENTER>K. Bagger </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Bilag: Aftale om de for folkekirkens tjenestemænd gældende </P>  \r\n\r\n<P>ferieregler af 2. maj 1989. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19896020109"
        },
        {
            "displayName": "Entydig dokumentidentifikation",
            "displayValue": "CM031688"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60201"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "02/05/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Kirkemin. j.nr. 142/86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}