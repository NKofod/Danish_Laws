{
    "id": 197016,
    "title": "Pressenævnets kendelse i sag nr. 2017-80-0018",
    "documentTypeId": "240",
    "isSagsforlobPeriodValid": true,
    "shortName": "KEN nr 9004 af 20/11/2017",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2017-80-0018</p>\r\n<div class=\"Resume\">\r\n   <p class=\"TekstGenerel\">TV MIDTVEST får kritik for at give forkert indtryk af Hjemmeplejen Limfjorden</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">TV MIDTVEST bragte i indslaget ”Regeringen forlanger nødplan ved konkurs” billeder af indehaveren af virksomheden Hjemmeplejen Limfjorden. Billederne var optaget i anden sammenhæng og havde ingen forbindelse til omtalen af konkurstruede eller konkursramte virksomheder. Hjemmeplejen Limfjorden er hverken truet af konkurs eller gået konkurs, som indslaget kunne give indtryk af. Pressenævnet udtalte kritik af TV MIDTVEST for at give et forkert indtryk og indehaveren var berettiget til et genmæle.</p>\r\n</div>\r\n<p>[Klager] har klaget til Pressenævnet over nyhedsudsendelsen ”<span class=\"Italic\">Regeringen forlanger nødplan ved konkurs”</span>, som blev bragt den 2. september 2017 på TV MIDTVEST og tvmidtvest.dk, idet hun mener, at god presseskik er tilsidesat. Klagen omfatter endvidere mediets afslag på genmæle.</p>\r\n<p>\r\n</p>\r\n<p>[Klager] er stifter af selskabet Hjemmeplejen Limfjorden. Hun har klaget over, at indslaget efterlader seerne med den opfattelse, at Hjemmeplejen Limfjorden er gået konkurs.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>\r\n   <span class=\"Italic\">Den påklagede udsendelse</span>\r\n</p>\r\n<p>TV MIDTVEST bragte den 2. september 2017 kl. 19.30 nyhedsindslaget ”<span class=\"Italic\">Regeringen forlanger nødplan ved konkurs”</span>. Af indslaget fremgik følgende:</p>\r\n<p>\r\n</p>\r\n<p>\r\n   <span class=\"Italic\">”Studieværten</span>: Det er bl.a. Skive Kommune, der i dag tager bladet for munden. Regeringen vil have alle kommuner til at stå klar med en beredskabsplan, som kan holde hånden under borgerne, hvis et hjemmeplejefirma går konkurs. Men det er helt umuligt, siger de i Skive.</p>\r\n<p>\r\n   <span class=\"Italic\">[Der klippes fra studiet til optagelser af en parkeret bil, som ældreminister, Thyra Frank, stiger ud af.</span> <span class=\"Italic\">]</span></p>\r\n<p>\r\n   <span class=\"Italic\">Speak</span>: Ældreminister Thyra Frank på besøg hos plejeboliger her i Holstebro. Med sig havde hun et budskab til alle landets kommuner.</p>\r\n<p>\r\n   <span class=\"Italic\">Thyra Frank, ældreminister (LA)</span>: Det er ganske enkelt. For få kommuner har en beredskabsplan, og det synes jeg, vi bliver nødt til, at skal ind og have en lovgivning om.</p>\r\n<p>\r\n   <span class=\"Italic\">Speak</span>: Ministeren vil ikke før i morgen afsløre helt konkret, hvad beredskabsplanen skal gå ud på, men formålet er, at det ikke må gå ud over de ældre borgere, hvis et hjemmeplejefirma går konkurs.</p>\r\n<p>\r\n   <span class=\"Italic\">Preben Andersen, formand for Udvalget for Social og Ældre (DF)</span>: Man sætter godt nok kommunerne i en rigtig vanskelig opgave.</p>\r\n<p>\r\n   <span class=\"Italic\">Speak</span>: Social- og ældreudvalgsformand i byrådet i Skive mener ikke, at kommunen med de nuværende budgetter kan stå klar i kulissen til at redde borgerne, hvis konkursen skulle ramme.</p>\r\n<p>\r\n   <span class=\"Italic\">Preben Andersen</span>: Vi har set utroligt mange firmaer, og hvis vi skal det, og det skal være på højeste beredskab, så er vi bare nødt til at skulle have en stor pose penge med os.</p>\r\n<p>\r\n   <span class=\"Italic\">[Der klippes til et billede af en hjemmehjælper ([Klager]), som er på et hjemmeplejebesøg hos en borger.</span> <span class=\"Italic\">[Klager] har en t-shirt på med Hjemmeplejen Limfjordens logo.</span> <span class=\"Italic\">Det er meget vanskeligt at læse teksten ”Hjemmeplejen Limfjorden” i logoet.</span> <span class=\"Italic\">]</span></p>\r\n<p>\r\n   <span class=\"Italic\">Speak</span>: Skive Kommune har netop opsagt et privat hjemmeplejefirma pga. uenigheder om økonomi.</p>\r\n<p>\r\n   <span class=\"Italic\">[Der klippes til optagelser af en bygning og til optagelser af skiltet foran bygningen.</span> <span class=\"Italic\">Skiltet bærer teksten ”Tom’s Rengøring”.</span> <span class=\"Italic\">]</span></p>\r\n<p>\r\n   <span class=\"Italic\">Speak</span>: For to år siden var Struer Kommune i problemer, da rengøring og plejefirmaet Tom’s Rengøring gik konkurs. Her vil borgmesteren ligesom i Skive have styr på, hvor pengene skal komme fra.</p>\r\n<p>\r\n   <span class=\"Italic\">Mads Jakobsen, borgmester i Struer Kommune</span>: Det, der jo i virkeligheden er behov for, det er at sikre, at den ældre borger, som er fuldstændig afhængig af at have sin hjemmehjælp, kan føle tryghed. Også selvom den leverandør, der leverer hjemmehjælpen, går konkurs. Og der har vi jo foreslået, at man laver sådan en fondskoncentration, sådan så de hjemmehjælpere, som kommer hjemme i hjemmene i forvejen, at de kan blive ved med det, indtil der er fundet en permanent løsning.</p>\r\n<p>\r\n   <span class=\"Italic\">Speak</span>: Kan du give nogen garanti for, at det her tiltag vil nedbringe antallet af konkurser?</p>\r\n<p>\r\n   <span class=\"Italic\">Tyra Frank</span>: Det er jeg overbevist om, at det vil i længden. Men ja, der er indgået nogle kontrakter, og dem kan man jo ikke bare komme ud af. Så vi må tage den tid her, men nu går vi ind og handler på det, der er kommet ud af den her undersøgelse.</p>\r\n<p>\r\n   <span class=\"Italic\">Speak</span>: Mindst 40 hjemmeplejefirmaer er gået konkurs fra 2010 til 2016.</p>\r\n<p>\r\n   <span class=\"Italic\">Studievært (tilbage i studiet)</span>: På torsdag mødes Folketingets partier første gang for at lande en aftale, der kan løse problemet med konkurser. ”</p>\r\n<p>\r\n</p>\r\n<p>Indslaget blev også gjort tilgængeligt på tvmidtvest.dk.</p>\r\n<p>\r\n</p>\r\n<p>[Klager] klagede efterfølgende til TV MIDTVEST, der afviste at bringe en rettelse. [Klager]s klage er modtaget i Pressenævnet den 11. september 2017.</p>\r\n<p>\r\n</p>\r\n<p>Det fremgår af udskrift af 12. september 2017 fra Den Centrale Virksomhedsregister (CVR-registret), at Hjemmeplejen Limfjorden v/[Klager] er en enkeltmandsvirksomhed, og at virksomhedens status er aktiv. Virksomheden blev stiftet den 1. oktober 2008.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunker</span>\r\n</p>\r\n<p>[Klager] har anført, at overskriften på programmet ”<span class=\"Italic\">Regeringen forlanger nødplan ved plejekonkurser” </span>henviste til Thyra Franks lovforslag om, at kommunerne skal have et beredskab til at imødegå konkurser af private leverandører af hjemmepleje.</p>\r\n<p>\r\n</p>\r\n<p>I indslaget udtalte Social-og ældreudvalgsformand i Skive Kommune, Preben Andersen, at det var umuligt for kommunerne. [Klager] har anført, at det efterfølgende i udsendelsen blev sagt, at Hjemmeplejen Limfjord havde økonomiske problemer, ligesom der blev vist et klip af [Klager] optaget i en anden sammenhæng.</p>\r\n<p>\r\n</p>\r\n<p>[Klager] har anført, at indslagets overskrift og omtalen i øvrigt i udsendelsen, der angik private plejefirmaers konkurser, giver alle, der har set indslaget, anledning til at tro, at Hjemmeplejen Limfjord er gået konkurs. Dette er ikke korrekt. Skive Kommune har opsagt kontrakten med Hjemmeplejen Limfjorden, men virksomheden er ikke gået konkurs.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 TV MIDTVEST’s synspunkter</span>\r\n</p>\r\n<p>TV MIDTVEST har anført, at den ledende nyhedsredaktør på TV MIDTVEST i en telefonsamtale med [Klager] har beklaget, hvis nogen fik en forkert opfattelse af fremstillingen. Samtidig er det ikke TV MIDTVESTs opfattelse, at det skulle være tilfældet.</p>\r\n<p>\r\n</p>\r\n<p>TV MIDTVEST har afvist, at der er noget at berigtige. Indslaget er klart og ikke til at misforstå. I indslaget bliver det entydigt sagt, at: <span class=\"Italic\">”Skive Kommune har netop opsagt et privat plejefirma på grund af uenigheder om økonomi”</span>. Der er tale om et faktisk forhold, der ikke er bestridt. Der er ikke noget at præcisere, da formuleringen er enkel og klar.</p>\r\n<p>\r\n</p>\r\n<p>TV MIDTVEST har videre anført, at det pågældende plejefirma, Hjemmeplejen Limfjord, ikke er identificeret ved navn i indslaget, men udelukkende betegnes som <span class=\"Italic\">”et privat plejefirma”</span>. Den pågældende speak i indslaget bliver dækket af et klip fra et tidligere indslag, der omhandler en økonomisk tvist mellem Hjemmeplejen Limfjord og Skive Kommune. I øjeblikket verserer sagen ved en privat voldgift. I det tidligere indslag om voldgiften medvirkede blandt andre [Klager].</p>\r\n<p>\r\n</p>\r\n<p>TV MIDTVEST har løbende dækket debatten om udlicitering af plejeopgaver og dermed også de konkurser, som har præget sektoren. Derfor var det relevant at spørge kommunalpolitikere om deres reaktion på det politiske udspil. Foruden Struers borgmester kom også Skive Kommune i betragtning, fordi formanden for Udvalget for Social- og Ældre, Preben Andersen, har erfaringer med at håndtere beredskab i forbindelse med økonomiske vanskeligheder i pleje- og rengøringssektoren.</p>\r\n<p>\r\n</p>\r\n<p>TV MIDTVEST valgte at inddrage Hjemmeplejen Limfjord, dog uden navns nævnelse, da TV MIDTVEST senest i juli 2017 omtalte firmaet i forbindelse med en økonomisk tvist med Skive Kommune. Forud for denne tvist var firmaet i november 2016 i en økonomisk situation, hvor et fagforbund begærede selskabet konkurs. Det førte til, at Skive Kommune med kort varsel stod over for at skulle etablere et beredskab for firmaets ældrekunder. Konkursen blev afværget, men kommunen gav fortsat udtryk for, at kommunen oplevede økonomiske problemer med det pågældende firma. På den baggrund opsagde kommunen kontrakten. Netop det spørgsmål er nu endt i en voldgiftssag mellem firmaet og kommunen. På denne baggrund har TV MIDTVEST afvist, at der er noget at berigtige eller præcisere.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Hanne Schmidt, Inger Bach, Lene Sarup og John Meinert Jacobsen.</p>\r\n<p>\r\n</p>\r\n<p>[Klager] har klaget over, at nyhedsindslaget med titlen <span class=\"Italic\">”Regeringen forlanger nødplan ved konkurs”</span> efterlader seerne med den opfattelse, at virksomheden Hjemmeplejen Limfjorden v/[Klager] er gået konkurs, hvilket ikke er korrekt.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives eller gengives, er korrekte. Overskrifter og mellemrubrikker skal i form og indhold have dækning i den pågældende artikel eller udsendelse, jf. punkterne A. 1 og A. 6.</p>\r\n<p>\r\n</p>\r\n<p>På baggrund af [Klager]s og TV MIDTVESTs oplysninger lægger Pressenævnet til grund, at Skive Kommune opsagde en kontrakt med virksomheden Hjemmeplejen Limfjorden. Udsagnet i udsendelsen <span class=\"Italic\">”Skive Kommune har netop opsagt et privat plejefirma”, </span>der blev vist sammen med billederne af [Klager], må herefter isoleret set anses for at være korrekt.</p>\r\n<p>\r\n</p>\r\n<p>Nyhedsindslagets overskrift og indhold angår i øvrigt kun problemerne med plejevirksomheders konkurser. Indslaget med billeder af [Klager], der var iført en t-shirt med Hjemmeplejen Limfjordens logo, var placeret midt i denne omtale af konkurser, og uden udtrykkelig angivelse af, at billedet var optaget i en anden sammenhæng og ikke stammede fra en virksomhed, der var gået konkurs.</p>\r\n<p>\r\n</p>\r\n<p>Selv om hverken [Klager] eller Hjemmeplejen Limfjorden blev omtalt ved navn og uanset den ledsagende oplysning om Skives Kommunes opsigelse af et privat hjemmeplejefirma, finder Pressenævnet, at indslagets titel <span class=\"Italic\">”Regeringen forlanger nødplan ved konkurs”</span> sammenholdt med, at den øvrige omtale i indslaget kan give indtryk af, at Hjemmeplejen Limfjorden også var truet af eller ramt af konkurs, hvilket efter det oplyste ikke er tilfældet.</p>\r\n<p>\r\n</p>\r\n<p>Pressenævnet finder på denne baggrund, at anvendelsen af billedet af [Klager] i den pågældende sammenhæng ikke kan anses for korrekt information og udtaler derfor kritik af TV MIDTVEST.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Genmæle</span>\r\n</p>\r\n<p>Det fremgår af medieansvarsloven § 36, stk. 1, at anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er blevet bragt i et massemedie, skal tages til følge, medmindre oplysningernes rigtighed er utvivlsom.</p>\r\n<p>\r\n</p>\r\n<p>Som anført ovenfor finder Pressenævnet, at indslaget kan give indtryk, at der er en sammenhæng mellem det unavngivne firma (Hjemmeplejen Limfjorden v/[Klager]) i udsagnet ”<span class=\"Italic\">Skive Kommune har netop opsagt et privat plejefirma på grund af uenigheder om økonomi” </span>og indslagets titel ”<span class=\"Italic\">Regeringen forlanger nødplan ved konkurs</span>”. Da det ikke er korrekt, at Hjemmeplejen Limfjorden er truet eller ramt af konkurs, og den forkerte information er egnet til at påføre klager skade af betydning, er [Klager] berettiget til at få bragt et genmæle.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Offentliggørelse af Pressenævnets kendelse</span>\r\n</p>\r\n<p>I medfør af medieansvarslovens § 49, jf. retningslinjerne i lovens § 39, pålægger Pressenævnet herefter den ansvarshavende redaktør af TV MIDTVEST og tvmidtvest.dk at offentliggøre et resumé af nævnets kendelse.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">- Tv-kanalen TV MIDTVEST</span>\r\n</p>\r\n<p>For så vidt angår offentliggørelse af nævnets kendelse på tv-kanalen TV MIDTVEST, skal offentliggørelse ske snarest på et tidspunkt tæt på samme tidspunkt som det kritiserede indslag den 2. september 2017 kl. 19.30 og bringes i følgende udformning:</p>\r\n<p>\r\n</p>\r\n<p>En speaker oplyser til et stillbillede af Pressenævnets logo:</p>\r\n<p>\r\n</p>\r\n<p>”Pressenævnet har udtalt kritik af TV MIDTVESTs omtale af plejevirksomheder i Skive Kommune og pålagt os at bringe følgende meddelelse:”</p>\r\n<p>\r\n</p>\r\n<p>Billedet skifter til stillbilleder eller levende billeder fra det kritiserede indslag, der hjælper seerne med at identificere, hvad det er for en udsendelse, der kritiseres, hvad der klages over, og hvori Pressenævnets kritik består, idet billederne dog ikke må indebære en krænkelse af klager. Speaken fortsætter med:</p>\r\n<p>\r\n</p>\r\n<p>”I indslaget omtalte TV MIDTVEST, at regeringen ville have alle kommuner til at stå klar med en beredskabsplan, som kunne hjælpe borgerne, hvis et hjemmeplejefirma gik konkurs.</p>\r\n<p>\r\n</p>\r\n<p>I indslaget blev vist billeder af [Klager], der er indehaver af virksomheden Hjemmeplejen Limfjorden.</p>\r\n<p>Billederne af [Klager] var optaget i anden sammenhæng og har ingen forbindelse til omtalen af virksomheder, der er konkurstruede eller er gået konkurs.</p>\r\n<p>Hjemmeplejen Limfjorden er således hverken truet af konkurs eller gået konkurs, som indslaget kunne give indtryk af. ”</p>\r\n<p>\r\n</p>\r\n<p>Indslaget slutter med, at studieværten henvendt til kameraet siger:</p>\r\n<p>\r\n</p>\r\n<p>”Pressenævnet har udtalt kritik af TV MIDTVEST for at give dette forkerte indtryk.</p>\r\n<p>Hele Pressenævnets kendelse kan ses på Pressenævnets hjemmeside: pressenaev-net.dk”</p>\r\n<p>\r\n</p>\r\n<p>Den sidste sætning understøttes af en grafik med Pressenævnets webadresse.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">- Hjemmesiden tvmidtvest.dk</span>\r\n</p>\r\n<p>For så vidt angår offentliggørelse af nævnets kendelse på TV MIDTVESTs digitale platforme, skal offentliggørelsen ske snarest på de af mediets platforme, hvor den påklagede artikel har været bragt, herunder tvmidtvest.dk. Offentliggørelse på tvmidtvest.dk skal ske i den løbende nyhedsstrøm i følgende udformning med Pressenævnets logo som illustration:</p>\r\n<p>\r\n</p>\r\n<p>”[rubrik]</p>\r\n<p>Pressenævnet kritiserer TV MIDTVEST</p>\r\n<p>\r\n</p>\r\n<p>[underrubrik]</p>\r\n<p>Nævnet har udtalt kritik af TV MIDTVESTs omtale af plejevirksomheder</p>\r\n<p>\r\n</p>\r\n<p>[tekst]</p>\r\n<p>I indslaget ”<span class=\"Italic\">Regeringen forlanger nødplan ved konkurs” </span>omtalte TV MIDTVEST, at regeringen ville have alle kommuner til at stå klar med en beredskabsplan, som kunne hjælpe borgerne, hvis et hjemmeplejefirma gik konkurs.</p>\r\n<p>I indslaget blev vist billeder af [Klager], der er indehaver af virksomheden Hjemmeplejen Limfjorden.</p>\r\n<p>Billederne af [Klager] var optaget i anden sammenhæng og havde ingen forbindelse til omtalen af virksomheder, der er konkurstruede eller er gået konkurs.</p>\r\n<p>Hjemmeplejen Limfjorden er således hverken truet af konkurs eller gået konkurs, som indslaget kunne give indtryk af.</p>\r\n<p>Pressenævnet har udtalt kritik af TV MIDTVEST for at give dette forkerte indtryk.</p>\r\n<p>Hele Pressenævnets kendelse kan læses på Pressenævnets hjemmeside: pressenaev-net.dk”</p>\r\n<p>\r\n</p>\r\n<p>\r\n   <span class=\"Italic\">Offentliggørelse skal ske som en selvstændig artikel, der prioriteres, f.eks. med placering på en forside i mindst et døgn efter kritikkens offentliggørelse.</span>\r\n</p>\r\n<p>\r\n</p>\r\n<p>\r\n   <span class=\"Italic\">Endvidere skal denne artikel være offentligt tilgængelig som en selvstændig artikel i overensstemmelse med prioriteringen af den påklagede omtale, og i en periode svarende til den periode, hvor den påklagede omtale har været tilgængelig.</span>\r\n</p>\r\n<p>\r\n</p>\r\n<p>\r\n   <span class=\"Italic\">Endelig skal der oprettes et link med teksten ”Pressenævnet har udtalt kritik af omtalen” til nævnets kendelse i den påklagede udsendelse, hvis den fortsat er tilgængelig på hjemmesiden og ikke er ændret på de punkter, hvor nævnet har udtalt kritik.</span>\r\n</p>\r\n<p>\r\n</p>\r\n<p>\r\n   <span class=\"Italic\">Skrifttype og layout bør svare til den opsætning, der i øvrigt anvendes af mediet.</span>\r\n</p>\r\n<p>\r\n</p>\r\n<p>Afgjort den 20. november 2017</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/01/2018"
        },
        {
            "displayName": "Accession",
            "displayValue": "W20180900425"
        },
        {
            "displayName": "Entydig dokumentidentifikation",
            "displayValue": "AA010452"
        },
        {
            "displayName": "Dato for indlæggelse",
            "displayValue": "04/01/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9004"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "20/11/2017"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2017-80-0018"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}