{
    "id": 112703,
    "title": "1985 LSF 120   FORSLAG TIL LOV OM ÆNDRING AF BORGERLIG STRAFFELOV (AFSKAFFELSE AF   LIVSTIDSSTRAFFEN) ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 120",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 120 </P>  \r\n\r\n<P></P>  \r\n\r\n<P>Forslag til Lov om ændring af borgerlig straffelov (Afskaffelse af  \r\n\r\n livstidsstraffen) </P>  \r\n\r\n<P></P>  \r\n\r\n<P>Fremsat af Lenger (VS) Albrechtsen (VS) Anne Grete Holmsgård (VS)  \r\n\r\n Elisabeth Bruun Olesen (VS) Tinning (VS) </P>  \r\n\r\n<P></P>  \r\n\r\n<P>den 21. januar 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I borgerlig straffelov, jfr. lovbekendtgørelse nr. 527 af 1. november </P>  \r\n\r\n<P>1981, som ændret senest ved lov nr. 573 af 19. december 1985, </P>  \r\n\r\n<P>foretages følgende ændringer: </P>  \r\n\r\n<P>1. I § 33, stk. 1, udgår ordene &#187;på livstid eller&#171;. </P>  \r\n\r\n<P>2. § 83, stk. 3, ophæves. </P>  \r\n\r\n<P>3. I § 98, stk. 1, § 99, stk. 1, § 111, § 180, § 183, stk. 2, og § </P>  \r\n\r\n<P>237 ændres &#187;indtil på livstid&#171; til: &#187;indtil 16 år&#171;.  \r\n\r\n</P>  \r\n\r\n<P>4. I § 102, stk. 3, ændres &#187;fængsel på livstid&#171; til:  \r\n\r\n &#187;fængsel i </P>  \r\n\r\n<P>indtil 16 år&#171;. </P>  \r\n\r\n<P>5. § 107, stk. 2, ophæves. </P>  \r\n\r\n<P>6. I § 112 indsættes efter &#187;6 år&#171; ordene: &#187;og højst 16  \r\n\r\n år&#171;. </P>  \r\n\r\n<P>7. I § 113, stk. 1, udgår ordene &#187;eller under skærpende </P>  \r\n\r\n<P>omstændigheder på livstid&#171;. </P>  \r\n\r\n<P>§ 2 </P>  \r\n\r\n<P>Loven træder i kraft ved bekendtgørelsen i Lovtidende. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Lovforslaget går ud på at afskaffe livstidsstraffen. </P>  \r\n\r\n<P>Som tidsubestemt straf indebærer livstidsstraffen, at den dømte ikke </P>  \r\n\r\n<P>ved, hvor lang tid han skal afsone, og han vil derfor være </P>  \r\n\r\n<P>underkastet afgørelser, som aldrig vil kunne sige sig fri for </P>  \r\n\r\n<P>usaglighed og vilkårlighed. </P>  \r\n\r\n<P>En resocialisering er umulig under vilkår, hvor den dømte ikke har en </P>  \r\n\r\n<P>forestående løsladelse at arbejde frem imod. Tværtimod vil en </P>  \r\n\r\n<P>tidsubestemt straf af en forventet længere varighed gøre det helt </P>  \r\n\r\n<P>umuligt for den pågældende nogen sinde at komme til at fungere i </P>  \r\n\r\n<P>samfundet igen. Dette forekommer så meget desto mere kritisabelt, </P>  \r\n\r\n<P>som en livstidsdom, jfr. straffelovens § 33, netop forudsætter, </P>  \r\n\r\n<P>at den pågældende er egnet til påvirkning gennem straf. </P>  \r\n\r\n<P>Selv om sanktionssystemet ikke i nævneværdigt omfang virker </P>  \r\n\r\n<P>resocialiserende, så er dette dog fortsat det erklærede formål. </P>  \r\n\r\n<P>Men hvis resocialisering overhovedet skal kunne tages alvorligt - </P>  \r\n\r\n<P>i det mindste teoretisk - må der eksistere en vis forudsigelighed </P>  \r\n\r\n<P>med hensyn til løsladelsen. </P>  \r\n\r\n<P>For eksempel varierer tidspunktet for prøveløsladelse efter en </P>  \r\n\r\n<P>livstidsdom fra 13 til 22 år. Afgørelsen træffes af den til enhver </P>  \r\n\r\n<P>tid siddende justitsminister og er således undergivet den </P>  \r\n\r\n<P>almindelige politiske debat. Dette indebærer en alvorlig risiko </P>  \r\n\r\n<P>for, at den til enhver tid siddende justitsminister lader sig </P>  \r\n\r\n<P>påvirke af forhold, som det netop ikke er meningen at lade </P>  \r\n\r\n<P>strafudmålingen påvirke af. </P>  \r\n\r\n<P>Livstidsstraf er hjemlet efter straffelovens §§ 98, 99, 102, stk. 3, </P>  \r\n\r\n<P>107, stk. 2, 111, 112, 113, 180, 183, stk. 2, og 237. Efter </P>  \r\n\r\n<P>forslagsstillernes opfattelse er livstidsstraffen i enhver </P>  \r\n\r\n<P>henseende uden mening. </P>  \r\n\r\n<P>Som generalpræventiv foranstaltning er afskrækkelsen maksimal </P>  \r\n\r\n<P>allerede tidligt i strafferammen, og den marginale afskrækkelse </P>  \r\n\r\n<P>ved at øge strafferammen fra 16 år til livstid er nul. Over for </P>  \r\n\r\n<P>affekthandlinger er generalpræventive foranstaltninger i forvejen </P>  \r\n\r\n<P>virkningsløse, og en lang række af de forbrydelser, som fører til </P>  \r\n\r\n<P>idømmelse af livstidsstraf, er netop affekthandlinger. </P>  \r\n\r\n<P>Som specialpræventiv foranstaltning er livstidsstraffen i bedste fald </P>  \r\n\r\n<P>virkningsløs, i værste fald negativ. Dertil kommer, at </P>  \r\n\r\n<P>prøveløsladelse af den livstidsstraffede er underlagt </P>  \r\n\r\n<P>påvirkningsmuligheder, som man normalt sætter en ære i at holde </P>  \r\n\r\n<P>uden for sanktionssystemet. </P>  \r\n\r\n<P>Ifølge lovforslaget foreslås livstidsstraffen fjernet og erstattet </P>  \r\n\r\n<P>med en tidsbestemt straf. Selv om forslagsstillerne generelt nærer </P>  \r\n\r\n<P>stor skepsis over for langvarige fængselsstraffe, er det af hensyn </P>  \r\n\r\n<P>til forslagets systematik foreslået at erstatte livstidsstraffen </P>  \r\n\r\n<P>med lovens næststrengeste straf, 16 års fængsel. Dette skyldes, at </P>  \r\n\r\n<P>lovforslaget handler om at afskaffe livstidsstraffen og ikke om </P>  \r\n\r\n<P>andet. </P>  \r\n\r\n<P>Lovforslaget er en genfremsættelse af lovforslag nr. L 165 fra </P>  \r\n\r\n<P>folketingsåret 1984-85 (se Folketingstidende 1984-85, tillæg A, </P>  \r\n\r\n<P>sp. 3067). Lovforslaget blev fremsat den 5. februar 1985 og var </P>  \r\n\r\n<P>til 1. behandling den 28. februar 1985 (Se Folketingstidende, </P>  \r\n\r\n<P>forhandlingerne, sp. 5412 og sp. 6938 ff.). Lovforslaget bortfaldt </P>  \r\n\r\n<P>imidlertid ved folketingsårets udløb. Genfremsættelsen skyldes, at </P>  \r\n\r\n<P>der ved 1. behandling viste sig en mulighed for at samle flertal </P>  \r\n\r\n<P>for lovforslaget, idet flere ordførere viste åbenhed over for en </P>  \r\n\r\n<P>nærmere drøftelse af forslaget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00120"
        },
        {
            "displayName": "Entydig dokumentidentifikation",
            "displayValue": "CL006105"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "120"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}