{
    "id": 49176,
    "title": "Cirkulæreskrivelse fra Elprisudvalget om vejledende retningslinier for forsyningsvirksomheders restanceinddrivelse ",
    "documentTypeId": "210",
    "isSagsforlobPeriodValid": false,
    "shortName": "CIS nr 5020 af 05/05/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse fra Elprisudvalget om  \r\n\r\n vejledende retningslinier for forsyningsvirksomheders restanceinddrivelse  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Elprisudvalget har drøftet elforsyningsvirksomhedernes fremgangsmåder ved  \r\n\r\n inddrivelse af restancer. I den forbindelse har Danske Elværkers Forening og  \r\n\r\n Kommuners Landsforening fremlagt et forslag til vejledende retningsliner for  \r\n\r\n forsyningsvirksomheders restanceinddrivelse. Forslaget, der vedlægges som  \r\n\r\n bilag, har desuden været drøftet med bl.a. Danske Fjernvarmeværkers Forening  \r\n\r\n og Komgas. </P>  \r\n\r\n<P>Udvalget har taget organisationernes forslag til efterretning. Ved  \r\n\r\n gennemgang af forslaget fandt udvalget, at det i sin helhed gav et rimeligt  \r\n\r\n betalingssystem med nogenlunde enkle og klare regler, hvor forbrugerne på de  \r\n\r\n enkelte trin i rykkerproceduren orienteres om, hvilke konsekvenser en fortsat  \r\n\r\n manglende betaling vil indebære, og hvilke muligheder, der er for at afvikle  \r\n\r\n restancer. </P>  \r\n\r\n<P>Udvalget har lagt vægt på, at en forbruger der er i restance med betaling  \r\n\r\n for sit elektricitetsforbrug skal gives mulighed for at afvikle denne  \r\n\r\n restance gennem en rimelig afdragsordning. Endvidere skal en forbruger altid  \r\n\r\n have mulighed for, også når vedkommende er i restance, at sikre sig fortsat  \r\n\r\n levering gennem sikkerhedsstillelse for betaling af fremtidige leverancer.  \r\n\r\n Såfremt en forbruger er indgået på en afdragsordning og overholder denne,  \r\n\r\n eller har stillet sikkerhed for betaling af fremtidige leverancer, må der  \r\n\r\n ikke af forsyningsvirksomheden foretages afbrydelse af forsyningen til  \r\n\r\n forbrugeren. </P>  \r\n\r\n<P>Udvalget har truffet en række afgørelser i overensstemmelse med  \r\n\r\n organisationernes retningslinier, men der er ikke tale om en endelig  \r\n\r\n godkendelse af en bestemt fremgangsmåde. I de sager der herefter kommer til  \r\n\r\n behandling, må udvalget forbeholde sig en selvstændig bedømmelse ud fra  \r\n\r\n bestemmelserne i elforsyningslovens § 10. </P>  \r\n\r\n<P>Udvalget lægger vægt på, at de enkelte elforsyningsvirksomheder herefter  \r\n\r\n fastlægger detaljerede regler for deres fremgangsmåde ved  \r\n\r\n restanceinddrivelse. </P>  \r\n\r\n<P>Man skal derfor anmode virksomheden om at gennemgå sine  \r\n\r\n leveringsbetingelser med henblik på, om der herefter er anledning til at  \r\n\r\n ændre fremgangsmåden ved restanceinddrivelse. </P>  \r\n\r\n<P>Såfremt virksomheden herefter ændrer sine leveringsbetingelser skal disse  \r\n\r\n ændrede betingelser i medfør af elforsyningslovens § 10, stk. 1, anmeldes til  \r\n\r\n udvalgets register. </P>  \r\n\r\n<P>Gas- og varmeprisudvalget har ligeledes behandlet spørgsmålet om  \r\n\r\n restanceinddrivelse. Gas- og varmeforsyningsvirksomhederne vil fra dette  \r\n\r\n udvalg modtage underretning herom. </P>  \r\n\r\n<P>P. D. V. </P>  \r\n\r\n<P>Hans Kierkegaard </P>  \r\n\r\n<P>/ Marianne Larsson </P>  \r\n\r\n<P>fm. </P>  \r\n\r\n<P>Bilag </P>  \r\n\r\n<P>Danske Elværkers Forening </P>  \r\n\r\n<P>Vejledende retningslinier for forsyningsvirksomheders restanceinddrivelse  \r\n\r\n</P>  \r\n\r\n<P>Betalingsfrist </P>  \r\n\r\n<P CLASS=PUNKT> <B>1.</B> Regningerne skal betales senest til den på  \r\n\r\n regningen anførte betalingsdato. Betalingsfristen, det vil sige tidsrummet  \r\n\r\n fra fakturadatoen til betalingsdatoen, skal være mindst 14 dage. </P>  \r\n\r\n<P>Regningen skal endvidere indeholde en meddelelse om, at der ved en  \r\n\r\n overskridelse af betalingsfristen vil blive pålagt et gebyr. </P>  \r\n\r\n<P>Rykkerskrivelse </P>  \r\n\r\n<P CLASS=PUNKT> <B>2.</B> Når det konstateres, at en regning ikke er betalt  \r\n\r\n rettidigt, udsendes en rykkerskrivelse med oplysning om: </P>  \r\n\r\n<P>- at betalingsfristen er overskredet, </P>  \r\n\r\n<P>- at der er påløbet et gebyr for overskridelse af betalingsfristen, som  \r\n\r\n vil blive opkrævet over næste forbrugsregning eller årsopgørelsen, </P>  \r\n\r\n<P>- at der fastsættes en ny betalingsfrist på mindst 8 dage. </P>  \r\n\r\n<P>Rykkerskrivelsen skal endvidere indeholde en meddelelse om, at der ved en  \r\n\r\n overskridelse af betalingsfristen vil blive pålagt et incassogebyr samt, at  \r\n\r\n der vil kunne afbrydes for elleverancen. </P>  \r\n\r\n<P>Betalingsordning </P>  \r\n\r\n<P CLASS=PUNKT> <B>3.</B> I almindelighed skal der gives forbrugeren mulighed  \r\n\r\n for, at restancen kan afvikles efter en rimelig betalingsordning. </P>  \r\n\r\n<P>Betalingsordningen kan indgåes i form af et frivilligt forlig. </P>  \r\n\r\n<P>De med betalingsordningen forbundne omkostninger betales af forbrugeren.  \r\n\r\n</P>  \r\n\r\n<P>Medmindre ekstraordinære omstændigheder gør sig gældende, må det anses for  \r\n\r\n rimeligt, at forsyningsvirksomheden kræver restancen afviklet i løbet af 3  \r\n\r\n måneder, og at forbrugeren sideløbende med afdragene betaler eventuelle  \r\n\r\n forfaldne regninger rettidigt. </P>  \r\n\r\n<P>Incassomeddelelse </P>  \r\n\r\n<P CLASS=PUNKT> <B>4.</B> Når det konstateres, at den under pkt. 2 fastsatte  \r\n\r\n betalingsfrist er overskredet, eller en betalingsordning, jfr. pkt. 3 er  \r\n\r\n misligholdt, meddeles forbrugeren </P>  \r\n\r\n<P>- at sagen overgår til incasso/udpantning </P>  \r\n\r\n<P>- at der er påløbet incassogebyr, som tillægges den aktuelle restance </P>  \r\n\r\n<P>- at forsyningen vil blive afbrudt, medmindre </P>  \r\n\r\n<P>a. restancen er indgået forinden, eller </P>  \r\n\r\n<P>b. der stilles sikkerhed for betaling af fremtidigt forbrug ved  \r\n\r\n bankgaranti, kautionsforsikring, depositum eller anden tilfredsstillende  \r\n\r\n garanti, f.eks. garanti fra den sociale forvaltning eller </P>  \r\n\r\n<P>c. der oprettes en betalingsordning, jfr. pkt. 3, medmindre  \r\n\r\n incassomeddelelsen er udsendt, fordi en tidligere indgået betalingsordning er  \r\n\r\n blevet misligholdt. </P>  \r\n\r\n<P>Incassogebyr </P>  \r\n\r\n<P CLASS=PUNKT> <B>5.</B> Incassogebyret tjener til dækning af  \r\n\r\n forsyningsvirksomhedens omkostninger ved incassomeddelelse og forberedelse af  \r\n\r\n incasso/udpantning. </P>  \r\n\r\n<P>Incassobesøg </P>  \r\n\r\n<P CLASS=PUNKT> <B>6.</B> Er de under pkt. 4 omtalte betingelser for at  \r\n\r\n opretholde forsyningen ikke opfyldt, aflægges et besøg hos forbrugeren med  \r\n\r\n henblik på opkrævning af restancen. Forsyningsvirksomhedens repræsentant er  \r\n\r\n bemyndiget til at afbryde forsyningen, såfremt betaling ikke opnås.  \r\n\r\n Forbrugeren får ved besøget oplysning om: </P>  \r\n\r\n<P>- at der er påløbet et gebyr for besøget, som er tilskrevet restancen </P>  \r\n\r\n<P>- at genoplukning vil ske, når </P>  \r\n\r\n<P>a. restancen samt et gebyr for genoplukning er betalt eller </P>  \r\n\r\n<P>b. der indgås en betalingsordning, jfr. pkt. 3, dog ikke, hvis lukning er  \r\n\r\n forårsaget af misligholdelse af en allerede indgået afdragsordning eller </P>  \r\n\r\n<P>c. der er stillet sikkerhed for betaling af fremtidigt forbrug, jfr.  \r\n\r\n incassomeddelelsen (pkt. 4) </P>  \r\n\r\n<P>Gebyr for incassobesøg </P>  \r\n\r\n<P CLASS=PUNKT> <B>7.</B> Gebyret tjener til dækning af  \r\n\r\n forsyningsvirksomhedens omkostninger ved besøget. </P>  \r\n\r\n<P>Gebyr for oplukning </P>  \r\n\r\n<P CLASS=PUNKT> <B>8.</B> Gebyret tjener til dækning af  \r\n\r\n forsyningsvirksomhedens omkostninger ved genoplukning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19820502010"
        },
        {
            "displayName": "Entydig dokumentidentifikation",
            "displayValue": "CM007985"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/05/2009"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "5020"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "05/05/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Monopoldirektoratet, Elprisudvalget"
        },
        {
            "displayName": "Ressortministeriets journalnummer",
            "displayValue": "87.1/9627, MEL/Jk"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}