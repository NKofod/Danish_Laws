{
    "id": 157223,
    "title": "Ankestyrelsens principafgørelse O-67-96 om Folketingets Ombudsmand - klageadgang - nævnsformandens kompetence - genoptagelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9394 af 15/06/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-67-96 om Folketingets Ombudsmand - klageadgang - nævnsformandens kompetence - genoptagelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Folketingets Ombudsmand har i forbindelse med en sag udtalt, at der er klageadgang efter de almindelige klageregler i de sociale love med hensyn til formandsafgørelser om afvisning af genoptagelse i tilfælde, hvor anmodningen om genoptagelse indsendes efter at klagefristen for nævnets afgørelse er udløbet. Prøvelsen skal omfatte spørgsmålet om, hvorvidt afvisningen af genoptagelse har været berettiget, og ikke indholdet i den afgørelse, som ønskes genoptaget.</p>\r\n   <p class=\"TekstGenerel\">På baggrund af Folketingets Ombudsmands udtalelse vil Ankestyrelsen fremover anse sig for kompetent til at behandle klager over formandens afslag på genoptagelse.</p>\r\n   <p class=\"TekstGenerel\">I en anden sag fandt Ankestyrelsen, at en afgørelse truffet af en formand for et revaliderings- og pensionsnævn om afslag på genoptagelse af en sag om førtidspension kunne indbringes for Ankestyrelsen i overensstemmelse med den almindelige klageregel i §50, stk. 2, 1. pkt. i lov om social pension allerede fordi an modningen om genoptagelse var indsendt til nævnet, inden udløbet af klagefristen for nævnets afgørelse. *)</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 521 af 16. juni 1994 - § 50, stk. 2, 1. punktum</p>\r\n<p>\r\n   <span class=\"Bold\">Note:</span>\r\n</p>\r\n<p>*)     Om klageadgang ved fristoverskridelse henvises til SM O- 66-96.</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sag nr. 1 - j.nr. 20214-92: Formanden for det sociale ankenævn afviste at genoptage en række afgørelser om et ægtepars kontanthjælp.</p>\r\n<p>Ægteparret klagede til Den Sociale Ankestyrelse.</p>\r\n<p>Ankestyrelsen afviste at behandle sagen. Ankestyrelsen henviste til, at formandens afgørelse om, hvorvidt en sag kan genoptages i følge § 7 i forvaltningsloven for de social ankenævn er endelig.</p>\r\n<p>Ægteparret klagede til Ombudsmanden, der ikke fandt den konkrete klagesag egnet til optagelse til undersøgelse, men besluttede atoptage spørgsmålet om klageadgang vedrørende en nævnsformands af gørelser om afvisning af genoptagelse til behandling af egen drift.</p>\r\n<p>I en udtalelse af 9. juni 1993 til Ombudsmanden anførte Ankestyrelsen følgende:</p>\r\n<p>\". . . Spørgsmålet har været overvejet i styrelsen og drøftet med Socialministeriet.</p>\r\n<p>Der har fra Socialministeriets side været tilsigtet en egentligselvstændig kompetence for formanden med hensyn til genoptagelses sager.</p>\r\n<p>Ankestyrelsen finder, at de hensyn, der ligger bag reglerne om klagefrister og ankebegrænsning i forhold til Ankestyrelsen, taler for denne løsning, omend det må medgives, at den ikke direkte kan læses ud af bekendtgørelsen eller loven.</p>\r\n<p>Da ordene \"anke\" og \"genoptagelse\" nok ofte af borgerne opfattes som synonyme og bruges i flæng, finder Ankestyrelsen imidlertid, at der må indlægges den modifikation, at genoptagelsesanmodninger, der modtages inden for ankefristen, skal betragtes og behandles som en anke. Genoptagelsesanmodninger, der modtages inden for en vis kortere tid (omkring en måned) efter fristens udløb, må betragtes og behandles som for sent indgivne klager og sendes til Ankestyrelsen til vurdering af, om der er grundlag for dispensation.</p>\r\n<p>I andre genoptagelsesager finder Ankestyrelsen imidlertid som ovenfor anført - ud fra Socialministeriets oplysninger om sigtet med bestemmelsen i § 7 og hensynene bag ankebegrænsningsregler og klagefrister - at formandens afgørelser er endelige og ikke kan indbringes for Ankestyrelsen. \"</p>\r\n<p>Ombudsmanden forelagde i brev af 2. maj 1994 sagen for Social ministeriet, idet han bad ministeriet om eventuelle bemærkninger til det rejste fortolkningsspørgsmål vedrørende Ankestyrelsens kompetence.</p>\r\n<p>Socialministeriet anførte følgende:</p>\r\n<p>\". . . Baggrunden for en regel om, at afgørelser om genoptagelse af en sag i nævnet, er henlagt under formandens selvstændige kompetence, er, at et afslag på genoptagelse af en sag ikke skal kunne indbringes for Den Sociale Ankestyrelse. Hvis en afgørelse om genoptagelse kunne indbringes for klageinstansen, ville man herved gøre et afslag på at se bort fra klagefristens overskridelse illusorisk.</p>\r\n<p>Vi finder, at begrænsninger i borgernes klageadgang bør have hjemmel ikke alene i en bekendtgørelse, men også i loven.</p>\r\n<p>Socialministeriet vil derfor i forbindelse med arbejdet med revision af bistandsloven søge indsat en hjemmel, der begrænser klageadgangen vedrørende genoptagelse. . . \"</p>\r\n<p>Ombudsmandens udtalelse Ombudsmanden afgav herefter den 31. maj 1995 følgende udtalelse: \"Den sociale styrelseslov (lovbekendtgørelse nr. 552 af 10. juli 1991 med senere ændringer) §§ 16, 17 og 18 indeholder bl.a. følgende bestemmelser:</p>\r\n<p>\"§ 16. I hvert amt nedsættes et socialt ankenævn. Nævnet er klageinstans for afgørelser truffet af de kommunale myndigheder, der er nævnt i § 2, stk. 2, 2. pkt., i det omfang det fastlægges i lovgivningen.</p>\r\n<p>Nævnets formand er statsamtmanden. Nævnet består i øvrigt af 2 medlemmer, som udpeges af socialministeriet efter indstilling af kommuneforeningen i amtet. . . .</p>\r\n<p>Stk. 2. Der nedsættes et socialt ankenævn for Københavns og Frederiksberg kommuner. Stk. 1, 2. pkt., finder tilsvarende anvendelse. Ankenævnschefen er formand for nævnet. . . .</p>\r\n<p>. . .</p>\r\n<p>§ 17. Nævnene er ikke bundet af parternes påstande og er uafhængige af instruktioner vedrørende afgørelsen af den enkelte sag. Afgørelsen kan gå ud på afvisning, stadfæstelse, hjemvisning, ophævelse eller ændring af den påklagede afgørelse.</p>\r\n<p>. . .</p>\r\n<p>Stk. 3. Socialministeren fastsætter en forretningsorden for nævnene med regler for deres virksomhed, herunder regler for, at sager i hvilke afgørelsen ikke skønnes af frembyde tvivl, henvises til formandens afgørelse. Socialministeren kan endvidere fastsætte regler om, at formanden i tilfælde, hvor der er tale om en øjeblikkelig opstået trangssituation, kan træffe en foreløbig afgørelse</p>\r\n<p>§ 18. I hvert amt nedsættes et revaliderings- og pensionsnævn. Nævnet træffer afgørelser i sager efter lov om social pension og lov om social bistand, i det omfang det er fastsat i disse love. Nævnet er endvidere klageinstans for afgørelser efter § 14, der er nævnt i § 2, stk. 2, 2. pkt. Nævnet er tillige klageinstans for afgørelser efter § 14, stk. 1, 2 og 6, § 16, § 18 og § 44, stk. 1 og 2, jf. § 62 b i lov om social pension, samt for afgørelser efter  § 43, stk. 10 og 11, og § 58, stk. 3 og 8, jf. § 138 c i lov om social bistand. Nævnets formand er statsamtmanden. Nævnets øvrige medlemmer, som alle udpeges af socialministeren, består af 2 medlemmerefter indstilling af kommuneforeningen i amtet, 2 medlemmer efter ind stilling af arbejdsmarkedsrådet og 2 medlemmer efter indstilling af De Samvirkende Invalideorganisationer. På tilsvarende måde udpeges for hvert medlem et antal stedfortrædere. Funktionsperioden, der er 4 år, begynder 6 måneder efter den kommunale valgperiodes begyndelse. Statsamtet yder sekretariatsmæssig bistand til nævnet.</p>\r\n<p>Stk. 2. Der nedsættes et revaliderings- og pensionsnævn for Københavns og Frederiksberg Kommuner. Stk. 1, 2. og 3. pkt. finder tilsvarende anvendelse.</p>\r\n<p>. . .</p>\r\n<p>Stk. 5. § 17 finder tilsvarende anvendelse. \"</p>\r\n<p>Adgangen til at viderepåklage de sociale ankenævns og revalideringsog pensionsnævnenes afgørelser til Den Sociale Ankestyrelse er reguleret i den sociale lovgivning i øvrigt, eksempelvis i § 15 i bistandsloven og § 50 i lov om social pension.</p>\r\n<p>Disse bestemmelser har følgende indhold:</p>\r\n<p>\"§ 15. . . .</p>\r\n<p>Stk. 2. De afgørelser, der efter denne lov træffes af revaliderings-ogpensionsnævnet, kan indbringes for Den Sociale Ankestyrelse Stk. 3. Det sociale ankenævns afgørelser kan ikke indbringes for anden administrativ myndighed. Den Sociale Ankestyrelse kan dog optage en sag til behandling, når Ankestyrelsen skønner, at sagen er af principiel eller generel betydning. . . . \"</p>\r\n<p>\"§ 50. Kommunalbestyrelsens afgørelser om ret til ydelser efter denne lov, herunder afgørelser om tidspunktet for indgivelse af ansøgning, jf. § 20, stk. 1, kan påklages til det sociale ankenævn. Afgørelser om pension efter § 14, stk. 3, påklages dog til revaliderings- og pensionsnævnet.</p>\r\n<p>Stk. 2. Afgørelser om ret til ydelser efter denne lov truffet af revaliderings- og pensionsnævnet eller af Chefen for Direktoratet for Social Sikring og Bistand efter § 3, stk. 4, og efter § 62 kan påklages til Den Sociale Ankestyrelse. Revaliderings- og pensionsnævnets afgørelser, der stadfæster kommunens afgørelser om pension efter § 14, stk. 3, kan dog ikke påklages til anden administrativ myndighed. Den Sociale Ankestyrelse kan dog optage en sådan sag til behandling, når Ankestyrelsen skønner, at sagen er af principiel eller generel betydning.</p>\r\n<p>Stk. 3. Det sociale ankenævns afgørelser kan ikke påklages til anden administrativ myndighed. Den Sociale Ankestyrelse kan dog optage en sag til behandling, når Ankestyrelsen skønner, at sagen er af principiel eller generel betydning. \"</p>\r\n<p>Socialministeriet har fastsat en forretningsorden for nævnene i bekendtgørelse nr. 920 af 18. december 1991. §§ 6-9 i bekendtgørelsen har følgende indhold:</p>\r\n<p>\"§ 6. Når formanden skønner, at der er tilvejebragt et forsvarligt grundlag, bestemmer han, om sagen efter sin beskaffenhed kan afgøres uden forelæggelse i et møde. Til denne sagstype henregnes sager, i hvilke afgørelsen ikke frembyder tvivl, jf. lovens § 17, stk. 3, og § 18, stk. 5.</p>\r\n<p>Stk. 2. Formanden orienterer medlemmerne om praksis i disse sager.</p>\r\n<p>St. 3. Hvis en afgørelse efter stk. 1 optages til behandling af Den Sociale Ankestyrelse, skal sagen, inden udtalelse afgives til Ankestyrelsen, forelægges på et møde i nævnet, der kan træffe ny afgørelse.</p>\r\n<p>§ 7. Formanden afgør, om en sag kan genoptages.</p>\r\n<p>§ 8. Sager, som formanden skønner egnet til forenklet mødebehandling, kan udsendes til medlemmerne med indstilling om afgørelsen.</p>\r\n<p>Disse sager kan kun kræves drøftet på et møde, hvis et medlem anmoder herom.</p>\r\n<p>§ 9. Formanden kan træffe en foreløbig afgørelse i tilfælde, hvor formanden skønner, at der er tale om en øjeblikkelig opstået trangssituation, og hvor en afventning af en mødebehandling kan medføre en væsentlig skade for klageren. En sådan foreløbig afgørelse skal hurtigst muligt behandles i et møde i nævnet.</p>\r\n<p>Stk. 2. Formandens foreløbige afgørelse kan ikke indbringes for Den Sociale Ankestyrelse. \"</p>\r\n<p>I denne sag er der rejst spørgsmål om, hvorvidt formandsafgørelser i henhold til § 7 i bekendtgørelsen kan påklages til Den Sociale Ankestyrelse. Dette spørgsmål er hverken reguleret i den sociale styrelseslov eller i forretningsordenen.</p>\r\n<p>Det er herefter spørgsmålet, om bestemmelser som de citerede i § 15 og § 50 i bistandsloven og den sociale pensionslov hjemler klageadgang.</p>\r\n<p>Afgørende er derfor, om afgørelser, der træffes af nævnsformanden, er omfattet af udtrykkene de afgørelser, der efter denne lov træffes af revaliderings- og pensionsnævnet\" (stk. 2 i § 15 i bistandsloven), og \"det sociale ankenævns afgørelser\" (stk. 3 i § 15), samt udtrykket \"afgørelser om ret til ydelser efter denne lov truffet af revaliderings-og pensionsnævnet . . . \" (§ 50, stk. 2, i pensionsloven). Der kan efter min opfattelse ikke herske tvivl om, at formandens afgørelser om genoptagelse træffes på vegne af nævnene. Det forhold, at formandens kompetence er tildelt direkte ved en bekendtgørelse og ikke som delegation fra nævnet, gør for så vidt ingen forskel. Socialministeriet synes da også at have lagt denne opfattelse til grund ved udformningen af § 6 i forretningsordenen.</p>\r\n<p>Dette forhold taler efter min opfattelse for at sidestille formandens afgørelser om genoptagelse med nævnets øvrige afgørelser i relation til klagebestemmelserne.</p>\r\n<p>Det må dog samtidig tages i betragtning, at der er tale om en formel beslutning og ikke en afgørelse, hvorved den pågældende sags realitet afgøres.</p>\r\n<p>Især i forhold til klagebestemmelser, der som § 50, stk. 2, i pensionsloven taler om \"afgørelser om ret til ydelser efter denne lov\", taler denne omstændighed for ikke at anse afgørelserne for omfattet af klageadgangen.</p>\r\n<p>Der bør dog i denne forbindelse også tages hensyn til, at en positiv genoptagelsesbeslutning vil føre til realitetsvurdering af sagen, og dermed til en afgørelse af retten til en ydelse, og at et afslag på genoptagelse omvendt reelt er et afslag på en sådan vurdering af klagerens ret til ydelsen. Set fra klagernes synsvinkel vil genoptagelsesbeslutninger således have vidtrækkende konsekvenser med hensyn til sagens realitet, hvilket taler for også at anse genoptagelsesbeslutninger for omfattet af disse bestemmelser.</p>\r\n<p>Jeg mener, at det er bedst stemmende med klagebestemmelsens ordlyd og formålet med klagebestemmelsen, at formandens afgørelser om genoptagelse anses for omfattet af klagebestemmelserne i de enkelte sociale love.</p>\r\n<p>Det videre spørgsmål er, om Socialministeriet har begrænset klageadgangen ved bestemmelsen i forretningsordenens § 7, og i bekræftende fald om en sådan begrænsning er lovhjemlet.</p>\r\n<p>Som det ses, er der i § 9, stk. 2, i forretningsordenen en udtrykkelig bestemmelse om, at formandens afgørelser i hastesager ikke kan påklages. Denne begrænsning må antages at have sammenhæng med bestemmelsen i § 9, stk. 1, sidste punktum, om at sådanne formandsafgørelser hurtigst muligt skal behandles i nævnsmøde. Nævnsmødets eventuelle stadfæstelse af formandsafgørelsen kan herefter påklages efter de almindelige klageregler.</p>\r\n<p>Det er forudsat i § 6, at formandsafgørelser - i overensstemmelse med de lovbestemte klageregler - kan indbringes for Den Sociale Ankestyrelse.</p>\r\n<p>Forretningsordenen indeholder derimod ingen regler om adgangen til at påklage afgørelser efter § 7.</p>\r\n<p>En begrænsning af klageadgangen må som nævnt ovenfor anses for en begrænsning i de lovbestemte klageregler. Der kræves efter min opfattelse et særlig klart holdepunkt for at antage, at en forretningsorden på denne måde kan tillægges derogatorisk virkning. Allerede af denne grund finder jeg det betænkeligt at indfortolke en klagebegrænsning i § 7. Dertil kommer, at den modsatte fortolkning støttes af en modsætningsslutning fra § 9, stk. 2.</p>\r\n<p>Herudover skal jeg henvise til, at der ikke ses i styrelseslovens § 17, stk. 3, og § 8, stk. 5, at være hjemmel for socialministeren til ved fastsættelsen af forretningsordenen at fravige den sociale lovgivnings klagebestemmelser. Som anført måtte en sådan beføjelse forudsætte et klart retsgrundlag, og et sådant ses ikke at foreligge.</p>\r\n<p>Ankestyrelsens bemærkninger i udtalelsen af 9. juni 1993 om udtrykkene \"anke\" og \"genoptagelse\" ses ikke at have betydning for fortolkningen afklagereglerne i de enkelte love eller for fortolkningen af forretnings ordenens § 7.</p>\r\n<p>Der kan efter min mening heller ikke af det forhold, at formanden er tillagt en selvstændig kompetence, eller af formålet med klagefrister og klagebegrænsning, drages konklusioner med hensyn til fortolkningen af § 7. I denne forbindelse bør det understreges, at en eventuel realitetsbehandling i Ankestyrelsen af et afslag på genoptagelse ikke indebærer en vurdering af den afviste sags rea- litet, men alene en bedømmelse af om sagen bør genoptages, d.v.s. typisk en stillingtagen til om der er fremkommet væsentlige nye oplysninger, efter at ankenævnets tidligere afgørelse blev truffet.</p>\r\n<p>Jeg må derfor sammenfattende konkludere, at der ikke er holdepunkter for at fortolke § 7 i bekendtgørelsen således, at afgørelser efter bestemmelsen ikke kan påklages. Hertil kommer, at der heller ikke ses at være hjemmel til at fastsætte en sådan bestemmelse.</p>\r\n<p>Socialministeriet har meddelt, at ministeriet vil søge indsat en hjemmel, der begrænser klageadgangen vedrørende genoptagelse. Jeg har udbedt mig underretning om, hvad der sker vedrørende dette spørgsmål.</p>\r\n<p>Jeg henstiller, at Den Sociale Ankestyrelse, i tiden indtil en eventuel lovændring er gennemført, lægger den retsopfattelse til grund, jeg har redegjort for ovenfor. \"</p>\r\n<p>Ankestyrelsen orienterede herefter på en konference for nævnsfor mændene i juni og i brev af 10. juli 1995 de sociale ankenævn, revalidering- og pensionsnævnene, samt Direktoratet for Social Sikring og Bistand om Ombudsmandens udtalelse, som Ankestyrelsen tog til efterretning.</p>\r\n<p>I brevet af 10. juli 1995 anførte Ankestyrelsen, at konsekvensen måtte være, at der herefter var klageadgang vedrørende nævnsformænds genoptagelsesafgørelser efter de samme regler, som gælder for den sag, der søges genoptaget.</p>\r\n<p>Sagsfremstilling:</p>\r\n<p>Sag nr. 2 - j.nr. 60289-94: Et revaliderings- og pensionsnævn gav ved afgørelse af 22. oktober 1993 afslag på mellemste førtidspension til en 56-årig mand.</p>\r\n<p>Manden indgav den 12. november 1993, det vil sige inden for anke fristen, til nævnet indsigelse mod nævnets afgørelse.</p>\r\n<p>Nævnets sekretariat indhentede på grundlag heraf nye lægelige oplysninger, men nævnets formand afslog i brev af 15. april 1994 at genoptage sagen, idet der ikke fandtes at være indkommet væsentligt nyt i sagen. Der blev givet almindelig klagevejledning om klage til Den Sociale Ankestyrelse.</p>\r\n<p>Manden klagede den 15. april 1994 til Ankestyrelsen over formandens afgørelse.</p>\r\n<p>Sagen blev behandlet i principielt møde til afklaring af spørgsmålet om virkningerne af, at en genoptagelsesanmodning modtages i nævnet inden for ankefristen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at formandens afgørelse om afslag på genop tagelse af afgørelsen om afslag på mellemste førtidspension kunne indbringes for Ankestyrelsen i overensstemmelse med den almindelige klageregel i lovens § 50, stk. 2, 1. pkt.</p>\r\n<p>Ankestyrelsen lagde herved vægt på, at manden havde anmodet om genoptagelse inden udløbet af ankefristen for nævnets afgørelse af 27. oktober 1993, og at denne sag kunne indbringes for Ankestyrelsen efter den almindelige klageregel i lov om social pension § 50, stk. 2, 2. pkt. Ankestyrelsen lagde herved vægt på, at kommunen havde truffet afgørelse om at tilkende manden forhøjet almindelig førtidspension efter pensionlovens § 14, stk. 3, nr. 1, og samtidig indstillet ham til mellemste førtidpension.</p>\r\n<p>Selv om revaliderings- og pensionsnævnet havde tiltrådt kommunens afgørelse om tilkendelse af pension efter § 14, stk. 3, var der ikke en sådan enighed mellem kommunen og nævnet om afgørelsen i sagen, som efter lovens  § 50, stk. 2, 2. pkt., er en forudsætning for at begrænse klageadgangen til sagen af principiel eller generel betydning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19960939425"
        },
        {
            "displayName": "Entydig dokumentidentifikation",
            "displayValue": "BS010011"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9394"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/06/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20214-926028994"
        },
        {
            "displayName": "Stikord",
            "displayValue": "O-67-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}