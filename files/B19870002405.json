{
    "id": 72886,
    "title": "Bekendtgørelse om formålet med undervisningen i folkeskolens fag (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 24 af 19/01/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om formålet med undervisningen i  \r\n\r\n folkeskolens fag (* 1) </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 4, stk. 5, og § 7, stk. 3, i lov om folkeskolen jfr.  \r\n\r\n lovbekendtgørelse nr. 541 af 21. august 1986, fastsættes: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Dansk </P>  \r\n\r\n<P>Formålet med undervisningen er, at eleverne udvikler deres færdighed i at  \r\n\r\n bruge sproget godt og alsidigt og øger deres forståelse af talt og skrevet  \r\n\r\n dansk. </P>  \r\n\r\n<P CLASS=STK> <I>Stk. 2. </I> Eleverne skal udvikle deres sans for  \r\n\r\n perspektiver og værdier samt deres udtryks- og læselyst gennem oplevelse og  \r\n\r\n analyse, forståelse og vurdering af ældre og nyere digtning såvel som andre  \r\n\r\n udtryksformer. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Regning/matematik </P>  \r\n\r\n<P>Formålet med undervisningen er, at eleverne tilegner sig grundlæggende  \r\n\r\n matematiske begreber og indsigt i udvalgte områder inden for faget. </P>  \r\n\r\n<P CLASS=STK> <I>Stk. 2. </I> Undervisningen skal sigte imod, at eleverne  \r\n\r\n erkender fagets rolle som beskrivelsesmiddel og den særlige stilling, som  \r\n\r\n ræsonnementer har i faget. Eleverne skal opnå fortrolighed med, hvordan  \r\n\r\n fagets begrebsområder opbygges. </P>  \r\n\r\n<P CLASS=STK> <I>Stk. 3. </I> Det skal tilstræbes, at eleverne tilegner sig  \r\n\r\n arbejdsmetoder, der kan sætte dem i stand til såvel på egen hånd som i  \r\n\r\n samarbejde dels at erkende, formulere og løse problemer, dels at skaffe sig  \r\n\r\n viden. </P>  \r\n\r\n<P CLASS=STK> <I>Stk. 4. </I> Undervisningen skal medvirke til, at eleverne  \r\n\r\n opnår færdighed i at bruge faget som beskrivelsesmiddel og øvelse i at løse  \r\n\r\n praktiske problemer. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Idræt </P>  \r\n\r\n<P>Formålet med undervisningen er, at eleverne motiveres for fysisk  \r\n\r\n aktivitet, og at deres fysiske, psykiske og sociale udvikling fremmes. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Kristendomskundskab (grundskolen) </P>  \r\n\r\n<P>Formålet med undervisningen er, at eleverne erhverver viden om  \r\n\r\n kristendommen og dens baggrund. </P>  \r\n\r\n<P CLASS=STK> <I>Stk. 2. </I> Det skal tilstræbes, at eleverne opnår  \r\n\r\n færdighed i at opfatte bibelske tekster og vurdere udsagn, der bygger herpå.  \r\n\r\n</P>  \r\n\r\n<P CLASS=STK> <I>Stk. 3. </I> Undervisningen skal medvirke til, at eleverne  \r\n\r\n får forståelse af religiøse begreber og problemer og derigennem et bedre  \r\n\r\n grundlag for at erkende og tage stilling til menneskelige livsspørgsmål af  \r\n\r\n såvel individuel som social art. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Kristendomskundskab/religion (10. klasse) </P>  \r\n\r\n<P>Formålet med undervisningen er, at eleverne erhverver øget viden om  \r\n\r\n kristendommen og dens baggrund, og at de får et øget kendskab til de mest  \r\n\r\n udbredte ikke-kristne religioner. </P>  \r\n\r\n<P CLASS=STK> <I>Stk. 2. </I> Det skal tilstræbes, at eleverne opnår  \r\n\r\n færdighed i at opfatte og vurdere udsagn med religiøst indhold. </P>  \r\n\r\n<P CLASS=STK> <I>Stk. 3. </I> Undervisningen skal medvirke til, at eleverne  \r\n\r\n får forståelse af religiøse begreber og problemer og derigennem et bedre  \r\n\r\n grundlag for at erkende og tage stilling til menneskelige livsspørgsmål af  \r\n\r\n såvel individuel som social art. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Formning </P>  \r\n\r\n<P>Formålet med undervisningen er, at eleverne udvikler deres evne for og  \r\n\r\n lyst til at give billedmæssigt udtryk for oplevelser og forestillinger. </P>  \r\n\r\n<P CLASS=STK> <I>Stk. 2. </I> Det skal tilstræbes, at eleverne tilegner sig  \r\n\r\n færdigheder inden for faget, der kan være af værdi for dem også i deres  \r\n\r\n fritid. </P>  \r\n\r\n<P CLASS=STK> <I>Stk. 3. </I> Undervisningen skal medvirke til, at eleverne  \r\n\r\n udvider deres forståelse af billedmæssige udtryksformer og dermed deres  \r\n\r\n mulighed for selvstændigt at vurdere dem. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Musik </P>  \r\n\r\n<P>Formålet med undervisningen er, at eleverne udvikler deres evner for og  \r\n\r\n bevarer deres lyst til at beskæftige sig med musik. </P>  \r\n\r\n<P CLASS=STK> <I>Stk. 2. </I> Det skal tilstræbes, at eleverne får lejlighed  \r\n\r\n til både som lyttende og som udøvende at indgå i et aktivt forhold til musik  \r\n\r\n i forskellige udtryksformer, og at de får mulighed for gennem musik at  \r\n\r\n samarbejde med andre og at nå til en forståelse af fremmede miljøer og  \r\n\r\n kulturer. </P>  \r\n\r\n<P CLASS=STK> <I>Stk. 3. </I> Undervisningen skal medvirke til, at eleverne  \r\n\r\n bliver fortrolige med danske salmer og sange, som indgår i den folkelige  \r\n\r\n tradition. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Historie </P>  \r\n\r\n<P>Formålet med undervisningen er, at eleverne erhverver viden om tidligere  \r\n\r\n tiders levevilkår, tankesæt og samfundsforhold, og at de får en oplevelse af  \r\n\r\n sammenhængen mellem fortid og nutid og af de forandringer, der har fundet  \r\n\r\n sted i menneskenes udfoldelsesmuligheder. </P>  \r\n\r\n<P CLASS=STK> <I>Stk. 2. </I> Det skal tilstræbes, at eleverne bliver  \r\n\r\n fortrolige med den tradition, det danske samfunds- og kulturliv bygger på som  \r\n\r\n forudsætning både for forandring og for videreførelse. </P>  \r\n\r\n<P CLASS=STK> <I>Stk. 3. </I> Undervisningen skal medvirke til, at eleverne  \r\n\r\n opøves i at lytte til og læse sammenhængende historiske skildringer og  \r\n\r\n vurdere dem som forklaring på fænomener, de ikke umiddelbart kender fra deres  \r\n\r\n egen erfaringskreds. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Geografi </P>  \r\n\r\n<P>Formålet med undervisningen er, at eleverne erhverver viden om geografiske  \r\n\r\n begreber og modeller, som kan skabe mulighed for oversigt og for at drage  \r\n\r\n almene slutninger. </P>  \r\n\r\n<P CLASS=STK> <I>Stk. 2. </I> Det skal tilstræbes, at eleverne får interesse  \r\n\r\n for og tilegner sig nogen færdighed i at arbejde med geografiske begreber,  \r\n\r\n modeller og metoder, herunder at opsøge, udvælge, analysere og vurdere  \r\n\r\n tilgængelige oplysninger. </P>  \r\n\r\n<P CLASS=STK> <I>Stk. 3. </I> Undervisningen skal medvirke til, at eleverne  \r\n\r\n opnår forståelse for naturgivne og menneskeskabte forholds betydning, så de  \r\n\r\n kan arbejde sig frem til en begrundet stillingtagen til problemer i deres  \r\n\r\n eget og andre samfund. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Biologi </P>  \r\n\r\n<P>Formålet med undervisningen er, at eleverne erhverver viden om  \r\n\r\n vekselvirkningen mellem organismer og deres fysiske miljø og mellem  \r\n\r\n organismer indbyrdes. </P>  \r\n\r\n<P CLASS=STK> <I>Stk. 2. </I> Det skal tilstræbes, at eleverne lærer at  \r\n\r\n iagttage og beskrive planter og dyr og deres vigtigste livsytringer, samt at  \r\n\r\n de indstiller sig på at erkende og formulere biologiske problemer. </P>  \r\n\r\n<P CLASS=STK> <I>Stk. 3. </I> Undervisningen skal medvirke til, at eleverne  \r\n\r\n opnår forståelse for menneskers vilkår og muligheder og dermed får et  \r\n\r\n grundlag for at tage stilling til lokale og globale miljøproblemer. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Samtidsorientering </P>  \r\n\r\n<P>Formålet med undervisningen er, at eleverne opnår indblik i nogle  \r\n\r\n væsentlige lokale, nationale og globale samtidsproblemer. </P>  \r\n\r\n<P CLASS=STK> <I>Stk. 2. </I> Det skal tilstræbes, at eleverne tilegner sig  \r\n\r\n nogen færdighed i at vurdere politiske, økonomiske og ideologiske udsagn.  \r\n\r\n</P>  \r\n\r\n<P CLASS=STK> <I>Stk. 3. </I> Undervisningen skal medvirke til, at eleverne  \r\n\r\n udvikler interesse for politiske forhold, så de søger at klargøre sig de  \r\n\r\n historiske forudsætninger og det værdigrundlag, der ligger bag egne og andres  \r\n\r\n udsagn og handlinger. </P>  \r\n\r\n<P CLASS=STK> <I>Stk. 4. </I> Undervisningen skal tillige medvirke til, at  \r\n\r\n eleverne får kendskab til nogle af de faktorer, der danner baggrund for det  \r\n\r\n nutidige samfunds konflikter, til hvordan de søges løst, og til hvorledes det  \r\n\r\n enkelte menneske alene eller i samarbejde med andre kan få indflydelse på  \r\n\r\n beslutninger i samfundet. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Håndarbejde </P>  \r\n\r\n<P>Formålet med undervisningen er, at eleverne erhverver et grundlæggende  \r\n\r\n kendskab til fremgangsmåder, som kan anvendes ved arbejde med tekstiler, samt  \r\n\r\n en viden om redskaber og materialer, som faget anvender. </P>  \r\n\r\n<P CLASS=STK> <I>Stk. 2. </I> Det skal tilstræbes, at eleverne gennem  \r\n\r\n arbejdet med former, farver og teknikker udvikler deres skabende evner,  \r\n\r\n initiativ og selvstændige smag. </P>  \r\n\r\n<P CLASS=STK> <I>Stk. 3. </I> Undervisningen skal medvirke til, at eleverne  \r\n\r\n udvikler en vurderende holdning, der kan være af betydning for dem som  \r\n\r\n forbrugere, og at de orienterer sig i de træk ved tekstilers udformning, som  \r\n\r\n har tilknytning til forskellig kultur og levevis. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Sløjd </P>  \r\n\r\n<P>Formålet med undervisningen er, at eleverne tilegner sig håndværksmæssige  \r\n\r\n arbejdsmetoder og teknikker, der kan give dem erfaringer med fagets  \r\n\r\n materialer og redskaber. </P>  \r\n\r\n<P CLASS=STK> <I>Stk. 2. </I> Det skal tilstræbes, at eleverne udvikler deres  \r\n\r\n skabende evner, deres initiativ og deres glæde ved manuelt arbejde. </P>  \r\n\r\n<P CLASS=STK> <I>Stk. 3. </I> Undervisningen skal medvirke til, at eleverne  \r\n\r\n udvikler en vurderende holdning, der kan være af betydning for dem som  \r\n\r\n forbrugere. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Hjemkundskab </P>  \r\n\r\n<P>Formålet med undervisningen er, at eleverne erhverver viden og gør  \r\n\r\n erfaringer inden for områder, der kan være af betydning for dem som  \r\n\r\n forbrugere og ved planlægning og varetagelse af arbejdet i hjemmet. </P>  \r\n\r\n<P CLASS=STK> <I>Stk. 2. </I> Det skal tilstræbes, at eleverne opnår  \r\n\r\n færdighed i teknikker og arbejdsprocesser, som kan rationalisere arbejdet i  \r\n\r\n hjemmet, og at de får færdighed i både enkeltvis og sammen med andre at  \r\n\r\n tilrettelægge og udføre dette arbejde. </P>  \r\n\r\n<P CLASS=STK> <I>Stk. 3. </I> Undervisningen skal medvirke til, at eleverne  \r\n\r\n får forståelse for betydningen af rigtig kostsammensætning, og at de udvikler  \r\n\r\n en æstetisk holdning med hensyn til hygiejne og til indretning og  \r\n\r\n vedligeholdelse af hjemmet. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Engelsk </P>  \r\n\r\n<P>Formålet med undervisningen er, at eleverne tilegner sig færdighed i at  \r\n\r\n forstå det talte engelske sprog, i at tale sproget, i at opfatte indholdet af  \r\n\r\n en engelsk tekst og i skriftligt at benytte sig af sproget. </P>  \r\n\r\n<P CLASS=STK> <I>Stk. 2. </I> Undervisningen skal øge elevernes muligheder  \r\n\r\n for at orientere sig om levevilkårene og kulturen i de lande, hvor sproget  \r\n\r\n tales, således at de opnår et bedre grundlag for mellemfolkelig forståelse.  \r\n\r\n</P>  \r\n\r\n<P CLASS=STK> <I>Stk. 3. </I> Undervisningen skal medvirke til, at eleverne  \r\n\r\n bevarer lysten til at bruge sproget, og at de får interesse for at dygtiggøre  \r\n\r\n sig yderligere heri. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Fysik/kemi </P>  \r\n\r\n<P>Formålet med undervisningen er, at eleverne tilegner sig nogle  \r\n\r\n grundlæggende fysiske og kemiske begreber og indsigt i udvalgte områder inden  \r\n\r\n for fagene. </P>  \r\n\r\n<P CLASS=STK> <I>Stk. 2. </I> Undervisningen skal sigte imod, at eleverne får  \r\n\r\n forståelse af fagenes betydning ved beskrivelsen af vort univers, og at  \r\n\r\n eleverne opnår fortrolighed med, hvordan fagenes begrebssystemer skabes,  \r\n\r\n efterprøves og udvikles gennem en vekselvirkning mellem teori og eksperiment.  \r\n\r\n</P>  \r\n\r\n<P CLASS=STK> <I>Stk. 3. </I> Det skal tilstræbes, at eleverne opnår indblik  \r\n\r\n i den naturvidenskabelige arbejdsmetode og inspireres til såvel på egen hånd  \r\n\r\n som i samarbejde at skaffe sig viden og at erkende, formulere og løse  \r\n\r\n praktiske problemer. </P>  \r\n\r\n<P CLASS=STK> <I>Stk. 4. </I> Undervisningen skal medvirke til, at eleverne  \r\n\r\n får forståelse af naturvidenskabernes betydning for samfundsudviklingen både  \r\n\r\n på det humanistiske og det teknologiske område. </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Tysk </P>  \r\n\r\n<P>Formålet med undervisningen er, at eleverne tilegner sig færdighed i at  \r\n\r\n forstå det talte tyske sprog, i at tale sproget, i at opfatte indholdet af en  \r\n\r\n tysk tekst og i skriftligt at benytte sig af sproget. </P>  \r\n\r\n<P CLASS=STK> <I>Stk. 2. </I> Undervisningen skal øge elevernes muligheder  \r\n\r\n for at orientere sig om levevilkårene og kulturen i de lande, hvor sproget  \r\n\r\n tales, således at de opnår et bedre grundlag for mellemfolkelig forståelse.  \r\n\r\n</P>  \r\n\r\n<P CLASS=STK> <I>Stk. 3. </I> Undervisningen skal medvirke, til at eleverne  \r\n\r\n bevarer lysten til at bruge sproget, og at de får interesse for at dygtiggøre  \r\n\r\n sig yderligere heri. </P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Fransk </P>  \r\n\r\n<P>Formålet med undervisningen er, at eleverne tilegner sig et grundlag for  \r\n\r\n at forstå det talte franske sprog, for at tale sproget, for at opfatte  \r\n\r\n indholdet af en fransk tekst og for skriftligt at benytte sig af sproget.  \r\n\r\n</P>  \r\n\r\n<P CLASS=STK> <I>Stk. 2. </I> Undervisningen skal øge elevernes muligheder  \r\n\r\n for at orientere sig om levevilkårene og kulturen i de lande, hvor sproget  \r\n\r\n tales, således at de opnår et bedre grundlag for mellemfolkelig forståelse.  \r\n\r\n</P>  \r\n\r\n<P CLASS=STK> <I>Stk. 3. </I> Undervisningen skal medvirke til, at eleverne  \r\n\r\n bevarer lysten til at bruge sproget, og at de får interesse for at dygtiggøre  \r\n\r\n sig yderligere heri. </P>  \r\n\r\n</DIV>  \r\n\r\n<A NAME=\"P19\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Bekendtgørelsen træder i kraft den 15. februar  \r\n\r\n 1987. </P>  \r\n\r\n<P CLASS=STK> <I>Stk. 2. </I> Bekendtgørelse nr. 518 af 24. september 1975  \r\n\r\n ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 19. januar  \r\n\r\n 1987 </I> </P>  \r\n\r\n<P ALIGN=CENTER>P. m. v. </P>  \r\n\r\n<P CLASS=UNDERSKREVET-AF ALIGN=CENTER>Helge Thomsen </P>  \r\n\r\n<P CLASS=MINISTER ALIGN=RIGHT>/Liselotte Nielsen </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Bekendtgørelsen er oversat til engelsk i den form, den havde i 1975. Oversættelsen fås i Undervisningsministeriets internatonale kontor"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/01/1987"
        },
        {
            "displayName": "Accession",
            "displayValue": "B19870002405"
        },
        {
            "displayName": "Entydig dokumentidentifikation",
            "displayValue": "CM032083"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/09/1999"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "24"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "19/01/1987"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for Folkeskolen"
        },
        {
            "displayName": "Ressortministeriets journalnummer",
            "displayValue": "Undervisningsmin. dep., 1. afd. j.nr. 1986-210-62."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}