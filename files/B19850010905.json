{
    "id": 61028,
    "title": "Bekendtgørelse af forretningsorden for ligningskommissionen i København samt regler om ligningskommissionens organisation ",
    "documentTypeId": "60",
    "isSagsforlobPeriodValid": false,
    "shortName": "BEK nr 109 af 22/03/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af forretningsorden for  \r\n\r\n ligningskommissionen i København samt regler om ligningskommissionens  \r\n\r\n organisation </H1>  \r\n\r\n<P></P>  \r\n\r\n<P>I henhold til § 1, stk. 12, i skattestyrelsesloven, jfr. lovbekendtgørelse  \r\n\r\n nr. 573 af 14. november 1984, fastsættes følgende forretningsorden for  \r\n\r\n ligningskommissionen i København, samt i henhold til samme lovs § 6 afvigende  \r\n\r\n regler om ligningskommissionens organisation. </P>  \r\n\r\n<P>Valg af ligningskommission </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Den kommunale ligningsmyndighed udgøres af en  \r\n\r\n ligningskommission bestående af 35 medlemmer. Ligningskommissionens medlemmer  \r\n\r\n vælges af borgerrepræsentationen blandt de beboere, der er valgbare til  \r\n\r\n borgerrepræsentationen. Valget finder sted på et møde, der afholdes senest  \r\n\r\n den 1. marts i det år, borgerrepræsentationens funktionsperiode begynder.  \r\n\r\n Hver gruppe i borgerrepræsentationen, der har indvalgt medlemmer i  \r\n\r\n ligningskommissionen, udpeger samtidig et antal stedfortrædere, svarende til  \r\n\r\n halvdelen af gruppens medlemstal i ligningskommissionen, om fornødent  \r\n\r\n forhøjet til nærmeste hele tal. </P>  \r\n\r\n<P CLASS=STK> <I>Stk. 2. </I> Ligningskommissionens funktionsperiode løber  \r\n\r\n fra den 1. april i det år, borgerrepræsentationens funktionsperiode begynder,  \r\n\r\n til den 31. marts i året efter afslutningen af borgerrepræsentationens  \r\n\r\n funktionsperiode. </P>  \r\n\r\n<P CLASS=STK> <I>Stk. 3. </I> Borgerrepræsentationen kan med  \r\n\r\n indenrigsministerens godkendelse tillægge ligningskommissionens medlemmer et  \r\n\r\n honorar. </P>  \r\n\r\n<P>Valg af formand, næstformand og udvalg </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Den nyvalgte ligningskommission afholder  \r\n\r\n konstituerende møde snarest muligt efter, at valget i borgerrepræsentationen  \r\n\r\n har fundet sted. Indkaldelse til mødet foretages af det medlem, der længst  \r\n\r\n har været medlem af ligningskommissionen, eller, hvis flere har været medlem  \r\n\r\n lige længe, af den ældste af disse. </P>  \r\n\r\n<P CLASS=STK> <I>Stk. 2. </I> På det konstituerende møde foretages valg af  \r\n\r\n ligningskommissionens formandskab (formand, 1., 2., 3. og 4. næstformand).  \r\n\r\n Valget, der foretages under et efter forholdstalsvalgmåden, ledes af det  \r\n\r\n medlem, der har indkaldt til mødet. Blandt de øvrige medlemmer foretages  \r\n\r\n derefter valg til 5 udvalg, således at der vælges 6 medlemmer til hvert  \r\n\r\n udvalg. Valget, der ligeledes foretages under et efter forholdstalsvalgmåden,  \r\n\r\n ledes af den nyvalgte formand eller i hans forfald af det medlem, der har  \r\n\r\n ledet formandskabsvalget. Valgene har gyldighed for hele funktionsperioden.  \r\n\r\n</P>  \r\n\r\n<P CLASS=STK> <I>Stk. 3. </I> I formandens forfald fungerer næstformændene i  \r\n\r\n den rækkefølge, i hvilken de er valgt. </P>  \r\n\r\n<P CLASS=STK> <I>Stk. 4. </I> Ligningskommissionen kan efter anmodning  \r\n\r\n fritage formand og næstformænd for deres hverv for resten af funktionstiden.  \r\n\r\n Når formanden eller en næstformand fritages for sit hverv, dør eller udtræder  \r\n\r\n af ligningskommissionen, besættes den ledigblevne plads i formandskabet for  \r\n\r\n resten af ligningskommissionens funktionstid af den samme gruppe, som har  \r\n\r\n indvalgt den pågældende i formandskabet. </P>  \r\n\r\n<P>Indkaldelse af stedfortræder </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Når et medlem har forfald, skal han underrette  \r\n\r\n ligningskommissionens sekretariat herom, og formanden eller mødelederen afgør  \r\n\r\n da, om en stedfortræder skal indkaldes. Hvis et medlem, der har forfald,  \r\n\r\n forlanger det, skal en stedfortræder indkaldes. Stedfortræder skal endvidere  \r\n\r\n indkaldes, hvis et medlem har forfald i mindst 2 måneder. </P>  \r\n\r\n<P CLASS=STK> <I>Stk. 2. </I> Hvis et medlem af et udvalg har forfald, uden  \r\n\r\n at formandskabet skal indkalde stedfortræder, kan et af samme gruppe valgt  \r\n\r\n medlem af kommissionen efter bestemmelse af formanden eller mødelederen tage  \r\n\r\n sæde i udvalget i det fraværende medlems sted. </P>  \r\n\r\n<P CLASS=STK> <I>Stk. 3. </I> Når et medlem er forhindret i at deltage i det  \r\n\r\n konstituerende møde, jfr. § 2, skal en stedfortræder indkaldes. </P>  \r\n\r\n<P>Sekretariatsbistand </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Københavns kommunes skatteforvaltning yder  \r\n\r\n sekretariatsbistand til ligningskommissionen. Skatteforvaltningen skal - uden  \r\n\r\n stemmeret - være repræsenteret i alle ligningskommissionens møder og skal  \r\n\r\n udarbejde forslag til alle ligningskommissionens afgørelser. </P>  \r\n\r\n<P>Ligningsplan </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Inden det årlige ligningsarbejde påbegyndes,  \r\n\r\n udarbejder skatteforvaltningen en ligningsplan, der forelægges til  \r\n\r\n godkendelse i ligningskommissionen, og som løbende ajourføres. Ligningsplanen  \r\n\r\n udarbejdes under behørig hensyntagen til ligningsrådets og  \r\n\r\n statsskattedirektoratets retningslinier. </P>  \r\n\r\n<P CLASS=STK> <I>Stk. 2. </I> Ligningsplanen udarbejdes således, at der  \r\n\r\n tilrettelægges en løbende arbejdsgang med henblik på, at ansættelsen kan være  \r\n\r\n foretaget senest 31. marts i det andet kalenderår efter det indkomstår,  \r\n\r\n ansættelsen vedrører. </P>  \r\n\r\n<P CLASS=STK> <I>Stk. 3. </I> Af hensyn til fristerne for klagebehandling ved  \r\n\r\n andre klageinstanser bør arbejdet tilrettelægges således, at udtalelser til  \r\n\r\n brug for disse fremmes mest muligt. </P>  \r\n\r\n<P>Ligningskommissionens møder </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Ligningskommissionen udøver sin virksomhed dels  \r\n\r\n i plenarmøder og dels i udvalgsmøder. </P>  \r\n\r\n<P CLASS=STK> <I>Stk. 2. </I> Formandskabet bestemmer, hvorledes sagerne skal  \r\n\r\n fordeles på de enkelte udvalg. </P>  \r\n\r\n<P CLASS=STK> <I>Stk. 3. </I> Formanden fastsætter tid og sted for  \r\n\r\n ligningskommissionens møder og foretager indkaldelse hertil.  \r\n\r\n Mødeindkaldelsen, der så vidt muligt skal udsendes med mindst 7 dages varsel,  \r\n\r\n skal indeholde dagsorden og oplysning om tid og sted for mødets afholdelse.  \r\n\r\n</P>  \r\n\r\n<P CLASS=STK> <I>Stk. 4. </I> Formanden kan til enhver tid lade møder afholde  \r\n\r\n såvel i den samlede ligningskommission som i de enkelte udvalg. </P>  \r\n\r\n<P CLASS=STK> <I>Stk. 5. </I> Formanden er pligtig at lade afholde møder i  \r\n\r\n den samlede ligningskommission eller i de enkelte udvalg, når begæring herom  \r\n\r\n fremsættes af to næstformænd. Ligeledes kan to medlemmer af et udvalg eller  \r\n\r\n 10 medlemmer af den samlede kommission over for formanden forlange møde  \r\n\r\n afholdt i henholdsvis udvalget eller den samlede kommission. </P>  \r\n\r\n<P CLASS=STK> <I>Stk. 6. </I> Mødeindkaldelse til de i stk. 5 omhandlede  \r\n\r\n møder skal udsendes inden 14 dage efter begæringens modtagelse. </P>  \r\n\r\n<P CLASS=STK> <I>Stk. 7. </I> For de sager, der skal behandles på et møde,  \r\n\r\n skal det fornødne materiale til sagens bedømmelse være tilgængeligt i  \r\n\r\n skatteforvaltningen i mindst 2 hverdage inden mødet. Det skal af  \r\n\r\n mødeindkaldelsen fremgå, hvor materialet er tilgængeligt. </P>  \r\n\r\n<P>Beslutningsdygtighed </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> For at den samlede ligningskommission kan træffe  \r\n\r\n nogen afgørelse, skal mindst halvdelen af kommissionens medlemmer personligt  \r\n\r\n eller ved stedfortræder deltage i afgørelsen. Formanden skal deltage i  \r\n\r\n afgørelsen. </P>  \r\n\r\n<P CLASS=STK> <I>Stk. 2. </I> For at et udvalg kan træffe nogen afgørelse,  \r\n\r\n skal formanden, eller efter dennes bestemmelse en af næstformændene, samt  \r\n\r\n mindst 4 af udvalgets medlemmer personligt eller ved stedfortræder deltage i  \r\n\r\n afgørelsen. </P>  \r\n\r\n<P CLASS=STK> <I>Stk. 3. </I> Samtlige kommissionens medlemmer har ret til at  \r\n\r\n deltage i ethvert møde. Et medlem kan over for formanden fremsætte begæring  \r\n\r\n om at få tilsendt indkaldelser til møder i andre udvalg end det, hvori han er  \r\n\r\n indvalgt. De medlemmer, der ikke er valgt som medlem af det pågældende  \r\n\r\n udvalg, har ikke stemmeret, men har ret til at udtale sig og til at kræve  \r\n\r\n deres indvendinger tilført forhandlingsprotokollen, jfr. § 10, stk. 3. </P>  \r\n\r\n<P>Habilitet </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Den samlede ligningskommission, henholdsvis et  \r\n\r\n besluttende udvalg af ligningskommissionen, træffer beslutning om, hvorvidt  \r\n\r\n et medlems interesse i en sag er af en sådan beskaffenhed, at han efter  \r\n\r\n skattestyrelseslovens § 1, stk. 9, er udelukket fra at deltage i den samlede  \r\n\r\n ligningskommissions, henholdsvis det besluttende udvalgs forhandling og  \r\n\r\n afstemning om sagen. I bekræftende fald skal den pågældende under forhandling  \r\n\r\n og afstemning om sagen forlade lokalet, hvorimod han ikke er afskåret fra at  \r\n\r\n deltage i forhandlingen og afstemningen om, hvorvidt han skal vige sit sæde  \r\n\r\n under den pågældende sags behandling. </P>  \r\n\r\n<P CLASS=STK> <I>Stk. 2. </I> Et medlem skal underrette ligningskommissionens  \r\n\r\n formand, hvis der foreligger forhold, der kan give anledning til tvivl om  \r\n\r\n medlemmets habilitet. Hvis forholdet konstateres i forbindelse med et møde i  \r\n\r\n et besluttende udvalg, skal underretningen dog gives til mødelederen. </P>  \r\n\r\n<P>Mødeledelse og afstemning </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Møder i den samlede ligningskommission ledes af  \r\n\r\n formanden. Møder i de enkelte udvalg ledes af formanden eller efter dennes  \r\n\r\n nærmere bestemmelse af en næstformand. </P>  \r\n\r\n<P CLASS=STK> <I>Stk. 2. </I> Den samlede ligningskommission og de enkelte  \r\n\r\n udvalg træffer deres afgørelser ved afstemning. Afstemningen foregår ved  \r\n\r\n håndsoprækning og afgøres ved stemmeflerhed. I tilfælde af stemmelighed er  \r\n\r\n formandens, i udvalgene mødelederens stemme afgørende. Undlader et  \r\n\r\n ligningskommissionsmedlem at stemme, anses han for at have stemt for det  \r\n\r\n forslag, der er til afstemning. </P>  \r\n\r\n<P CLASS=STK> <I>Stk. 3. </I> Skønner mødelederen, at mødedeltagernes  \r\n\r\n stilling til et forslag er så utvivlsom, at en afstemning er overflødig,  \r\n\r\n meddeler han dette med oplysning om den opfattelse, han har af  \r\n\r\n mødedeltagernes stilling til spørgsmålet. Forlanges der herefter ikke  \r\n\r\n afstemning om forslaget, kan mødelederen erklære sagen for afgjort i  \r\n\r\n overensstemmelse med den af ham angivne opfattelse. </P>  \r\n\r\n<P>Forhandlingsprotokol </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Ligningskommissionens beslutninger, herunder om  \r\n\r\n delegation og ligningsplan, skal indføres i en forhandlingsprotokol. Der  \r\n\r\n føres særskilt forhandlingsprotokol for ligningskommissionens plenarmøder og  \r\n\r\n for hvert udvalg. Forhandlingsprotokollerne skal opbevares i  \r\n\r\n ligningskommissionens sekretariat og skal være tilgængelige for alle  \r\n\r\n kommissionens medlemmer. </P>  \r\n\r\n<P CLASS=STK> <I>Stk. 2. </I> I protokollen skal indføres oversigter, der kan  \r\n\r\n danne tilstrækkeligt grundlag for identifikation af samtlige de i de enkelte  \r\n\r\n møder trufne afgørelser. Oversigter over afgørelser, der er truffet efter §  \r\n\r\n 11, stk. 1, skal indføres i forhandlingsprotokollen for ligningskommissionens  \r\n\r\n plenarmøder. Protokollatet skal indeholde oplysning om den skattepligtiges  \r\n\r\n navn, adresse, CPR/CIR-nummer samt selvangiven eller ansat indkomst og  \r\n\r\n formue. Det skal fremgå, om der er tale om en klagebehandling, og  \r\n\r\n skatteforvaltningens indstilling skal anføres tillige med oplysning om,  \r\n\r\n hvorvidt kommissionens afgørelse afviger herfra. </P>  \r\n\r\n<P CLASS=STK> <I>Stk. 3. </I> Såfremt et medlem af ligningskommissionen ikke  \r\n\r\n billiger en af et udvalg foretagen ansættelse, kan han kræve sine  \r\n\r\n indvendinger imod ansættelsen tilført forhandlingsprotokollen. Afskrift af  \r\n\r\n protokollatet forelægges snarest efter i et formandskabsmøde, hvor der da  \r\n\r\n tages stilling til, om sagen skal genoptages til behandling i et plenarmøde.  \r\n\r\n Genoptages sagen ikke, skal afskrift af protokollatet, såfremt det pågældende  \r\n\r\n medlem kræver det, af formanden indsendes til statsskattedirektoratet.  \r\n\r\n Såfremt et medlem ikke billiger en i et plenarmøde foretagen ansættelse, kan  \r\n\r\n han kræve sine indvendinger imod ansættelsen tilført forhandlingsprotokollen  \r\n\r\n og kan endvidere kræve afskrift af protokollatet indsendt til  \r\n\r\n statsskattedirektoratet. </P>  \r\n\r\n<P>Delegation </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Ligningskommissionen kan bemyndige formanden  \r\n\r\n til på kommissionens vegne at træffe afgørelse i sager, der ikke giver  \r\n\r\n anledning til tvivl. Dog kan ethvert medlem af kommissionen, inden der er  \r\n\r\n truffet en afgørelse, forlange en nærmere angiven sag forelagt til afgørelse  \r\n\r\n i et møde i det udvalg, i hvilket han er indvalgt. </P>  \r\n\r\n<P CLASS=STK> <I>Stk. 2. </I> Ligningskommissionen kan bemyndige  \r\n\r\n skatteforvaltningen til at træffe afgørelse på kommissionens vegne. Dog kan  \r\n\r\n ethvert medlem af kommissionen, inden der er truffet afgørelse, forlange en  \r\n\r\n sag forelagt til afgørelse i et møde i det udvalg, i hvilket han er indvalgt.  \r\n\r\n Det skal fremgå af underretningen til den skattepligtige om en påtænkt eller  \r\n\r\n gennemført ansættelse, hvorvidt ansættelsen foretages af ligningskommissionen  \r\n\r\n selv eller af skatteforvaltningen efter bemyndigelse. </P>  \r\n\r\n<P CLASS=STK> <I>Stk. 3. </I> Erklæringssager samt udtalelser, der ikke giver  \r\n\r\n anledning til tvivl, eller hvor der foreligger en fast praksis, foranlediger  \r\n\r\n formanden ekspederet på kommissionens vegne. </P>  \r\n\r\n<P CLASS=STK> <I>Stk. 4. </I> Hvis andre myndigheder anmoder  \r\n\r\n ligningskommissionen om at lade sig repræsentere under behandling af en sag,  \r\n\r\n bestemmer ligningskommissionens formand, hvem der skal repræsentere  \r\n\r\n kommissionen. </P>  \r\n\r\n<P>Forhandling med skatteyderen </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> I tilfælde, hvor der foreligger behørig  \r\n\r\n selvangivelse, skal ligningskommissionen, forinden den foretager en  \r\n\r\n ansættelse til et andet beløb end selvangivet, give den skattepligtige  \r\n\r\n lejlighed til at ytre sig skriftligt eller ved mundtlig forhandling med  \r\n\r\n skatteforvaltningen med henblik på forvaltningens udarbejdelse af indstilling  \r\n\r\n til ligningskomissionen. Den skattepligtige skal underrettes om den påtænkte  \r\n\r\n ansættelse, om begrundelsen for denne og om, at han kan forlange mundtlig  \r\n\r\n forhandling med et ligningskommissionsudvalg, forinden dette træffer  \r\n\r\n afgørelse i sagen. </P>  \r\n\r\n<P CLASS=STK> <I>Stk. 2. </I> Har den skattepligtige ikke inden for en  \r\n\r\n nærmere angivet frist benyttet sig af en af de angivne muligheder for at ytre  \r\n\r\n sig, kan ligningskommissionen foretage ansættelsen uden yderligere  \r\n\r\n underretning. Har den skattepligtige benyttet sig af sin adgang til at ytre  \r\n\r\n sig forud for ansættelsen, skal der gives underretning om den foretagne  \r\n\r\n ansættelse med begrundelse for denne samt oplysning om klageadgang,  \r\n\r\n klagefrist og klagemyndighed. </P>  \r\n\r\n<P CLASS=STK> <I>Stk. 3. </I> Foretages en ansættelse, uden at der foreligger  \r\n\r\n behørig selvangivelse, skal den skattepligtige underrettes om ansættelsen, om  \r\n\r\n begrundelsen for denne og om klageadgang, klagefrist og klagemyndighed. </P>  \r\n\r\n<P>Genoptagelse og efteransættelse </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Ligningskommissionen kan tage en tidligere  \r\n\r\n foretagen ansættelse op til fornyet behandling og eventuel ændring i det  \r\n\r\n omfang, der ikke af skatterådet, ligningsrådet eller landsskatteretten er  \r\n\r\n taget stilling til ansættelsen. Ændring af en ansættelse kan dog ikke  \r\n\r\n foretages, når ansættelsen er under behandling ved en højere skattemyndighed.  \r\n\r\n Den fornyede behandling skal være afsluttet senest 31. marts i det andet  \r\n\r\n kalenderår efter det indkomstår, som ansættelsen vedrører, jfr.  \r\n\r\n skattestyrelseslovens § 3, stk. 5. </P>  \r\n\r\n<P CLASS=STK> <I>Stk. 2. </I> Kommer ligningskommissionen eller  \r\n\r\n skatteforvaltningen i besiddelse af nye oplysninger, som kan være af  \r\n\r\n betydning for en sag, der er påklaget til skatterådet eller  \r\n\r\n landsskatteretten, skal oplysningerne straks videregives til klageinstansen  \r\n\r\n til brug for dennes behandling af sagen. </P>  \r\n\r\n<P CLASS=STK> <I>Stk. 3. </I> De funktioner, der efter 31. marts i det andet  \r\n\r\n kalenderår efter det indkomstår, en ansættelse vedrører, er tillagt  \r\n\r\n amtsligningsrådene til at ændre ligningskommissioners tidligere foretagne  \r\n\r\n ansættelser og til at foretage nye ansættelser i tilfælde, hvor disse  \r\n\r\n tidligere med urette ikke er foretaget, tillægges i Københavns skattekreds  \r\n\r\n Københavns ligningskommission. Såfremt en ansættelse er påklaget til  \r\n\r\n skatterådet, kan ligningskommissionen dog kun genoptage ansættelsen efter  \r\n\r\n indhentet tilladelse fra statsskattedirektoratet. Ligningskommissionen kan  \r\n\r\n dog ikke ændre en ansættelse i det omfang, skatterådet ved kendelse har taget  \r\n\r\n stilling til ansættelsen. </P>  \r\n\r\n<P CLASS=STK> <I>Stk. 4. </I> Ved udøvelsen af den i stk. 3 omhandlede  \r\n\r\n virksomhed er ligningskommissionen pligtig at følge de af ligningsrådet og  \r\n\r\n statsskattedirektoratet fastsatte særlige retningslinier og afgive de af  \r\n\r\n statsskattedirektoratet krævede redegørelser. </P>  \r\n\r\n<P>Klagebehandling </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Klage over ligningskommissionens afgørelser  \r\n\r\n skal indgives inden 4 uger efter, at der er givet den skattepligtige  \r\n\r\n underretning om afgørelsen, eller hvor en sådan underretning ifølge § 12,  \r\n\r\n stk. 2, er undladt, efter modtagelsen af årsopgørelsen. Ligningskommissionen  \r\n\r\n kan se bort fra overskridelse af fristen, når kommissionen skønner, at der  \r\n\r\n foreligger undskyldende omstændigheder. For skattepligtige, der er omfattet  \r\n\r\n af lov om indkomstbeskatning af aktieselskaber m.v., og for dødsboer regnes  \r\n\r\n fristen fra modtagelsen af den til årsopgørelsen svarende skatteopgørelse.  \r\n\r\n Ligningskommissionen kan behandle klager over egne afgørelser, uanset at  \r\n\r\n ligningsfristen efter skattestyrelseslovens § 3, stk. 5, er udløbet. Klageren  \r\n\r\n kan dog forlange uafsluttede klagesager indbragt for skatterådet, hvor  \r\n\r\n ligningsfristen er udløbet, og der er forløbet mere end 3 måneder fra klagen  \r\n\r\n er indbragt for ligningskommissionen. </P>  \r\n\r\n<P CLASS=STK> <I>Stk. 2. </I> Forinden der træffes en afgørelse, der ikke  \r\n\r\n fuldt ud imødekommer klagerens påstand, skal klageren have lejlighed til  \r\n\r\n mundtlig forhandling med skatteforvaltningen med henblik på forvaltningens  \r\n\r\n udarbejdelse af indstilling til ligningskommissionen. Klageren skal endvidere  \r\n\r\n gøres bekendt med, at han kan forlange mundtlig forhandling med  \r\n\r\n ligningskommissionsudvalget, forinden dette træffer afgørelse i sagen. </P>  \r\n\r\n<P CLASS=STK> <I>Stk. 3. </I> I de tilfælde, hvor ligningskommissionen ikke  \r\n\r\n fuldt ud imødekommer klagerens påstand, skal klageren underrettes om  \r\n\r\n afgørelsen med begrundelse for denne samt oplysning om klageadgang,  \r\n\r\n klagefrist og klagemyndighed. </P>  \r\n\r\n<P>Tavshedspligt </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Ligningskommissionens medlemmer skal under  \r\n\r\n ansvar efter straffelovens § 152 udvise ubetinget tavshed overfor  \r\n\r\n uvedkommende med de oplysninger, som de kommer til kundskab om under  \r\n\r\n varetagelse af deres hverv som ligningskommissionsmedlemmer. Tavshedspligten  \r\n\r\n ophører ikke med medlemshvervets ophør. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Bekendtgørelsen træder i kraft den 1. april  \r\n\r\n 1985. Samtidig ophæves bekendtgørelse nr. 12 af 2. januar 1979. Ministeriet  \r\n\r\n for skatter og afgifter, den 22. marts 1985 </P>  \r\n\r\n<P>Isi Foighel </P>  \r\n\r\n<P>/ C. E. Haumann </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/03/1985"
        },
        {
            "displayName": "Accession",
            "displayValue": "B19850010905"
        },
        {
            "displayName": "Entydig dokumentidentifikation",
            "displayValue": "CM019995"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/08/1999"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "109"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "22/03/1985"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Ligningskommissionen i København"
        },
        {
            "displayName": "Ressortministeriets journalnummer",
            "displayValue": "Min. f. skatter og afgifter j.nr. 510-8500-251"
        },
        {
            "displayName": "Stikord",
            "displayValue": "FORRETNINGSORDEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}