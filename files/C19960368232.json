{
    "id": 84580,
    "title": "At-meddelelse nr. 6.02.2, december 1996, erstatter august 1989 Anmeldelse af arbejdsbetingede lidelser ",
    "documentTypeId": "720",
    "isSagsforlobPeriodValid": false,
    "shortName": "MED nr 3682 af 01/12/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-meddelelse nr. 6.02.2, december 1996,  \r\n\r\n erstatter august 1989 Anmeldelse af arbejdsbetingede lidelser </H1>  \r\n\r\n<P></P>  \r\n\r\n<BR>  \r\n\r\n<P>Denne At-meddelelse oplyser om anmeldelse til Arbejdstilsynet af formodede  \r\n\r\n eller konstaterede arbejdsbetingede lidelser, herunder pludselige  \r\n\r\n løfteskader. </P>  \r\n\r\n<P>Anmeldelsens formål er at give Arbejdstilsynet viden om, hvor og hvorfor  \r\n\r\n arbejdsbetingede lidelser opstår. Denne viden kan benyttes i det forebyggende  \r\n\r\n arbejde. </P>  \r\n\r\n<P>Anmeldelserne udgør et vigtigt prioriteringsgrundlag for arbejdet med  \r\n\r\n udformning af regler, informationsmateriale og uddannelse samt kampagner over  \r\n\r\n for arbejdsmiljøet. </P>  \r\n\r\n<P> <B>Hvad er en arbejdsbetinget lidelse?</B>  </P>  \r\n\r\n<P>Ved en arbejdsbetinget lidelse forstås en sygdom, der er opstået efter  \r\n\r\n længere tids påvirkning fra arbejdet eller de forhold, arbejdet foregår  \r\n\r\n under. </P>  \r\n\r\n<P>I visse tilfælde er det vanskeligt at trække en skarp grænse mellem, hvad  \r\n\r\n der er en ulykke, og hvad der er en arbejdsbetinget lidelse. </P>  \r\n\r\n<P>En høreskade forvoldt ved lang tids ophold i et kraftigt støjmiljø er en  \r\n\r\n arbejdsbetinget lidelse, mens en høreskade forvoldt ved en eksplosion er en  \r\n\r\n ulykke. </P>  \r\n\r\n<P>Hvis slid på huden, kombineret med kontakt med eksemfremkaldende stoffer,  \r\n\r\n medfører eksem, er det en arbejdsbetinget lidelse. Et snitsår, der giver  \r\n\r\n anledning til infektion med efterfølgende blodforgiftning, er en ulykke. </P>  \r\n\r\n<P>Erhvervssygdom er et andet navn for en arbejdsbetinget lidelse og er  \r\n\r\n anvendt i lov om forsikring mod følger af arbejdsskade, hvor det er knyttet  \r\n\r\n til de erstatningsberettigede sygdomme. </P>  \r\n\r\n<P> <B>Hvad er en pludselig løfteskade?</B>  </P>  \r\n\r\n<P>Et nyt arbejdsskadebegreb &#187;pludselige løfteskader&#171; er indført i  \r\n\r\n arbejdsskadeforsikringen. </P>  \r\n\r\n<P>Det nye arbejdsskadebegreb er indført, da disse skader tidligere oftest  \r\n\r\n ikke har kunnet anerkendes som arbejdsskader efter lov om forsikring mod  \r\n\r\n følger af arbejdsskade, hverken som arbejdsulykker eller som erhvervssygdomme  \r\n\r\n (arbejdsbetingede lidelser). </P>  \r\n\r\n<P>I lov om forsikring mod følger af arbejdsskade  \r\n\r\n (arbejdsskadeforsikringsloven) defineres &#187;pludselige løfteskader&#171;  \r\n\r\n som følger: </P>  \r\n\r\n<P>&#187;Ved pludselige løfteskader forstås varige muskel-, nerve- og  \r\n\r\n ledskader, der opstår spontant i umiddelbar tilknytning til løftearbejde i  \r\n\r\n akavede stillinger hos personer, som i øvrigt har belastende løftearbejde,  \r\n\r\n når skaden må anses for udelukkende eller i overvejende grad at være  \r\n\r\n forårsaget af løftearbejdet.&#171; </P>  \r\n\r\n<P>Arbejdstilsynet vurderer og registrerer disse &#187;pludselige  \r\n\r\n løfteskader&#171; som arbejdsbetingede lidelser. </P>  \r\n\r\n<P>Derimod vurderes og registreres skader, som opstår pludselig og uventet i  \r\n\r\n forbindelse med løft, og hvor skadelidte i øvrigt ikke har belastende  \r\n\r\n løftearbejde, som arbejdsulykker, jf. At-meddelelse nr. 6.02.1, Anmeldelse af  \r\n\r\n arbejdsulykker og forgiftningstilfælde. </P>  \r\n\r\n<P> <B>Hvad er en arbejdsskade?</B>  </P>  \r\n\r\n<P>Arbejdsskader er en fælles betegnelse for de skader, man pådrager sig i  \r\n\r\n sit arbejde, dvs. for både arbejdsulykker og arbejdsbetingede lidelser,  \r\n\r\n herunder erhvervssygdomme. </P>  \r\n\r\n<P>Om anmeldelse af arbejdsulykker og forgiftningstilfælde, se At-meddelelse  \r\n\r\n nr. 6.02.1, Anmeldelse af arbejdsulykker og forgiftningstilfælde. </P>  \r\n\r\n<P> <B>Hvad skal anmeldes og af hvem?</B>  </P>  \r\n\r\n<P>Alle formodede og konstaterede arbejdsbetingede lidelser skal anmeldes til  \r\n\r\n Arbejdstilsynet og Arbejdsskadestyrelsen. </P>  \r\n\r\n<P>Læger og tandlæger har pligt til at anmelde arbejdsbetingede lidelser.  \r\n\r\n Alle har dog ret til at anmelde en arbejdsbetinget lidelse; dvs. skadelidte  \r\n\r\n selv eller en anden som handler på skadelidtes vegne, kan anmelde en  \r\n\r\n arbejdsbetinget lidelse til Arbejdstilsynet og Arbejdsskadestyrelsen. </P>  \r\n\r\n<P>Arbejdsgiveren skal efter lov om forsikring mod følger af arbejdsskade  \r\n\r\n anmelde erhvervssygdomme (arbejdsbetingede lidelser) til sit  \r\n\r\n forsikringsselskab eller Arbejdsskadestyrelsen. </P>  \r\n\r\n<P> <B>Hvordan skal anmeldelse ske? </B></P>  \r\n\r\n<P>Anmeldeblanket: </P>  \r\n\r\n<P>Arbejdstilsynet og Arbejdsskadestyrelsen har i fællesskab udarbejdet en  \r\n\r\n anmeldeblanket, der skal anvendes ved anmeldelse af en arbejdsbetinget  \r\n\r\n lidelse. Blanketten skal således anvendes af lægen/tandlægen og andre, som  \r\n\r\n vil anmelde en arbejdsbetinget lidelse til Arbejdstilsynet og  \r\n\r\n Arbejdsskadestyrelsen. Arbejdsgiveren skal også anvende blanketten ved  \r\n\r\n anmeldelse af en arbejdsbetinget lidelse til sit forsikringsselskab eller  \r\n\r\n Arbejdsskadestyrelsen. </P>  \r\n\r\n<P>Anmeldeblanketten er et blanketsæt, som består af 4 anmeldeblanketter: en  \r\n\r\n gul, en blå, en rosa og en grå blanket. Gul blanket er anmeldelsen til  \r\n\r\n Arbejdstilsynet, blå blanket er anmeldelsen til  \r\n\r\n Arbejdsskadestyrelsen/forsikringsselskabet, rosa blanket er til anmelderen,  \r\n\r\n og grå blanket er til skadelidte. </P>  \r\n\r\n<P>Blanketten kan rekvireres hos de lokale arbejdstilsynskredse, hos  \r\n\r\n forsikringsselskaberne eller hos Arbejdsskadestyrelsen. </P>  \r\n\r\n<P> <B>Anmeldeveje:</B>  </P>  \r\n\r\n<P>- Gul blanket skal altid sendes til Direktoratet for Arbejdstilsynet. </P>  \r\n\r\n<P>- Blå blanket skal, når skadelidte ønsker at få rejst en erstatningssag,  \r\n\r\n og det er lægen/tandlægen og andre, undtagen arbejdsgiveren, som anmelder  \r\n\r\n lidelsen, sendes sammen med den gule blanket til Direktoratet for  \r\n\r\n Arbejdstilsynet. </P>  \r\n\r\n<P>Arbejdstilsynet videresender den blå blanket til Arbejdsskadestyrelsen.  \r\n\r\n</P>  \r\n\r\n<P>- Blå blanket skal, når skadelidte ønsker at få rejst en erstatningssag,  \r\n\r\n og anmelderen er arbejdsgiveren, sendes til arbejdsgiverens  \r\n\r\n forsikringsselskab. Er arbejdsgiveren selvforsikret, eller der ikke er tegnet  \r\n\r\n forsikring, skal blanketten sendes til Arbejdsskadestyrelsen. </P>  \r\n\r\n<P>Blå blanket skal ikke sendes, hvis skadelidte ikke ønsker at få rejst en  \r\n\r\n erstatningssag. </P>  \r\n\r\n<P>- Rosa blanket er til anmelderen. </P>  \r\n\r\n<P>- Grå blanket er til skadelidte. </P>  \r\n\r\n<P> <B>Anmeldelse til Arbejdstilsynet skal ske, når lægen/tandlægen er blevet  \r\n\r\n bekendt med lidelsen og den formodede sammenhæng med arbejdet. </B></P>  \r\n\r\n<P>Hvordan bruges anmeldelsen? </P>  \r\n\r\n<P>Arbejdstilsynet bruger anmeldelsen til: </P>  \r\n\r\n<P>- Arbejdspladsundersøgelse </P>  \r\n\r\n<P>Arbejdstilsynet foretager i et udvalgt antal tilfælde en undersøgelse på  \r\n\r\n arbejdsstedet. Formålet med undersøgelsen er at få klarlagt de  \r\n\r\n arbejdsmiljømæssige forhold, der er årsag til lidelsen, samt at få iværksat  \r\n\r\n de nødvendige forebyggende foranstaltninger i samarbejde med virksomheden.  \r\n\r\n</P>  \r\n\r\n<P>De anmeldelser, der ikke undersøges umiddelbart, kan indgå i et senere  \r\n\r\n tilsynsbesøg og i forbindelse med de kampagner og særlige indsatser, som  \r\n\r\n Arbejdstilsynet gennemfører. </P>  \r\n\r\n<P> <B>Arbejdstilsynet må i den forbindelse ikke oplyse arbejdsgiveren om  \r\n\r\n skadelidtes navn eller give andre oplysninger, som kan tjene til  \r\n\r\n identifikation af skadelidte. </B></P>  \r\n\r\n<P>- Edb-registrering og analyse </P>  \r\n\r\n<P>Arbejdstilsynet registrerer anmeldelserne i en database, der bl.a.  \r\n\r\n anvendes til analyser af sammenhænge mellem arbejdsmiljøpåvirkninger og  \r\n\r\n opståede lidelser. </P>  \r\n\r\n<P>Den statistik, der udarbejdes på grundlag af denne registrering, anvendes  \r\n\r\n bl.a. til prioritering af den forebyggende indsats, til kortlægning af  \r\n\r\n arbejdsmiljøproblemer og til vurdering af behovet for særlige kampagner m.v.  \r\n\r\n</P>  \r\n\r\n<P> <B>Oplysninger, der kan henføres til bestemte virksomheder eller  \r\n\r\n personer, offentliggøres ikke. </B></P>  \r\n\r\n<P>Videresendelse til Arbejdsskadestyrelsen </P>  \r\n\r\n<P>Anmeldelser fra lægen/tandlægen videresendes af Arbejdstilsynet til  \r\n\r\n Arbejdsskadestyrelsen, medmindre det af anmeldelsen klart fremgår, at  \r\n\r\n skadelidte ikke ønsker anmeldelsen behandlet i Arbejdsskadestyrelsen med  \r\n\r\n henblik på eventuel erstatning. </P>  \r\n\r\n<P>Ligeledes videresender Arbejdstilsynet anmeldelser fra andre anmeldere end  \r\n\r\n læger/tandlæger til Arbejdsskadestyrelsen, dog skal arbejdsgiveren selv sende  \r\n\r\n anmeldelsen til sit forsikringsselskab eller til Arbejdsskadestyrelsen. </P>  \r\n\r\n<P>Arbejdsskadestyrelsen kan ikke behandle en erstatningssag uden  \r\n\r\n samtykkeerklæring fra skadelidte. </P>  \r\n\r\n<P>Spørgsmål i forbindelse med en erstatningssag rettes direkte til  \r\n\r\n Arbejdsskadestyrelsen. </P>  \r\n\r\n<P> <B>Udlevering af oplysninger</B>  </P>  \r\n\r\n<P>Enhver person kan få de oplysninger om sig selv, der er registreret i  \r\n\r\n registret for arbejdsbetingede lidelser i overensstemmelse med den særlige  \r\n\r\n registerforskrift. </P>  \r\n\r\n<P>Jens Andersen </P>  \r\n\r\n<P> <B>Baggrund</B>  </P>  \r\n\r\n<P>- Bekendtgørelse om lægers og tandlægers pligt til at anmelde  \r\n\r\n arbejdsbetingede lidelser og pludselige løfteskader til Direktoratet for  \r\n\r\n Arbejdstilsynet og Arbejdsskadestyrelsen. </P>  \r\n\r\n<P>Nummer og dato på nævnte bekendtgørelse findes i At-meddelelse nr. 0.02.1,  \r\n\r\n der indeholder en fuldstændig fortegnelse over gældende love, bekendtgørelser  \r\n\r\n og At-anvisninger om arbejdsmiljø. </P>  \r\n\r\n<P>Arbejdstilsynet Landskronagade 33 2100 København Ø Telefon 39 15 20 00  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>I At-meddelelse 0.01.1 findes en fortegnelse over gældende At-meddelelser.  \r\n\r\n</P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19960368232"
        },
        {
            "displayName": "Entydig dokumentidentifikation",
            "displayValue": "CM044016"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/11/2006"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3682"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "01/12/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "1995-172-13-88-482-24"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}