{
    "id": 74206,
    "title": "Cirkulære om retningslinier for ansættelsesmyndighedens prøvelse af, om ansøgere til stillinger i folkeskolen opfylder ansættelsesbetingelserne efter tjenestemandslovens § 10, stk. 1 (Til samtlige amtsråd og kommunalbestyrelser) ",
    "documentTypeId": "140",
    "isSagsforlobPeriodValid": false,
    "shortName": "CIR nr 259 af 06/11/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om retningslinier for  \r\n\r\n ansættelsesmyndighedens prøvelse af, om ansøgere til stillinger i folkeskolen  \r\n\r\n opfylder ansættelsesbetingelserne efter tjenestemandslovens § 10, stk. 1  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige amtsråd og  \r\n\r\n kommunalbestyrelser) </P>  \r\n\r\n<BR>  \r\n\r\n<P>I medfør af skolestyrelseslovens § 7, stk. 4, og § 40, stk. 3, fastsættes  \r\n\r\n følgende bestemmelser om fremgangsmåden ved kommunalbestyrelsernes og  \r\n\r\n amtsrådenens ansættelse af ledere og lærere ved kommunernes og  \r\n\r\n amtskommunernes skole- og undervisningsvæsen: </P>  \r\n\r\n<P CLASS=PUNKT> <B>1.</B> Ansættelsesmyndigheden må, inden den tager stilling  \r\n\r\n til spørgmålet om ansættelse af en person som lærer i folkeskolen, foretage  \r\n\r\n en prøvelse af, om den pågældende ansøger opfylder betingelserne i  \r\n\r\n tjenestemandslovens § 10, stk. 1, jfr. finansministeriets som bilag til  \r\n\r\n nærværende cirkulære optrykte cirkulære nr. 2 af 14. januar 1963 angående  \r\n\r\n spørgmålet om ansættelse under staten af personer, der har begået strafbare  \r\n\r\n forhold. </P>  \r\n\r\n<P CLASS=PUNKT> <B>2.</B> Ansættelsesmyndigheden bør være opmærksom på, om  \r\n\r\n der efter bestået eksamen foreligger sammenhæng i tidspunkterne for den  \r\n\r\n pågældende ansøgers tidligere virksomhed som lærer. Der bør kræves  \r\n\r\n dokumentation for tidligere ansættelsesperiode(r) som lærer. </P>  \r\n\r\n<P CLASS=PUNKT> <B>3.</B> Såfremt ansøgeren ikke fremlægger dokumentation for  \r\n\r\n lærervirksomhed efter eksamen, aftjening af værnepligt, deltagelse i kursus  \r\n\r\n m.v., eller der foreligger anden særlig grund hertil, bør  \r\n\r\n ansættelsesmyndigheden skriftligt indhente straffeattest for den pågældende i  \r\n\r\n medfør af § 18, nr. 11, i justitsministeriets cirkulære nr. 273 af 5.  \r\n\r\n december 1962 om strafferegistre og kriminalstatistik m.v. Det bemærkes, at  \r\n\r\n justitsministeriet har tiltrådt, at såvel kommunalbestyrelser som amtsråd i  \r\n\r\n henhold til den nævnte bestemmelse kan indhente fuldstændig straffeattest til  \r\n\r\n brug for sager om ansættelse som lærer i folkeskolen, jfr. dog herved § 6,  \r\n\r\n stk. 2, i det under 1. nævnte cirkulære af 14. januar 1963. </P>  \r\n\r\n<P CLASS=PUNKT> <B>4.</B> Skrivelsen, i hvilken straffeattesten rekvireres,  \r\n\r\n stiles til politimesteren i den politikreds, hvor ansøgeren er født (for  \r\n\r\n Københavns vedkommende Københavns byrets strafferegister), og skal indeholde  \r\n\r\n oplysninger om formålet med og hjemmelen for rekvisitionen. </P>  \r\n\r\n<P CLASS=PUNKT> <B>5.</B> Der skal drages omsorg for, af tilvejebragte  \r\n\r\n strafoplysninger ikke kommer uvedkommende i hænde. Straffeattester og  \r\n\r\n eventuelle andre skriftlige strafoplysninger skal opbevares på særlig  \r\n\r\n betryggende måde og således ikke i et almindeligt tilgængeligt arkiv. Kun  \r\n\r\n personer, der skal benytte attesterne ved behandling af personalesager, må  \r\n\r\n have adgang til dem, og det skal omhyggeligt indskærpes disse personer, at  \r\n\r\n oplysningerne ikke må viderebringes til uvedkommende, herunder ansatte, som  \r\n\r\n ikke deltager i personalesagers behandling. </P>  \r\n\r\n<P>Undervisningsministeriets cirkulæreskrivelse af 31. oktober 1938 om  \r\n\r\n forholdsregler til forebyggelse af ansættelse i folkeskolen af personer, der  \r\n\r\n er dømt for sædelighedsforbrydelser m.v., er bortfaldet. Man anmoder  \r\n\r\n amtsrådene om at destruere de af skoledirektionerne i medfør af nævnte  \r\n\r\n cirkulæreskrivelse oprettede kartoteker over personer, der må anses for  \r\n\r\n uegnede til lærergerning i folkeskolen. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 6.  \r\n\r\n november 1973. </I> </P>  \r\n\r\n<P ALIGN=CENTER>P. M. V. </P>  \r\n\r\n<P ALIGN=CENTER>E. B. </P>  \r\n\r\n<P CLASS=UNDERSKREVET-AF ALIGN=CENTER>P. Bilfeldt. </P>  \r\n\r\n</DIV>  \r\n\r\n<P>Bilag. </P>  \r\n\r\n<P>Bilaget er udeladt her. Der henvises til F CIR 2 19630114. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/12/1973"
        },
        {
            "displayName": "Accession",
            "displayValue": "C19730025909"
        },
        {
            "displayName": "Entydig dokumentidentifikation",
            "displayValue": "CM033410"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "259"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "06/11/1973"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Undervisningsministeriet, 1. afd. j. nr. 12-46-01/71."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}