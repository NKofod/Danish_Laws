{
    "id": 177561,
    "title": "Bekendtgørelse om kompetencekrav til boligkreditgivere og boligkreditformidlere",
    "documentTypeId": "60",
    "isSagsforlobPeriodValid": true,
    "shortName": "BEK nr 329 af 07/04/2016",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om kompetencekrav til boligkreditgivere og boligkreditformidlere<a class=\"FodnoteHenvisning\" name=\"Henvisning_id641420c9-b1b9-4a9a-acc9-b4e3068520a8\" href=\"#id641420c9-b1b9-4a9a-acc9-b4e3068520a8\">1)</a></p>\r\n<p class=\"Indledning2\">I medfør af § 43, stk. 4, i lov om finansiel virksomhed, jf. lovbekendtgørelse nr. 182 af 18. februar 2015, som ændret ved lov nr. 532 af 29. april 2015, § 6, stk. 2, i lov nr. 599 af 12. juni 2013 om finansielle rådgivere og boligkreditformidlere, som ændret ved lov nr. 532 af 29. april 2015, og § 8 a, stk. 3, i lov nr. 697 af 25. juni 2010 om ejendomskreditselskaber, som ændret ved lov nr. 532 af 29. april 2015, fastsættes:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Anvendelsesområde</span>\r\n   </span>\r\n</p>\r\n<p class=\"Paragraf\" id=\"id9d11016e-bb6f-430f-b095-4f42ad3f3641\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen finder anvendelse på følgende boligkreditgivere og boligkreditformidlere, som yder, formidler eller yder rådgivning om boligkreditaftaler til forbrugere:</p>\r\n<p class=\"Liste1\">\r\n   <span class=\"Liste1Nr\" id=\"id41a24361-904a-4cd3-807c-ee1034aca834\">1)</span> Danske finansielle virksomheder, jf. § 5, stk. 1, nr. 1, litra a og b, i lov om finansiel virksomhed, og udenlandske finansielle virksomheder, som driver virksomhed her i landet, gennem filialetablering.</p>\r\n<p class=\"Liste1\">\r\n   <span class=\"Liste1Nr\" id=\"idadcfcde0-8ad4-4bbb-bd56-fa626a781850\">2)</span> Danske boligkreditformidlere, jf. § 2, nr. 2, i lov om finansielle rådgivere og boligkreditformidlere, og udenlandske virksomheder, som driver virksomhed her i landet,  gennem filialetablering.</p>\r\n<p class=\"Liste1\">\r\n   <span class=\"Liste1Nr\" id=\"idea3de495-c8ab-49ab-9baf-478c50cab718\">3)</span> Ejendomskreditselskaber, som erhvervsmæssigt yder boligkreditaftaler, jf. § 1, stk. 2, nr. 2, i lov om ejendomskreditsselskaber.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Definitioner</span>\r\n   </span>\r\n</p>\r\n<p class=\"Paragraf\" id=\"idf8c6ebcc-c45f-406e-8e04-0523c8249867\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"idc712b154-c5bf-4ece-8844-3ff2890f72c0\">1)</span> Boligkreditaftale: En aftale i henhold til hvilken en kreditgiver yder eller giver tilsagn om at yde en forbruger kredit, sikret ved enten pant eller ved en anden tilsvarende sikkerhedsstillelse eller en anden rettighed knyttet til en fast ejendom til beboelse eller kreditaftaler, som ligger til grund for erhvervelse eller bevarelse af ejendomsretten til grundarealer til eksisterende eller projekterede bygninger.</p>\r\n<p class=\"Liste1\">\r\n   <span class=\"Liste1Nr\" id=\"idbe6badca-7b96-4d7a-aa0a-c29f99a362b7\">2)</span> Rådgivning: Personlige anbefalinger, vejledninger, herunder oplysninger om risici forbundet med en disposition, og oplysninger om umiddelbare konsekvenser af forbrugerens valgmuligheder.</p>\r\n<p class=\"Liste1\">\r\n   <span class=\"Liste1Nr\" id=\"idecb34790-36fd-4e15-856c-472e38e88644\">3)</span> Rådgivningstjenester: Personlige anbefalinger til en kunde som vedrører en eller flere transaktioner i forbindelse med boligkreditaftaler og som er uafhængig af ydelsen af boligkreditaftalen, og de aktiviteter, som ydes af en boligkreditformidler, jf. nr. 4.</p>\r\n<p class=\"Liste1\">\r\n   <span class=\"Liste1Nr\" id=\"id96981eeb-091f-40cd-be60-06807329f0ab\">4)</span> Boligkreditformidler: En virksomhed, der som led i sin erhvervsmæssige hoved- eller bibeskæftigelse præsenterer eller tilbyder boligkreditaftaler til forbrugere, indgår sådanne aftaler med en forbruger på vegne af en kreditgiver, eller bistår en forbruger med, rådgivningstjenester, administration eller andet forberedende arbejde forud for indgåelsen af en boligkreditaftale.</p>\r\n<p class=\"Liste1\">\r\n   <span class=\"Liste1Nr\" id=\"id86dff6fb-5556-4b5a-895d-de883bf07d87\">5)</span> Boligkreditgiver: En virksomhed, der som led i sin erhvervsmæssige hoved- eller bibeskæftigelse yder boligkreditaftaler.</p>\r\n<p class=\"Liste1\">\r\n   <span class=\"Liste1Nr\" id=\"id2df2b5fe-3db2-430d-9ffc-3539a098df12\">6)</span> Forbruger: En person, der i forbindelse med rådgivning og andre aktiviteter omfattet af denne bekendtgørelse, hovedsagelig handler uden for sit erhverv.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Kompetencekrav</span>\r\n   </span>\r\n</p>\r\n<p class=\"Paragraf\" id=\"ida89c2724-4d6e-4201-86e2-b16bab84ba3f\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Boligkreditgivere og boligkreditformidlere skal sikre, at der i virksomheden er ansatte, som samlet set har tilstrækkelige kompetencer til at kunne yde rådgivning henholdsvis tilbyder rådgivningstjenester om boligkreditaftaler, og hvor det er relevant, besidder tilstrækkelige kompetencer med hensyn til at udforme, tilbyde og bevilge boligkreditaftaler og boligkreditformidlingsaktiviteter. Hvis indgåelsen af en boligkreditaftale omfatter en accessoriske tjenesteydelse, skal boligkreditgivere og boligkreditformidlere tilsvarende sikre, at de ansatte har et tilstrækkeligt kompetenceniveau i forbindelse med ydelsen af den accessoriske tjeneste.</p>\r\n<p class=\"Paragraf\" id=\"idbda1ac87-d121-405f-80ca-2d98c4fb52bc\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Ved rådgivning og rådgivningstjenester om og formidling af boligkreditaftaler skal boligkreditgiveren og boligkreditformidleren sikre, at den ansatte har tilstrækkelig viden inden for følgende områder:</p>\r\n<p class=\"Liste1\">\r\n   <span class=\"Liste1Nr\" id=\"id28cfec94-a06f-4033-b415-ffcdc7ea27d3\">1)</span> Produktkendskab til boligkreditaftaler og de tillægsydelser, der typisk udbydes på markedet sammen med disse.</p>\r\n<p class=\"Liste1\">\r\n   <span class=\"Liste1Nr\" id=\"iddc4f86d0-f8f9-4f5a-adb7-1863c974683c\">2)</span> Lovgivning vedrørende boligkreditaftaler til forbrugere, særligt om forbrugerbeskyttelse og relevant lovgivning om gæld.</p>\r\n<p class=\"Liste1\">\r\n   <span class=\"Liste1Nr\" id=\"idf751d270-1e56-4688-87cd-4e593431a018\">3)</span> Processen i forbindelse med køb af fast ejendom.</p>\r\n<p class=\"Liste1\">\r\n   <span class=\"Liste1Nr\" id=\"id2f56d453-5cbd-46c0-93de-b831c36c1de1\">4)</span> Vurdering af fast ejendom.</p>\r\n<p class=\"Liste1\">\r\n   <span class=\"Liste1Nr\" id=\"idcd10c76f-b396-4be3-a7ea-1dfb20c6b3cf\">5)</span> Tinglysning.</p>\r\n<p class=\"Liste1\">\r\n   <span class=\"Liste1Nr\" id=\"id1e6576f0-820f-4ac9-aabc-4ad7cd5c2232\">6)</span> Markedet for boligkreditaftaler.</p>\r\n<p class=\"Liste1\">\r\n   <span class=\"Liste1Nr\" id=\"ide7a507b1-daf3-4e96-bdd9-05d40ae9422e\">7)</span> God skik, jf. bekendtgørelse om god skik for boligkredit.</p>\r\n<p class=\"Liste1\">\r\n   <span class=\"Liste1Nr\" id=\"ide2322186-b251-46c9-b3e2-6b39fb256a14\">8)</span> Kreditvurdering af forbrugere.</p>\r\n<p class=\"Liste1\">\r\n   <span class=\"Liste1Nr\" id=\"id26c4813b-f63c-4c47-97c4-b2aa4fb0ff21\">9)</span> Finansiel og økonomisk forståelse.</p>\r\n<p class=\"Liste1\">\r\n   <span class=\"Liste1Nr\" id=\"idcaa8fc1c-2b4a-4c91-95c3-623d9efcf001\">10)</span> Skatteregler, som er relevante for forbrugeren i forbindelse med boligkreditaftaler.</p>\r\n<p class=\"Stk2\">\r\n   <span class=\"StkNr\" id=\"id1c915b00-fdc8-4b0a-9edb-775a629567f4\">Stk. 2.</span> Boligkreditgiveren og boligkreditformidleren skal sikre, at den ansatte i virksomheden kan</p>\r\n<p class=\"Liste1\">\r\n   <span class=\"Liste1Nr\" id=\"idd357dac1-15a4-4ce1-977e-57cca1b8ddcd\">1)</span> analysere forbrugerens behov for boligkreditaftaler navnlig på basis af forbrugerens egne oplysninger,</p>\r\n<p class=\"Liste1\">\r\n   <span class=\"Liste1Nr\" id=\"idd5b155a2-19ce-4ad9-a3c9-a807e3e263b6\">2)</span> præsentere og begrunde mulige og hensigtsmæssige løsninger af forbrugerens behov for at indgå en boligkreditaftale,</p>\r\n<p class=\"Liste1\">\r\n   <span class=\"Liste1Nr\" id=\"id34d952b2-b332-4cdc-9484-5633565dc85a\">3)</span> vejlede om de forskellige boligkreditaftalers virkemåde og</p>\r\n<p class=\"Liste1\">\r\n   <span class=\"Liste1Nr\" id=\"id8fb1ff7a-93f5-44ae-8551-4fe436a0b663\">4)</span> foretage en beregning af de økonomiske konsekvenser af de forskellige løsninger.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Dokumentation</span>\r\n   </span>\r\n</p>\r\n<p class=\"Paragraf\" id=\"id775d8cdf-8302-4f81-8c34-5a172f2eec8a\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> En boligkreditgiver og en boligkreditformidler skal udarbejde en forretningsgang for systematiske uddannelsesforløb, der sikrer, at alle virksomhedens ansatte, der formidler eller yder rådgivning henholdsvis tilbyder rådgivningstjenester om boligkreditaftaler, har de fornødne kompetencer. En boligkreditgiver og en boligkreditformidler skal sikre, at de ansatte har gennemgået dette uddannelsesforløb, inden de begynder at yde, formidle eller yde rådgivning henholdsvis tilbyde rådgivningstjenester om boligkreditaftaler.</p>\r\n<p class=\"Stk2\">\r\n   <span class=\"StkNr\" id=\"id63ced5f1-830c-47fd-9f3a-dd8361dffca4\">Stk. 2.</span> Ansatte hos en boligkreditgiver og en boligkreditformidler kan erhverve de fornødne kompetencer ved</p>\r\n<p class=\"Liste1\">\r\n   <span class=\"Liste1Nr\" id=\"id554026ab-7eb6-47d3-a1d0-3bc32130e634\">1)</span> at gennemgå og bestå et for den pågældende aktivitet relevant teoretisk uddannelsesforløb, eller</p>\r\n<p class=\"Liste1\">\r\n   <span class=\"Liste1Nr\" id=\"idce4d4941-c281-452d-bbc8-bd3103394f46\">2)</span> at have haft ansættelse i minimum to år hos en boligkreditgiver eller en boligkreditformidler for derved at have erhvervet kompetencer til at yde forsvarlig formidling og rådgivning henholdsvis tilbyde rådgivningstjenester om boligkreditaftaler, jf. § 4.</p>\r\n<p class=\"Stk2\">\r\n   <span class=\"StkNr\" id=\"id02cdeb12-c02c-40f0-a32d-9a280c60e148\">Stk. 3.</span> Fastsættelse af et fornødent kompetenceniveau kan ikke efter den 21. marts 2019 alene ske på baggrund af kompetencer erhvervet som anført i stk. 2, nr. 2.</p>\r\n<p class=\"Stk2\">\r\n   <span class=\"StkNr\" id=\"id59b1fd8e-84c2-4b9b-a005-fb5614a07e6a\">Stk. 4.</span> Boligkreditgiveren og boligkreditformidleren skal i forretningsgange omfattet af stk.1 beskrive, hvorledes de sikrer, at de ansatte ajourfører deres kompetencer i henhold til § 3.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttrædelses- og overgangsbestemmelser</span>\r\n   </span>\r\n</p>\r\n<p class=\"Paragraf\" id=\"ide58285c7-5eeb-4a47-aba8-e461a1a88101\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Bekendtgørelsen træder i kraft den 9. maj 2016.</p>\r\n<p class=\"Stk2\">\r\n   <span class=\"StkNr\" id=\"id13b38bca-b31d-43b0-9f8f-d6715f5aebef\">Stk. 2.</span> Boligkreditgivere og boligkreditformidlere, der inden den 20. marts 2014 udøvede aktiviteter omfattet af denne bekendtgørelse, skal opfylde kompetencekravene i §§ 3 og 4 i denne bekendtgørelse senest den 21. marts 2017.</p><div class=\"Givet\" id=\"Givet\"><p class=\"Givet\" align=\"center\">Erhvervs- og Vækstministeriet, den 7. april 2016</p><p class=\"Sign1\" align=\"center\">Troels Lund Poulsen</p><p class=\"Sign2\" align=\"right\">/ Hans Høj</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id641420c9-b1b9-4a9a-acc9-b4e3068520a8\" href=\"#Henvisning_id641420c9-b1b9-4a9a-acc9-b4e3068520a8\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2014/17/EU af 4. februar 2014 om forbrugerkreditaftaler i forbindelse med fast ejendom til beboelse og om ændring af direktiv 2008/48/EF og 2013/36/EU og forordning (EU) nr.1093/2010, EU-tidende 2014, nr. L 60, side 34.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/04/2016"
        },
        {
            "displayName": "Accession",
            "displayValue": "B20160032905"
        },
        {
            "displayName": "Entydig dokumentidentifikation",
            "displayValue": "BP001585"
        },
        {
            "displayName": "Dato for førstegangsindlæggelse",
            "displayValue": "12/04/2016"
        },
        {
            "displayName": "Dato for indlæggelse",
            "displayValue": "12/04/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "329"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "07/04/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Finanstilsynet, j.nr. 1912-0030"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}