{
    "id": 113054,
    "title": "1986 LSF 197   FORSLAG TIL LOV OM ÆNDRING AF LIGNINGSLOVEN (BORTFALD AF   BEFORDRINGSFRADRAG VED FRIREJSER) ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 197",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 197 </P>  \r\n\r\n<P></P>  \r\n\r\n<P>Forslag til Lov om ændring af ligningsloven (Bortfald af  \r\n\r\n befordringsfradrag ved frirejser) </P>  \r\n\r\n<P></P>  \r\n\r\n<P>Fremsat af Thoft (SF) Agerschou (SF) Margrete Auken (SF) Lenger (SF) Ebba  \r\n\r\n Strange (SF) </P>  \r\n\r\n<P></P>  \r\n\r\n<P>den 13. februar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om påligningen af indkomst- og formueskat til staten </P>  \r\n\r\n<P>(ligningsloven), jf. lovbekendtgørelse nr. 659 af 22. september </P>  \r\n\r\n<P>1986, som ændret senest ved lov nr. 767 af 12. november 1986, </P>  \r\n\r\n<P>foretages følgende ændring: </P>  \r\n\r\n<P>I § 9 C indsættes som nyt stykke: </P>  \r\n\r\n<P>&#187;Stk. 4. Såfremt den skattepligtige har benyttet frirejse med fly,  \r\n\r\n</P>  \r\n\r\n<P>tog, bus, færge eller bil på en del af eller hele den i § 9 C, </P>  \r\n\r\n<P>stk. 1, omhandlede strækning frem og tilbage mellem sædvanlig </P>  \r\n\r\n<P>bopæl og arbejdsplads, kan den strækning, hvor frirejse har været </P>  \r\n\r\n<P>benyttet, ikke indgå i opgørelsen af befordringsfradraget. Såfremt </P>  \r\n\r\n<P>den resterende strækning derved bliver mindre end 20 km, jf. § 9 </P>  \r\n\r\n<P>C, stk. 2, bortfalder befordringsfradraget.&#171; </P>  \r\n\r\n<P>Stk. 4 og 5 bliver herefter stk. 5 og 6. </P>  \r\n\r\n<P>§ 2 </P>  \r\n\r\n<P>Loven træder i kraft og har virkning fra dagen efter bekendtgørelsen </P>  \r\n\r\n<P>i Lovtidende. For Folketingets medlemmer har loven dog virkning </P>  \r\n\r\n<P>fra den 1. januar 1985. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>Ved lov nr. 274 af 6. juni 1984 ændrede et meget bredt flertal i </P>  \r\n\r\n<P>Folketinget (på nær Fremskridtspartiet og De Frie Demokrater) </P>  \r\n\r\n<P>reglerne for befordringsfradrag med virkning fra 1. januar 1985. </P>  \r\n\r\n<P>Herefter er det hovedreglen, at størrelsen af befordringsfradrget </P>  \r\n\r\n<P>alene afhænger af afstanden mellem den sædvanlige bopæl og </P>  \r\n\r\n<P>arbejdspladsen. Ved overgangen til denne mere objektive </P>  \r\n\r\n<P>beregningsmetode var det hensigten at fritage ligningsmyndigheden </P>  \r\n\r\n<P>for en række tidkrævende kontroller med hovedparten af </P>  \r\n\r\n<P>skatteyderne, idet afstanden mellem hjem og arbejdsplads normalt </P>  \r\n\r\n<P>kan opgøres uden større vanskeligheder. </P>  \r\n\r\n<P>Overgangen til de nye regler betød imidlertid også, at det var uden </P>  \r\n\r\n<P>forskel for fradragets størrelse, hvorvidt skatteyderen gik, </P>  \r\n\r\n<P>cyklede, kørte med offentlige transportmidler eller brugte egen </P>  \r\n\r\n<P>bil eventuelt sammen med andre. </P>  \r\n\r\n<P>Forslagsstillerne, som støttede denne lovændring, mener også, den har </P>  \r\n\r\n<P>vist sig at være brugbar i praksis på nær et enkelt område. </P>  \r\n\r\n<P>Som det fremgår af et svar fra skatteministeren til folketingsmedlem </P>  \r\n\r\n<P>Jens Thoft (se bilag 1) den 21. februar 1986, &#187;kan skatteydere med  \r\n\r\n</P>  \r\n\r\n<P>frikort til offentlige trafikmidler foretage fradrag for </P>  \r\n\r\n<P>befordring mellem hjem og arbejdsplads alene på grundlag af </P>  \r\n\r\n<P>afstanden mellem hjemmet og arbejdspladsen&#171;. </P>  \r\n\r\n<P>Som det ligeledes fremgår af den i Dansk Revisor Union nr. 4 1986 </P>  \r\n\r\n<P>offentliggjorte administrative afgørelse fra </P>  \r\n\r\n<P>Statsskattedirektoratet (se bilag 2) er befordringsfradrag efter </P>  \r\n\r\n<P>ligningslovens § 9 C uafhængig af de faktiske udgifter. Således </P>  \r\n\r\n<P>oplystes det, at en skatteyder, der havde frikort til DSB og </P>  \r\n\r\n<P>således kørte gratis med toget, var berettiget til </P>  \r\n\r\n<P>befordringsfradrag efter ligningslovens § 9 C, hvor kun den </P>  \r\n\r\n<P>objektive afstand mellem bopæl og arbejdsplads er afgørende. </P>  \r\n\r\n<P>I cirkulære 188 af 13. december 1984 anføres dog, at fradrag kun </P>  \r\n\r\n<P>gives for det faktiske antal arbejdsdage, idet feriedage og </P>  \r\n\r\n<P>sygedage ikke kan medføre fradrag. </P>  \r\n\r\n<P>I svar til Folketingets skatte- og afgiftsudvalg af 9. februar 1987, </P>  \r\n\r\n<P>jf. alm. del bil. 127 (se bilag 3), fastslås det, at </P>  \r\n\r\n<P>&#187;befordringsfradraget (er) uafhængigt af faktisk afholdte </P>  \r\n\r\n<P>udgifter, hvorfor det er uden betydning, om vedkommende eventuelt </P>  \r\n\r\n<P>har fri befordring mellem hjem og arbejdsplads&#171;. Sammesteds </P>  \r\n\r\n<P>fastslås det direkte: &#187;Da Folketinget kan anses som </P>  \r\n\r\n<P>indtægtsgivende arbejdsplads for folketingsmedlemmerne, er det </P>  \r\n\r\n<P>(Statsskatte)direktoratets opfattelse, at folketingsmedlemmerne - </P>  \r\n\r\n<P>uanset at de kan benytte frikort til offentlige transportmidler - </P>  \r\n\r\n<P>er omfattet af ligningslovens § 9 C, således at de har fradragsret </P>  \r\n\r\n<P>for befordringsudgifter - efter de af ligningsrådet vedtagne </P>  \r\n\r\n<P>takster - mellem den sædvanlige bopæl og Folketinget.&#171; </P>  \r\n\r\n<P>Endelig fastslår ministeren, at han fortsat overvejer, hvorledes </P>  \r\n\r\n<P>problemet skal løses, sådan som han også svarede folketingsmedlem </P>  \r\n\r\n<P>Jens Thoft et år tidligere. </P>  \r\n\r\n<P>Da ministeren tilsyneladende ikke kan bekvemme sig til at gribe ind </P>  \r\n\r\n<P>over for dette selvindlysende hul i loven, har forslagsstillerne </P>  \r\n\r\n<P>set sig nødsaget til at gøre det arbejde, ministeren og hans </P>  \r\n\r\n<P>embedsmænd burde have gjort, da de for et år siden blev gjort </P>  \r\n\r\n<P>opmærksom på problemet. </P>  \r\n\r\n<P>De bestående regler for befordringsfradrag i henhold til § 9 C og de </P>  \r\n\r\n<P>af ligningsrådet fastsatte satser er således: </P>  \r\n\r\n<P>For en befordring mellem 0 km og 20 km pr. arbejdsdag gives intet </P>  \r\n\r\n<P>fradrag. </P>  \r\n\r\n<P>For en befordring mellem 21 km og 54 km pr. arbejdsdag gives et </P>  \r\n\r\n<P>fradrag på 1,10 kr. pr. km. </P>  \r\n\r\n<P>For befordring herudover pr. arbejdsdag gives et fradrag på 0,275 </P>  \r\n\r\n<P>kr. pr. km. </P>  \r\n\r\n<P>Den gældende praksis hjemler således folketingsmedlemmer, personale </P>  \r\n\r\n<P>på DSB og flyselskaberne, amtsrådsmedlemmer og andre, der rejser </P>  \r\n\r\n<P>gratis til og fra arbejde med offentlige transportmidler, </P>  \r\n\r\n<P>betydelige fradrag. Derfor må hullet stoppes omgående - også for </P>  \r\n\r\n<P>Folketingets medlemmer, der selv har været skyld i det opståede </P>  \r\n\r\n<P>hul med virkning fra den tidligere omtalte lovændring pr. 1. </P>  \r\n\r\n<P>januar 1985. </P>  \r\n\r\n<P>Nogle eksempler fra den virkelige verden kan belyse problemerne ved </P>  \r\n\r\n<P>den bestående retstilstand: </P>  \r\n\r\n<P>Et folketingsmedlem, som bor i Frederikshavn, og som rejser til og </P>  \r\n\r\n<P>fra hjemmet til møder i Tinget f.eks. 100 dage om året, vil kunne </P>  \r\n\r\n<P>fratrække 19.360 kr., idet det antages, at afstanden fra </P>  \r\n\r\n<P>Frederikshavn til Folketinget via Ebeltoft og retur udgør 622 km. </P>  \r\n\r\n<P>Et medlem i Vordingborg, der hyppigere rejser hjem og derfor har 200 </P>  \r\n\r\n<P>rejser om året, vil - idet afstanden fra Vordingborg til </P>  \r\n\r\n<P>Folketinget og retur antages at være 185 km, kunne fratrække </P>  \r\n\r\n<P>14.685 kr. </P>  \r\n\r\n<P>Et medlem, som bor i Århus, og som har 100 rejser til Folketinget om </P>  \r\n\r\n<P>året, vil kunne fratrække henholdsvis 8.305 kr., 11.880 kr. og </P>  \r\n\r\n<P>18.755 kr., alt efter om der tages udgangspunkt i afstanden til </P>  \r\n\r\n<P>Folketinget og retur via Kalundborg (220 km), Sjællands Odde (350 </P>  \r\n\r\n<P>km) eller Nyborg (600 km). Da det af det tidligere omtalte </P>  \r\n\r\n<P>cirkulære om ændring af befordringsfradraget fremgår, at </P>  \r\n\r\n<P>ligningsmyndigheden skal &#187;lægge betydelig vægt på den </P>  \r\n\r\n<P>skattepligtiges eget valg af transportvej&#171;, vil et fradrag på </P>  \r\n\r\n<P>11.880 kr. (via Odden-Ebeltoft) næppe kunne kritiseres også under </P>  \r\n\r\n<P>hensyntagen til det mindre tidsforbrug, befordring denne vej vil </P>  \r\n\r\n<P>medføre. </P>  \r\n\r\n<P>Men alt sammen er rent tankespind, for de pågældende har ikke haft en </P>  \r\n\r\n<P>krone i udgift. </P>  \r\n\r\n<P>Frikort til de offentlige transportmidler tildeles hyppigt </P>  \r\n\r\n<P>privilegerede og vellønnede ansatte i det offentlige og andre </P>  \r\n\r\n<P>særligt udvalgte. (Til denne gruppe mener forslagsstillerne ikke </P>  \r\n\r\n<P>at værnepligtige hører, men også disse vil - sådan som gældende </P>  \r\n\r\n<P>retspraksis er - kunne benytte befordringsfradraget ifølge </P>  \r\n\r\n<P>ligningslovens § 9 C, når de tager hjem på orlov). Det er derfor </P>  \r\n\r\n<P>vigtigt med en hurtig reaktion fra Folketingets side for at få </P>  \r\n\r\n<P>stoppet dette regulære hul, som har vist sig i den i 1984 vedtagne </P>  \r\n\r\n<P>lov. </P>  \r\n\r\n<P>BEMæRKNINGER TIL FORSLAGETS ENKELTE PARAGRAFFER </P>  \r\n\r\n<P>Ad § 1 </P>  \r\n\r\n<P>Med det nye stk. 4 fastslås, at en skatteyder ikke kan trække </P>  \r\n\r\n<P>befordring fra, hvor der er benyttet frirejse, hvad enten den er </P>  \r\n\r\n<P>betalt af arbejdsgiver eller af det offentlige. </P>  \r\n\r\n<P>AD § 2 </P>  \r\n\r\n<P>Forslagsstillerne forudsætter, at loven træder i kraft dagen efter </P>  \r\n\r\n<P>bekendtgørelsen i Lovtidende med virkning for alle andre end </P>  \r\n\r\n<P>Folketingets medlemmer for at undgå, at loven får tilbagevirkende </P>  \r\n\r\n<P>kraft for befolkningen. </P>  \r\n\r\n<P>Den negative forskelsbehandling af en særlig befolkningsgruppe </P>  \r\n\r\n<P>(Folketingets medlemmer), som lovforslaget kan siges at være </P>  \r\n\r\n<P>udtryk for, og som i mange andre sammenhænge ville give </P>  \r\n\r\n<P>forslagsstillerne anledning til alvorlige betænkeligheder som </P>  \r\n\r\n<P>udtryk for en krænkelse af almene lighedsgrundsætninger, gælder </P>  \r\n\r\n<P>ikke i dette tilfælde, hvor den ulige behandling rammer lovgiverne </P>  \r\n\r\n<P>selv i negativ retning. Vi mener, det er fuldt forsvarligt, at </P>  \r\n\r\n<P>Folketingets medlemmer vedtager regler, som behandler os selv </P>  \r\n\r\n<P>strengere end andre, og vi er overbevist om, at det vil øge </P>  \r\n\r\n<P>befolkningens mistillid til Folketinget som demokratisk </P>  \r\n\r\n<P>institution, såfremt vi, der har begået en fejl i en lovgivning, </P>  \r\n\r\n<P>blev begunstiget herved ud over enhver rimelighed. Vi er derfor </P>  \r\n\r\n<P>også overbevist om, at denne del af lovforslaget vil få hele </P>  \r\n\r\n<P>Folketingets tilslutning. </P>  \r\n\r\n<P>Endelig skal det anføres, at endnu en begrundelse for at lade loven </P>  \r\n\r\n<P>have virking fra 1. januar 1985 for Folketingets medlemmer er, at </P>  \r\n\r\n<P>selv om disse i meget stor udstrækning ikke har gjort brug af </P>  \r\n\r\n<P>deres - om end moralsk tvivlsomme - ret, så har de, som </P>  \r\n\r\n<P>skatteministeren udlægger lovteksten fra 1984, ret til at kræve </P>  \r\n\r\n<P>selvangivelserne fra 1985 og 1986 ændret med henblik på en </P>  \r\n\r\n<P>nedsættelse af den skattepligtige indkomst for det ikke fratrukne </P>  \r\n\r\n<P>befordringsfradrag. Heller ikke denne type sager mener </P>  \r\n\r\n<P>forslagsstillerne vil være gavnlige for befolkningens tillid til </P>  \r\n\r\n<P>folkestyret. </P>  \r\n\r\n<P>Bilag 1 </P>  \r\n\r\n<P>Spm. nr. S 742 </P>  \r\n\r\n<P>Til MINISTEREN FOR SKATTER OG AFGIFTER (21/ 2 86) af: </P>  \r\n\r\n<P>Thoft (SF): </P>  \r\n\r\n<P>&#187;Kan ministeren bekræfte, at de nye regler om befordringsfradrag ikke  \r\n\r\n</P>  \r\n\r\n<P>giver mulighed for, at personer, som har frikort til de offentlige </P>  \r\n\r\n<P>trafikmidler, kan fratrække befordringsudgifter, såfremt de </P>  \r\n\r\n<P>udelukkende benytter disse trafikmidler, uden også at skulle </P>  \r\n\r\n<P>beskattes af en tilsvarende værdi af frikortet?&#187; </P>  \r\n\r\n<P>Begrundelse </P>  \r\n\r\n<P>En række avisers skattebrevkasser har oplyst, at også lønmodtagere, </P>  \r\n\r\n<P>som har frikort til de offentlige trafikmidler, kan fratrække </P>  \r\n\r\n<P>befordringsudgifter efter de nye standardregler i de tilfælde, </P>  \r\n\r\n<P>hvor de transporteres gratis. Også &#187;Skatten&#171; har bragt en </P>  \r\n\r\n<P>oplysning, som med lidt god vilje kan fortolkes således. </P>  \r\n\r\n<P>Hvis det er korrekt, mener spørgeren, at det omgående bør korrigeres. </P>  \r\n\r\n<P>Det forekommer aldeles umoralsk, hvis denne gruppe, som </P>  \r\n\r\n<P>fortrinsvis består af politikere og trafikselskabernes ansatte, </P>  \r\n\r\n<P>kan få fradrag i de tilfælde, hvor det offentlige rent faktisk </P>  \r\n\r\n<P>betaler deres befordringsudgifter. </P>  \r\n\r\n<P>SVAR (3/ 3 86): </P>  \r\n\r\n<P>Ministeren for skatter og afgifter (Foighel): </P>  \r\n\r\n<P>Fradraget for befordring mellem hjem og arbejdsplads er ikke </P>  \r\n\r\n<P>afhængigt af, om en udgift er afholdt. Fradraget beregnes alene på </P>  \r\n\r\n<P>grundlag af længden af den daglige befordring uden hensyn til, </P>  \r\n\r\n<P>hvorledes befordringen er sket. Det er altså uden betydning, </P>  \r\n\r\n<P>hvilket befordringsmiddel skatteyderen benytter, og om f.eks. </P>  \r\n\r\n<P>flere kører sammen i een bil. </P>  \r\n\r\n<P>Af samme grund kan skatteydere med frikort til offentlige </P>  \r\n\r\n<P>trafikmidler foretage fradrag for befordring mellem hjem og </P>  \r\n\r\n<P>arbejdsplads alene på grundlag af afstanden mellem hjemmet og </P>  \r\n\r\n<P>arbejdspladsen. </P>  \r\n\r\n<P>Enhver skatteyder skal principielt medregne værdien af den faktiske </P>  \r\n\r\n<P>benyttelse af et frikort ved opgørelsen af den skattepligtige </P>  \r\n\r\n<P>indkomst, jf. statsskattelovens § 4. Da denne benyttelse </P>  \r\n\r\n<P>imidlertid er vanskelig at konstatere for skattemyndighederne, har </P>  \r\n\r\n<P>man hidtil undladt at beskatte brugen heraf. </P>  \r\n\r\n<P>De nye regler om befordringsfradrag kan medføre, at skatteydere med </P>  \r\n\r\n<P>frikort kan opnå en skattefordel. Det overvejes derfor, om det er </P>  \r\n\r\n<P>praktisk muligt at gennemføre beskatning af værdien af den </P>  \r\n\r\n<P>faktiske benyttelse af frikort. </P>  \r\n\r\n<P>Bilag 2 </P>  \r\n\r\n<P>U N I O N E N </P>  \r\n\r\n<P>Nr. 4/1986, udgivet af Dansk Revisor Union </P>  \r\n\r\n<P>Administrative afgørelser </P>  \r\n\r\n<P>BEFORDRINGSFRADRAG - FRIKORT </P>  \r\n\r\n<P>SD 380-422-886 </P>  \r\n\r\n<P>De fra 1985 gældende regler i ligningslovens § 9 C kan også anvendes </P>  \r\n\r\n<P>af skatteydere, der har frikort, f.eks. til DSB. Den hidtidige </P>  \r\n\r\n<P>praksis, hvorefter værdien af DSB-frikort ikke beskattes, er ikke </P>  \r\n\r\n<P>ændret. </P>  \r\n\r\n<P>Ref.: LVL U. 1 </P>  \r\n\r\n<P>Statsskattedirektoratet blev spurgt, om en skatteyder, der havde </P>  \r\n\r\n<P>frikort til DSB og således kørte gratis med toget til og fra </P>  \r\n\r\n<P>arbejdet, var berettiget til befordringsfradrag efter </P>  \r\n\r\n<P>ligningslovens § 9 C for indkomståret 1985. </P>  \r\n\r\n<P>Fra og med 1985 er reglerne om fradrag for befordring ændret således, </P>  \r\n\r\n<P>at fradraget efter ligningslovens § 9 C er uafhængig af de </P>  \r\n\r\n<P>faktiske udgifter. </P>  \r\n\r\n<P>Statsskattedirektoratet svarede derfor, at skatteyderen uanset </P>  \r\n\r\n<P>anvendelse af frikortet kunne foretage befordringsfradrag efter </P>  \r\n\r\n<P>ligningslovens § 9 C. </P>  \r\n\r\n<P>Efter hidtidig praksis beskattes værdien af DSB-frikort ikke. Denne </P>  \r\n\r\n<P>praksis er ikke ændret. </P>  \r\n\r\n<P>Ministeriet for Skatter og Afgifter </P>  \r\n\r\n<P>Bilag 3 </P>  \r\n\r\n<P>Den 9. februar 1987 </P>  \r\n\r\n<P>Til Folketingets skatte- og afgiftsudvalg </P>  \r\n\r\n<P>I anledning af spørgsmål 71 i udvalgets skrivelse af 8. juli 1986 </P>  \r\n\r\n<P>(Alm. del - bilag 200) skal man meddele følgende: </P>  \r\n\r\n<P>SPøRGSMåL: </P>  \r\n\r\n<P>&#187;Idet henvises til vedlagte administrative afgørelse og til </P>  \r\n\r\n<P>ministerens svar på spørgsmål nr. S 742 af Thoft (SF) (* 1) ønskes </P>  \r\n\r\n<P>ministerens kommentar til, om den anlagte praksis er rimelig. </P>  \r\n\r\n<P>Betyder den anlagte praksis også, at et folketingsmedlem, som </P>  \r\n\r\n<P>anvender sit DSB-frikort eller frirejse med SAS i forbindelse med </P>  \r\n\r\n<P>erhverv uden for Folketinget, kan benytte reglerne i </P>  \r\n\r\n<P>ligningslovens § 9 C uden at blive beskattet af en tilsvarende </P>  \r\n\r\n<P>værdi af frirejsen?&#187; </P>  \r\n\r\n<P>SVAR: </P>  \r\n\r\n<P>Jeg har forelagt udvalgets spørgsmål for Statsskattedirektoratet, der </P>  \r\n\r\n<P>har udtalt følgende: </P>  \r\n\r\n<P>&#187;Det almindelige befordringsfradrag mellem hjem og arbejdsplads -  \r\n\r\n</P>  \r\n\r\n<P>ligningslovens § 9 C - blev ved lov nr. 274 af 6. juni 1984 omlagt </P>  \r\n\r\n<P>fra at være beregnet på grundlag af faktisk afholdte udgifter til </P>  \r\n\r\n<P>at være et &#187;standardfradrag&#171;, der beregnes alene på grundlag af  \r\n\r\n</P>  \r\n\r\n<P>afstanden mellem sædvanlig bopæl og arbejdspladsen. </P>  \r\n\r\n<P>Den hidtil gældende praksis med hensyn til definition af begreberne </P>  \r\n\r\n<P>sædvanlig bopæl, arbejdsplads m.v. finder fortsat anvendelse. </P>  \r\n\r\n<P>Det er kun kørsel til indtægtsgivende arbejdsplads, der giver ret til </P>  \r\n\r\n<P>fradrag. </P>  \r\n\r\n<P>Der kræves ikke daglig befordring, hvorfor også den, der foretager </P>  \r\n\r\n<P>rejse mellem bopæl og arbejdsplads i weekender, er omfattet af </P>  \r\n\r\n<P>bestemmelsen. </P>  \r\n\r\n<P>Endelig er befordringsfradraget uafhængigt af faktisk afholdte </P>  \r\n\r\n<P>udgifter, hvorfor det er uden betydning, om vedkommende eventuelt </P>  \r\n\r\n<P>har fri befordring mellem hjem og arbejdsplads. Fri befordring kan </P>  \r\n\r\n<P>f.eks. være frikort til offentlige transportmidler, arbejdsgivers </P>  \r\n\r\n<P>betaling for busafhentning ved station, fri firmabil og lignende. </P>  \r\n\r\n<P>Da Folketinget kan anses som indtægtsgivende arbejdsplads for </P>  \r\n\r\n<P>folketingsmedlemmerne, er det direktoratets opfattelse, at </P>  \r\n\r\n<P>folketingsmedlemmerne - uanset at de kan benytte frikort til </P>  \r\n\r\n<P>offentlige transportmidler - er omfattet af ligningslovens § 9 C, </P>  \r\n\r\n<P>således at de har fradragsret for befordringsudgifter - efter de </P>  \r\n\r\n<P>af Ligningsrådet vedtagne takster - mellem den sædvanlige bopæl og </P>  \r\n\r\n<P>Folketinget. </P>  \r\n\r\n<P>Sædvanlig bopæl må efter praksis anses at være den bopæl, hvor man </P>  \r\n\r\n<P>har centrum for eens livsinteresser og er tilmeldt </P>  \r\n\r\n<P>Folkeregisteret. Det er herefter Statsskattedirektoratets </P>  \r\n\r\n<P>opfattelse, at de fra provinsen kommende folketingsmedlemmer, </P>  \r\n\r\n<P>uanset at de har etableret en ekstra bolig i hovedstadsområdet, må </P>  \r\n\r\n<P>anses for at have sædvanlig bopæl på provinsadressen. </P>  \r\n\r\n<P>Hvis folketingsmedlemmet samtidig med arbejdet i Folketinget har </P>  \r\n\r\n<P>yderligere et eller flere arbejdssteder, vil disse enten blive </P>  \r\n\r\n<P>anset som et eller flere samtidige arbejdssteder eller som bijob, </P>  \r\n\r\n<P>således at befordringsudgifterne til disse kan fradrages efter </P>  \r\n\r\n<P>ligningslovens § 9 B, hvilket betyder, at folketingsmedlemmer får </P>  \r\n\r\n<P>fuld fradragsret for de FAKTISK afholdte transportudgifter.' </P>  \r\n\r\n<P>Jeg kan tilslutte mig Statsskattedirektoratets udtalelse. </P>  \r\n\r\n<P>Som det fremgår af mit svar af 3. marts 1986 på spørgsmål nr. S 742, </P>  \r\n\r\n<P>kan de nye regler om befordringsfradrag medføre, at skatteydere </P>  \r\n\r\n<P>med frikort kan opnå en skattefordel. Som nævnt i dette svar </P>  \r\n\r\n<P>overvejes det derfor, om det er praktisk muligt at gennemføre en </P>  \r\n\r\n<P>beskatning af værdien af den faktiske benyttelse af frikortet. </P>  \r\n\r\n<P>Disse overvejelser er endnu ikke afsluttet. </P>  \r\n\r\n<P>ISI FOIGHEL </P>  \r\n\r\n<P>/Lars H. Nielsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Aftrykt som bilag 1 og 2. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00197"
        },
        {
            "displayName": "Entydig dokumentidentifikation",
            "displayValue": "CL005543"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "197"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}