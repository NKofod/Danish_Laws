{
    "id": 210821,
    "title": "Bekendtgørelse om åbning og kontrol af post, undersøgelse af patientstuer og ejendele, kropsvisitation og anvendelse af kropsscannere og narkohunde m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 1081 af 27/10/2019",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om åbning og kontrol af post, undersøgelse af patientstuer og ejendele, kropsvisitation og anvendelse af kropsscannere og narkohunde m.v.</p>\r\n<p class=\"Indledning2\">I medfør af § 19 a, stk. 8, i lov om anvendelse af tvang i psykiatrien m.v., jf. lovbekendtgørelse nr. 936 af 2. september 2019, fastsættes:</p>\r\n<p class=\"Paragraf\" id=\"id870480b0-80ca-4815-a233-138ebb12e744\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Ved mistanke om, at der er medikamenter, rusmidler eller farlige genstande i afdelingen, jf. § 19 a, stk. 1, i lov om anvendelse af tvang i psykiatrien m.v., forstås, at overlægen eller det øvrige personale på afdelingen har en rimelig grund til at formode, at der er medikamenter, rusmidler eller farlige genstande på afdelingen, eller at disse er forsøgt indført.</p>\r\n<p class=\"Paragraf\" id=\"id2f95fa24-0dc1-4c6d-9ed3-f2b9ee3dabf3\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> For så vidt angår medikamenter, rusmidler eller farlige genstande, kan der være tale om genstande eller midler, der kan udgøre en fare for patienten selv eller andre, hvis genstandene findes på afdelingen.</p>\r\n<p class=\"Stk2\">\r\n   <span class=\"StkNr\" id=\"id8ef97195-7868-4bbb-8d4b-92fa882c1473\">Stk. 2.</span> Medikamenter kan være alle former for medicin, både receptpligtig medicin og håndkøbsmedicin.</p>\r\n<p class=\"Stk2\">\r\n   <span class=\"StkNr\" id=\"idbc742708-9417-415b-8a3c-bdb0f49a2053\">Stk. 3.</span> Af rusmidler kan nævnes narkotiske stoffer eller alkohol.</p>\r\n<p class=\"Stk2\">\r\n   <span class=\"StkNr\" id=\"ideb47fffa-1990-4a84-a59a-146c7cc8500a\">Stk. 4.</span> Farlige genstande kan være knive eller andre våben, men det kan også være genstande, som man normalt ikke ville betragte som farlige, fx værktøj, nåle eller glasflasker.</p>\r\n<p class=\"Paragraf\" id=\"idd881c656-92d9-437e-aadd-8d84c258539f\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Den overlæge, der efter § 19 a, stk. 1, 2 og 6, i lov om anvendelse af tvang i psykiatrien m.v., beslutter, at en patients post skal åbnes og kontrolleres, at en patients stue og ejendele skal undersøges, at der skal foretages kropsvisitation af en patient eller at der skal anvendes kropsscannere eller narkohunde, skal sikre, at beslutningen og begrundelsen herfor anføres i patientens journal.</p>\r\n<p class=\"Stk2\">\r\n   <span class=\"StkNr\" id=\"idaf544d0d-221b-4175-8407-bf070e9e233a\">Stk. 2.</span> Mindstemiddelsprincippet i lovens § 4, stk. 2, skal iagttages i forbindelse med undersøgelsen for medikamenter, rusmidler og farlige genstande både ved åbning og kontrol af post, undersøgelse af en patients stue og ejendele, kropsvisitation af en patient eller ved anvendelse af kropsscannere og narkohunde, samt ved valg af indgreb efter § 19 a i lov om anvendelse af tvang i psykiatrien m.v.</p>\r\n<p class=\"Paragraf\" id=\"id594a99c5-a949-4594-9d2f-fbc93b6c5685\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Ved åbning og kontrol af patientens post, som nævnt i § 3, er det ikke tilladt at læse det skriftlige indhold i posten, og det er ikke tilladt at åbne og kontrollere post, som patienten sender.</p>\r\n<p class=\"Paragraf\" id=\"idd239dc5b-1088-460c-bc88-7edcce820832\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> En beslutning om undersøgelse af stue og ejendele omfatter fx undersøgelse af skabe og skuffer på stuen, men også patientens personlige tasker og andre ejendele kan undersøges.</p>\r\n<p class=\"Paragraf\" id=\"id4b1fa619-74bc-46ae-a7ac-81c7429680d8\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Åbning og kontrol af patientens post og undersøgelse af patientens stue og ejendele, som nævnt i § 3, kan kun foretages uden patientens tilstedeværelse i situationer, hvor patientens tilstand er af en sådan karakter, at patienten ikke er i stand til at overvære kontrollen.</p>\r\n<p class=\"Paragraf\" id=\"idcd6f0b79-724f-4327-b96c-9a9eaf176b01\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Kropsvisitation af patienten, som nævnt i § 3, skal så vidt muligt foretages af en person af eget køn. Visitationen skal foregå så skånsomt som muligt og med størst mulig hensyntagen til patienten, således at der ikke forvoldes unødig krænkelse eller ulempe.</p>\r\n<p class=\"Stk2\">\r\n   <span class=\"StkNr\" id=\"id527e00df-e558-4381-afd8-050466eb1663\">Stk. 2.</span> I henhold til lovens § 19 a, stk. 5, omfatter kropsvisitation ikke undersøgelse af kroppens hulrum. Ved kroppens hulrum forstås mundhule, endetarm og vagina, mens undersøgelse af armhulerne ikke er omfattet af bestemmelsen.</p>\r\n<p class=\"Paragraf\" id=\"id19bbff25-957f-4ec2-85ad-033268b93ce6\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Ved mistanke om, at der uretmæssigt søges medbragt medikamenter, rusmidler eller farlige genstande ind på de psykiatriske afdelinger, kan der anvendes kropsscannere ved undersøgelse af patienter eller andre, der søger adgang til de psykiatriske afdelinger, jf. lovens § 19 a, stk. 2. Dette kan fx være besøgende eller pårørende.</p>\r\n<p class=\"Stk2\">\r\n   <span class=\"StkNr\" id=\"id1c1a70a0-f92f-44f6-9da2-f854ce0e12c8\">Stk. 2.</span> Kravet om mistanke efter lovens § 19 a, stk. 1, gælder ikke for anvendelse af kropsscannere på Sikringsafdelingen under Retspsykiatrisk afdeling, Region Sjælland, jf. lovens § 19 a, stk. 3.</p>\r\n<p class=\"Stk2\">\r\n   <span class=\"StkNr\" id=\"id431ae62c-b285-415c-830c-066083849c13\">Stk. 3.</span> Ved kropsscannere forstås apparater, der kan undersøge personer visuelt ved gennemstråling af tøj for at afsløre eventuelle skjulte genstande uden for kroppen.</p>\r\n<p class=\"Paragraf\" id=\"id7a5fd836-9c71-49e1-a0e1-4b614d71c2f9\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Efter lovens § 19 a, stk. 6, kan overlægen ved mistanke om, at der er medikamenter, rusmidler eller farlige genstande på den psykiatriske afdelings udearealer beslutte, at der kan anvendes narkohunde ved undersøgelse af disse arealer.</p>\r\n<p class=\"Stk2\">\r\n   <span class=\"StkNr\" id=\"idc07ee1d1-89b8-45f4-acd3-f8cdc94eff9c\">Stk. 2.</span> Undersøgelse af udearealerne kan fx ske langs afgrænsningen af den psykiatriske afdelings udearealer.</p>\r\n<p class=\"Stk2\">\r\n   <span class=\"StkNr\" id=\"id7c58ff5b-a71e-417b-968c-07e09ab2a5ea\">Stk. 3.</span> Undersøgelse af udearealerne kan fx ske, hvis overlægen har mistanke om, at udefrakommende personer kaster medikamenter, rusmidler eller farlige genstande over murværk, hegn eller lignende, som afgrænser den psykiatriske afdeling.</p>\r\n<p class=\"Stk2\">\r\n   <span class=\"StkNr\" id=\"id52ba035d-b73b-4fcd-bfca-64945d058268\">Stk. 4.</span> Narkohundene må ikke anvendes i forbindelse med undersøgelse af patienter eller andre, der søger adgang til den psykiatriske afdeling eller på selve de psykiatriske afdelinger.</p>\r\n<p class=\"Paragraf\" id=\"id14a33d03-6235-4f7d-9d32-1be6662fd939\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Afdelingen skal opbevare medikamenter, rusmidler og farlige genstande, som er taget i forvaring efter lovens § 19 a, stk. 7, og som ikke besiddes i strid med almindelig lovgivning, herunder lovgivningen om euforiserende stoffer og lovgivningen om våben m.v., indtil det skønnes forsvarligt, at patienten kan få disse udleveret, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"idf81f777e-b066-46a5-b85d-10822e1da0c9\">Stk. 2.</span> Overlægen skal overlade til politiet af afgøre, om medikamenter, rusmidler, og farlige genstande besiddes i strid med den almindelige lovgivning, herunder lovgivningen om euforiserende stoffer og lovgivningen om våben m.v.</p>\r\n<p class=\"Paragraf\" id=\"id8e6c181e-4212-4465-a437-8d77978ee99d\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Bekendtgørelsen træder i kraft den 1. november 2019.</p>\r\n<p class=\"Stk2\">\r\n   <span class=\"StkNr\" id=\"idb17e78f1-206f-4aef-8b4a-5ec44f11ac14\">Stk. 2.</span> Bekendtgørelse nr. 1102 af 11. september 2015 om åbning og kontrol af post, undersøgelse af patientstuer samt kropsvisitation m.v. på psykiatrisk afdeling ophæves.</p><div class=\"Givet\" id=\"Givet\"><p class=\"Givet\" align=\"center\">Sundheds- og Ældreministeriet, den 27. oktober 2019</p><p class=\"Sign1\" align=\"center\">Magnus Heunicke</p><p class=\"Sign2\" align=\"right\">/ Sabine Godsvig Laursen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/10/2019"
        },
        {
            "displayName": "Accession",
            "displayValue": "B20190108105"
        },
        {
            "displayName": "Entydig dokumentidentifikation",
            "displayValue": "CN001076"
        },
        {
            "displayName": "Dato for førstegangsindlæggelse",
            "displayValue": "31/10/2019"
        },
        {
            "displayName": "Dato for indlæggelse",
            "displayValue": "31/10/2019"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1081"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "27/10/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundheds- og Ældremin., j.nr. 1905281"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}