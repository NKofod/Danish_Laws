{
    "id": 168598,
    "title": "Bekendtgørelse om ændring af bekendtgørelse om nettilslutning af vindmøller og pristillæg for vindmølleproduceret elektricitet m.m.\r\n",
    "documentTypeId": "80",
    "isSagsforlobPeriodValid": true,
    "shortName": "BEK nr 220 af 02/03/2015",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om nettilslutning af vindmøller og pristillæg for vindmølleproduceret elektricitet m.m.</p>\r\n<p class=\"CentreretParagraf\">§ 1</p>\r\n<p class=\"Tekst2\">I bekendtgørelse nr. 1063 af 7. september 2010 om nettilslutning af vindmøller og pristillæg for vindmølleproduceret elektricitet m.m., som ændret ved bekendtgørelse nr. 885 af 4. juli 2014, bekendtgørelse nr. 1470 af 19. december 2014 og bekendtgørelse nr. 129 af 6. februar 2015, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">§ 1, stk. 2,</span> affattes således:</p>\r\n<p class=\"Stk2\">\r\n   <span class=\"StkNr\">»Stk. 2.</span> I denne bekendtgørelse anvendes følgende definitioner:</p>\r\n<p class=\"Stk2\"> <p class=\"Liste1\"><span class=\"Liste1Nr\">1)</span> Afregningsmåler: Måler, som anvendes til registrering af vindmøllens elproduktion eller elforbrug.</p><p class=\"Liste1\"><span class=\"Liste1Nr\">2)</span> Havvindmølle: En vindmølle, der er opstillet på søterritoriet eller i den eksklusive økonomiske zone, og hvor vindmøllens fundament ikke er synligt ved normal vandstand.</p><p class=\"Liste1\"><span class=\"Liste1Nr\">3)</span> Installeret effekt: Den opstillede vindmølles nominelle effekt, der er angivet i vindmøllens certifikat, jf. bekendtgørelse om teknisk certificeringsordning for vindmøller, eller i vindmøllens tekniske specifikation.</p><p class=\"Liste1\"><span class=\"Liste1Nr\">4)</span> Internt opsamlingsnet: Det interne forbindelsesnet mellem vindmøllerne i en havvindmøllepark eller vindmøller, der er opstillet i gruppe eller parker på land, frem til tilslutningspunktet.</p><p class=\"Liste1\"><span class=\"Liste1Nr\">5)</span> Kollektivt opsamlingsnet: Det kollektive elforsyningsnet fra tilslutningspunktet til leveringspunktet.</p><p class=\"Liste1\"><span class=\"Liste1Nr\">6)</span> Leveringspunkt: Det punkt i det kollektive elforsyningsnet, hvor det kollektive opsamlingsnet ophører, og hvor elforbrugere kan tilsluttes.</p><p class=\"Liste1\"><span class=\"Liste1Nr\">7)</span> Oprindelig produktion: Elproduktion, der opgøres eller beregnes for en vindmølles drift siden den oprindelige tilslutning.</p><p class=\"Liste1\"><span class=\"Liste1Nr\">8)</span> Oprindelig tillslutning: En vindmølles første tilslutning til det kollektive elforsyningsnet i Danmark eller i udlandet.</p><p class=\"Liste1\"><span class=\"Liste1Nr\">9)</span> Tilslutningspunktet: Det punkt, hvor en eller flere vindmøller tilsluttes det kollektive elforsyningsnet.</p><p class=\"Liste1\"><span class=\"Liste1Nr\">10)</span> Udpeget vindmølleområde: Et område, der er udpeget af staten eller af kommunen i en kommuneplan specifikt, til opstilling af en eller flere vindmøller, jf. bekendtgørelse om planlægning for og tilladelse til opstilling af vindmøller.«</p></p>\r\n<p class=\"AendringMedNummer\">\r\n   <span class=\"AendringNr\">2.</span> Overalt i bekendtgørelsen ændres »elnet« og »elnettet« til: »det kollektive elforsyningsnet«.</p>\r\n<p class=\"AendringMedNummer\">\r\n   <span class=\"AendringNr\">3.</span> <span class=\"Italic\">§ 5, stk. 1,</span> affattes således:</p>\r\n<p class=\"TekstGenerel\">»Ved nettilslutning af havvindmøller, som er etableret efter udbud, jf. § 23, stk. 1, jf. § 22, stk. 3, nr. 1, i lov om fremme af vedvarende energi (store havvindmølleparker) er den transmissionsvirksomhed, som ejer det elforsyningsnet, hvortil havvindmøllerne tilsluttes, forpligtet til at afholde omkostninger til etablering af ledningsnet frem til et opsamlingspunkt ved havvindmøllernes interne forbindelsesnet.«</p>\r\n<p class=\"AendringMedNummer\">\r\n   <span class=\"AendringNr\">4.</span> <span class=\"Italic\">§ 6</span> affattes således:</p>\r\n<p class=\"Paragraf\">\r\n   <span class=\"ParagrafNr\">»§ 6.</span> Ved nettilslutning af havvindmøller, som ikke er omfattet § 5, påhviler omkostninger til etablering af havvindmølleparkens interne opsamlingsnet frem til et tilslutningspunkt på land vindmølleejeren. Fra dette tilslutningspunkt påhviler omkostningerne til udbygning og forstærkning af det kollektive elforsyningsnet, herunder transformering, den net- eller transmissionsvirksomhed, som ejer det kollektive elforsyningsnet.</p>\r\n<p class=\"Stk2\">\r\n   <span class=\"StkNr\">Stk. 2.</span> Net- eller transmissionsvirksomheden fastsætter spændingen i tilslutningspunktet på et af følgende spændingsniveauer:</p>\r\n<p class=\"Liste1\">\r\n   <span class=\"Liste1Nr\">1)</span> 10-20 kV,</p>\r\n<p class=\"Liste1\">\r\n   <span class=\"Liste1Nr\">2)</span> 33 kV,</p>\r\n<p class=\"Liste1\">\r\n   <span class=\"Liste1Nr\">3)</span> 50-60 kV eller</p>\r\n<p class=\"Liste1\">\r\n   <span class=\"Liste1Nr\">4)</span> 132-150 kV.</p>\r\n<p class=\"Stk2\">\r\n   <span class=\"StkNr\">Stk. 3.</span> Vindmølleejeren er ansvarlig for at finde den geografiske placering af tilslutningspunktet. Vindmølleejeren skal i forbindelse med etablering af et anlæg, som skal indeholde det nævnte tilslutningspunkt, afholde omkostningerne i forbindelse med byggemodningen af anlægsprojektet, samt dække net- eller transmissionsselskabets omkostninger til areal til nettilslutning, herunder byggemodning.</p>\r\n<p class=\"Stk2\">\r\n   <span class=\"StkNr\">Stk. 4.</span> Ved land forstås den ø eller det fastland, hvor net- eller transmissionsvirksomheden kan fastsætte et leveringspunkt, som ikke nødvendiggør etablering af elforsyningsnet på søterritoriet.«</p>\r\n<p class=\"AendringMedNummer\">\r\n   <span class=\"AendringNr\">5.</span> I <span class=\"Italic\">§ 7, stk. 2,</span> ændres »§§ 3-6« til: »§§ 3-5«.</p>\r\n<p class=\"AendringMedNummer\">\r\n   <span class=\"AendringNr\">6.</span> I <span class=\"Italic\">§ 7</span> indsættes som <span class=\"Italic\">stk. 3</span>:</p>\r\n<p class=\"Stk2\">\r\n   <span class=\"StkNr\">»Stk. 3.</span> Hvis nettilslutning af vindmøller efter § 6 leveres til en net- eller transmissionsvirksomhed gennem en ledningsforbindelse, hvortil der ikke er tilsluttet forbrugere eller andre elproducenter end vindmøller, afholdes omkostningerne til nettab i denne ledningsforbindelse fra tilslutningspunktet som en del af net- eller transmissionsvirksomhedens omkostninger ved, at vindmøllerne er tilsluttet det kollektive elforsyningsnet.«</p>\r\n<p class=\"AendringMedNummer\">\r\n   <span class=\"AendringNr\">7.</span> I <span class=\"Italic\">§ 8, stk. 8,</span> indsættes efter 1. pkt.: »Dette gælder dog ikke driftsomkostninger til ledningsforbindelser, som er nævnt i § 7, stk. 2 og 3, og som er en del af det kollektive opsamlingsnet«.</p>\r\n<p class=\"AendringMedNummer\">\r\n   <span class=\"AendringNr\">8.</span> I <span class=\"Italic\">§ 9, stk. 5,</span> udgår: », som efter bekendtgjort udbud meddeles tilladelse til opstilling i et område omfattet af udbuddet,«.</p>\r\n<p class=\"AendringMedNummer\">\r\n   <span class=\"AendringNr\">9.</span> Overalt i bekendtgørelsen ændres »den systemansvarlig virksomhed« til: »Energinet.dk«.</p>\r\n<p class=\"AendringMedNummer\">\r\n   <span class=\"AendringNr\">10.</span> I <span class=\"Italic\">§ 18, stk. 2,</span> udgår: »virksomhed«.</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">Stk. 1.</span> Bekendtgørelsen træder i kraft den 4. marts 2015.</p>\r\n<p class=\"Stk2\">\r\n   <span class=\"StkNr\">Stk. 2.</span> Havvindmøller, for hvilke der er meddelt tilladelse til etablering i henhold til § 25, stk. 1, i lov om fremme af vedvarende energi, nettilsluttes efter de hidtil gældende regler.</p><div class=\"Givet\" id=\"Givet\"><p class=\"Givet\" align=\"center\">Energistyrelsen, den 2. marts 2015</p><p class=\"Sign1\" align=\"center\">Martin Hansen</p><p class=\"Sign2\" align=\"right\">/ Marie Louise Hede</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/03/2015"
        },
        {
            "displayName": "Accession",
            "displayValue": "B20150022005"
        },
        {
            "displayName": "Entydig dokumentidentifikation",
            "displayValue": "BU000416"
        },
        {
            "displayName": "Dato for førstegangsindlæggelse",
            "displayValue": "03/03/2015"
        },
        {
            "displayName": "Dato for indlæggelse",
            "displayValue": "03/03/2015"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "220"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "02/03/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima-, Energi- og Bygningsmin.,<br />Energistyrelsen, j.nr. 1031/2002-0074"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}