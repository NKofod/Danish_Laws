{
    "id": 214970,
    "title": "Beretning over Forslag til folketingsbeslutning om bedre indeklima i skolerne",
    "documentTypeId": "510",
    "isSagsforlobPeriodValid": true,
    "shortName": "2019/1 BRB 22",
    "documentHtml": "<div class=\"bjelke\">Den fulde tekst</div><p class=\"DokumentHoved\">Beretning afgivet af Børne- og Undervisningsudvalget den 3. juni 2020</p>\r\n<p class=\"TitelPrefiks1\">Beretning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til folketingsbeslutning om bedre indeklima i skolerne</p>\r\n<p class=\"Fremsaetter\">[af Jens Henrik Thulesen Dahl (DF) m.fl.]:</p>\r\n<p class=\"BetaenkningsTekst1\">1. Politiske bemærkninger</p>\r\n<p class=\"BetaenkningsTekst2\">Venstre, Dansk Folkeparti, Socialistisk Folkeparti, Enhedslisten og Det Konservative Folkeparti</p>\r\n<p class=\"TekstGenerel\">Et flertal i udvalget (V, DF, SF, EL og KF) finder, at det er vigtigt, at de indeklimamæssige forhold i folkeskolen forbedres. De dårlige indeklimaforhold i de danske skoler er ikke et nyt problem, men en udfordring, som man har kendt til i årtier. I de senere år er indeklimasituationen i de danske klasseværelser kun blevet forværret, hvilket flere målinger uafhængigt af hinanden dokumenterer. Det har en kontraproduktiv indvirkning på elevernes trivsel, faglighed, læringsudbytte og sundhed, ligesom det dårlige indeklima også påvirker skolernes personale negativt.</p>\r\n<p class=\"TekstGenerel\">Flertallet pålægger derfor børne- og undervisningsministeren efter sommerferien 2020 at indgå i en dialog med KL, Skolelederforeningen, Danmarks Lærerforening, Skole og Forældre, Danske Skoleelever og  andre relevante aktører med henblik på at afsøge mulighederne for at sikre, at der udarbejdes en handlingsplan i den enkelte kommune/skole.</p>\r\n<p class=\"TekstGenerel\">Endvidere opfordrer flertallet børne- og undervisningsministeren til at undersøge mulighederne, effekten og omkostningerne ved at etablere et lovpligtigt tilsyn af skolens ventilationskanaler.</p>\r\n<p class=\"TekstGenerel\">Flertallet pålægger ligeledes børne- og undervisningsministeren at indgå i en dialog med Dansk Center for Undervisningsmiljø (DCUM) om centerets rolle, herunder om muligheden for at styrke dets muligheder for tilsyn med skolerne. I den forbindelse opfordrer flertallet ministeren til at vurdere og inddrage DCUM´s opgaveportefølje i forhold til mobning og digitalisering, jf. forespørgselsdebatterne F 13 og F 17 (folketingsåret 2019-20). Flertallet opfordrer i den forbindelse ministeren til at vurdere behovet for at foretage en justering af undervisningsmiljøloven.</p>\r\n<p class=\"TekstGenerel\">Flertallet opfordrer desuden børne- og undervisningsministeren til at indkalde Folketingets partier til videre drøftelser om udmøntningen af kommunernes og skolernes handlingsplaner, muligheden for etablering af lovpligtige tilsyn med skolers ventilationsanlæg og DCUM´s rolle og funktioner med henblik på at sikre fremdriften i arbejdet med at skabe et bedre undervisningsmiljø i de danske skoler.</p>\r\n<p class=\"TekstGenerel\">\r\n</p>\r\n<p class=\"BetaenkningsTekst2\">Socialdemokratiet</p>\r\n<p class=\"TekstGenerel\">Socialdemokratiet deler ambitionerne om at forbedre indeklimaet på folkeskolerne og ser frem til arbejdet hermed, men S understreger, at det henset til den ekstraordinære situation bør være en prioritet for regering og parterne at holde fokus på løsning og håndtering af covid-19-krisen, indtil situationen er yderligere normaliseret.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Alternativet, Inuit Ataqatigiit, Siumut, Sambandsflokkurin og Javnaõarflokkurin havde ved beretningsafgivelsen ikke medlemmer i udvalget og dermed ikke adgang til at komme med politiske bemærkninger i beretningen.</p>\r\n<p class=\"BetaenkningsTekst1\">2. Udvalgsarbejdet</p>\r\n<p class=\"TekstGenerel\">Beslutningsforslaget blev fremsat den 5. november 2019 og var til 1. behandling den 29. november 2019. Beslutningsforslaget blev efter 1. behandling henvist til behandling i Børne- og Undervisningsudvalget.</p>\r\n<p class=\"BetaenkningsTekst2\">Oversigt over beslutningsforslagets sagsforløb og dokumenter</p>\r\n<p class=\"TekstGenerel\">Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet beslutningsforslaget i 2 møder.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 1 bilag på beslutningsforslaget.</p>\r\n<p class=\"BeretningsUnderskriverPUV\">P.u.v.</p>\r\n<p class=\"BeretningsUnderskriverTekst\">Anders Kronborg</p>\r\n<p class=\"BeretningsUnderskriverTekst\">formand</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2019/1 BF 22",
            "stateLabel": "Forkastet",
            "references": [
                {
                    "shortName": "2019/1 BSF 22",
                    "title": "Forslag til folketingsbeslutning om bedre indeklima i skolerne",
                    "presentationName": "Beslutningsforslag som fremsat",
                    "documentTypeId": 480,
                    "documentId": 210930,
                    "eliUri": "/eli/ft/20191BB00022",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/beslutningsforslag/b22/index.htm"
                },
                {
                    "shortName": "2019/1 BRB 22",
                    "title": "Beretning over Forslag til folketingsbeslutning om bedre indeklima i skolerne",
                    "presentationName": "Beretning over beslutningsforslag",
                    "documentTypeId": 510,
                    "documentId": 214970,
                    "eliUri": "/eli/ft/20191EB00894",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "05/06/2020"
        },
        {
            "displayName": "Accession",
            "displayValue": "20191EB00894"
        },
        {
            "displayName": "Entydig dokumentidentifikation",
            "displayValue": "AX024723"
        },
        {
            "displayName": "Dato for førstegangsindlæggelse",
            "displayValue": "05/06/2020"
        },
        {
            "displayName": "Dato for indlæggelse",
            "displayValue": "05/06/2020"
        },
        {
            "displayName": "Dokumenttype",
            "displayValue": "Beretning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "22"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}