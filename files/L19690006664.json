{
    "id": 84228,
    "title": "Konvention af 8. juli 1965 om indlandsstaters transithandelsrettigheder. ",
    "documentTypeId": "220",
    "isSagsforlobPeriodValid": false,
    "shortName": "BKI nr 66 af 11/07/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Konvention af 8. juli 1965 om indlandsstaters  \r\n\r\n transithandelsrettigheder. </H1>  \r\n\r\n<P></P>  \r\n\r\n<BR>  \r\n\r\n<P>Ved kgl. resolution af 16. januar 1969 har Danmark ratificeret den i New  \r\n\r\n York den 8. juli 1965 vedtagne konvention om indlandsstaters  \r\n\r\n transithandelsrettigheder. </P>  \r\n\r\n<P>Konventionen har følgende ordlyd (den franske, kinesiske, russiske og  \r\n\r\n spanske tekst er udeladt): </P>  \r\n\r\n<P> Oversættelse. </P>  \r\n\r\n<P> <B>KONVENTION </B></P>  \r\n\r\n<P>om indlandsstaters transithandelsrettigheder </P>  \r\n\r\n<P>PRÆAMBEL </P>  \r\n\r\n<P> <I>De stater, som er parter i denne konvention, som erindrer</I> sig, at  \r\n\r\n artikel 55 i De forenede Nationers pagt pålægger medlemslandene at skabe  \r\n\r\n bedre vilkår for økonomisk fremgang og for løsningen af internationale  \r\n\r\n økonomiske problemer. </P>  \r\n\r\n<P> <I>som bemærker</I> sig generalforsamlingens resolution 1028 (XI) om  \r\n\r\n indlandsstater og udvidelse af den internationale handel, der, &#187;idet den  \r\n\r\n erkender indlandsstaternes behov for tilstrækkelige transitmuligheder med  \r\n\r\n henblik på fremme af den internationale handel&#171;, har opfordret  \r\n\r\n &#187;medlemsstaternes regeringer til fuldt ud at anerkende indlandsstaternes  \r\n\r\n behov i forbindelse med transithandel og derfor tilstå dem passende lettelser  \r\n\r\n inden for rammerne af folkeretten og den folkeretlige praksis i så henseende,  \r\n\r\n ihukommende de fremtidige behov, som vil følge af indlandsstaternes  \r\n\r\n økonomiske udvikling&#171;, </P>  \r\n\r\n<P> <I>som erindrer sig</I> artikel 2 i konventionen om det åbne hav, som  \r\n\r\n fastslår, at da det åbne hav er frit tilgængeligt for alle nationer, kan  \r\n\r\n ingen stat retsgyldigt kræve nogen del af dette underlagt sin suverænitet, og  \r\n\r\n artikel 3 i nævnte konvention, som fastslår: </P>  \r\n\r\n<P CLASS=PUNKT> <B>1.</B> For at nyde godt af havenes frihed på lige fod med  \r\n\r\n kyststaterne skal stater, som ikke har nogen kystlinie, have fri adgang til  \r\n\r\n havet. Til dette formål skal stater beliggende mellem havet og en stat, som  \r\n\r\n ikke har nogen kystlinie, ved fælles overenskomst med sidstnævnte stat og i  \r\n\r\n overensstemmelse med gældende internationale konventioner indrømme: </P>  \r\n\r\n<UL CLASS=PLAIN-LIST>  \r\n\r\n<LI>(a) fri transit gennem deres territorium, på gensidighedsbasis, til den  \r\n\r\n stat, som ikke har nogen kystlinie, og </LI>  \r\n\r\n<LI>(b) samme behandling som den, der tilstås deres egne skibe eller nogen  \r\n\r\n anden stats skibe med hensyn til adgang til havne og brugen af sådanne havne,  \r\n\r\n til skibe, der sejler under den stats flag. </LI>  \r\n\r\n</UL>  \r\n\r\n<P CLASS=PUNKT> <B>2.</B> Stater, der er beliggende mellem havet og en stat,  \r\n\r\n som ikke har nogen kystlinie, skal ved fælles overenskomst med sidstnævnte  \r\n\r\n stat, og idet kyststatens eller transitstatens rettigheder og de særlige  \r\n\r\n forhold, der gør sig gældende for staten uden kystlinie, tages i betragtning,  \r\n\r\n afgøre alle spørgsmål vedrørende transitfrihed og ligelig behandling i havne,  \r\n\r\n dersom sådanne stater ikke allerede er parter i gældende internationale  \r\n\r\n konventioner', </P>  \r\n\r\n<P> <I>som påny bekræfter</I> følgende principper, vedtaget af De forenede  \r\n\r\n Nationers Handels- og Udviklingskonference, således forstået, at disse  \r\n\r\n principper er indbyrdes forbundne, og at hvert princip skal fortolkes i  \r\n\r\n sammenhæng med de øvrige principper: </P>  \r\n\r\n<P> <I>Princip I</I>  </P>  \r\n\r\n<P>Anerkendelsen af enhver indlandsstats ret til fri adgang til havet er et  \r\n\r\n væsentligt princip for udvidelse af international handel og økonomisk  \r\n\r\n udvikling. </P>  \r\n\r\n<P> <I>Princip II</I>  </P>  \r\n\r\n<P>I territorialfarvande og indenlandske farvande skal skibe, der sejler  \r\n\r\n under indlandsstaters flag, have samme rettigheder og nyde samme behandling  \r\n\r\n som skibe, der sejler under andre kyststaters flag end territorialstatens.  \r\n\r\n</P>  \r\n\r\n<P> <I>Princip III</I>  </P>  \r\n\r\n<P>For at nyde godt af havenes frihed på lige fod med kyststater skal stater  \r\n\r\n uden kystlinie have fri adgang til havet. Til dette formål skal stater, som  \r\n\r\n er beliggende mellem havet og en stat uden kystlinie, ved fælles overenskomst  \r\n\r\n med sidstnævnte stat og i overensstemmelse med gældende internationale  \r\n\r\n konventioner yde skibe, der sejler under den stats flag, samme behandling som  \r\n\r\n deres egne skibe eller enhver anden stats skibe med hensyn til adgang til  \r\n\r\n havne og brug af disse. </P>  \r\n\r\n<P> <I>Princip IV</I>  </P>  \r\n\r\n<P>For fuldt ud at fremme indlandsstaternes økonomiske udvikling skal alle  \r\n\r\n stater på gensidighedsbasis give nævnte stater fri og ubegrænset transit på  \r\n\r\n en sådan måde, at de har fri adgang til regional og international handel  \r\n\r\n under alle forhold og for alle varesorter. </P>  \r\n\r\n<P>Varer i transit skal ikke pålægges nogen toldafgift. </P>  \r\n\r\n<P>Transportmidler i transit skal ikke pålægges særskatter eller afgifter,  \r\n\r\n som er højere end dem, der pålægges for brug af transitlandets egne  \r\n\r\n transportmidler. </P>  \r\n\r\n<P> <I>Princip V</I>  </P>  \r\n\r\n<P>Transitstaten skal med bevarelse af fuld suverænitet over sit territorium  \r\n\r\n have ret til at tage alle nødvendige forholdsregler for at sikre sig, at  \r\n\r\n udøvelsen af retten til fri og ubegrænset transit ikke på nogen måde krænker  \r\n\r\n den legitime interesser af nogen art. </P>  \r\n\r\n<P> <I>Princip VI</I>  </P>  \r\n\r\n<P>For at fremskynde udviklingen af en universel tilnærmelse til løsningen af  \r\n\r\n de specielle og særegne problemer for handel og udvikling i indlandsstater i  \r\n\r\n de forskellige geografiske områder bør indgåelse af regionale og andre  \r\n\r\n internationale overenskomster i så henseende understøttes af alle stater.  \r\n\r\n</P>  \r\n\r\n<P> <I>Princip VII</I>  </P>  \r\n\r\n<P>Mestbegunstigelsesklausulen finder ikke anvendelse på de lettelser og  \r\n\r\n særrettigheder, som tilstås indlandsstater på grund af deres særlige  \r\n\r\n geografiske beliggenhed. </P>  \r\n\r\n<P> <I>Princip VIII</I>  </P>  \r\n\r\n<P>De principper, der regulerer indlandsstaternes frie adgang til havet, skal  \r\n\r\n på ingen måde ophæve bestående aftaler mellem to eller flere kontraherende  \r\n\r\n parter vedrørende disse problemer og heller ikke udgøre nogen hindring for  \r\n\r\n indgåelse af sådanne aftaler i fremtiden, forudsat at de sidstnævnte ikke  \r\n\r\n etablerer en ordning, som er mindre fordelagtig end eller i strid med  \r\n\r\n ovennævnte bestemmelser. </P>  \r\n\r\n<P> <I>er blevet enige</I> om følgende: </P>  \r\n\r\n<P>Artikel 1 </P>  \r\n\r\n<P> <I>Definitioner</I>  </P>  \r\n\r\n<P>I denne konvention skal </P>  \r\n\r\n<UL CLASS=PLAIN-LIST>  \r\n\r\n<LI>(a) udtrykket &#187;indlandsstat&#171; betyde enhver kontraherende stat,  \r\n\r\n som ikke har nogen kystlinie; </LI>  \r\n\r\n<LI>(b) udtrykket &#187;transittrafik&#171; betyde passage af varer, herunder  \r\n\r\n uledsaget rejsegods, over en kontraherende stats territorium mellem en  \r\n\r\n indlandsstat og havet, når passagen er en del af en fuldstædig rejse, som  \r\n\r\n begynder eller slutter inden for indlandsstatens territorium og indbefatter  \r\n\r\n søtransport umiddelbart før eller efter sådan passage. Omladning, oplagring,  \r\n\r\n opdeling af ladning og ændring i transportmåden for sådanne varer så vel som  \r\n\r\n af maskiner og voluminøst gods skal ikke medføre, at varers passage falder  \r\n\r\n uden for definitionen &#187;transittrafik&#171;, forudsat at enhver sådan  \r\n\r\n handling udelukkende finder sted af hensyn til bekvem transport. Intet i  \r\n\r\n dette stykke skal fortolkes som en forpligtelse for nogen kontraherende stat  \r\n\r\n til at etablere eller tillade etablering af faste installationer på sit  \r\n\r\n territorium for sådan samling, adskillelse eller fornyet samling; </LI>  \r\n\r\n<LI>(c) udtrykket &#187;transitstat&#171; betyde enhver kontraherende stat  \r\n\r\n med eller uden kystlinie, som er beliggende mellem en indlandsstat og havet,  \r\n\r\n og gennem hvis territorium &#187;transittrafik&#171; passerer; </LI>  \r\n\r\n<LI>(d) udtrykket &#187;transportmiddel&#171; omfatte: </LI>  \r\n\r\n<LI>(i) alt jernbanemateriel, alle søgående skibe og flodfartøjer samt  \r\n\r\n køretøjer til vejtransport; </LI>  \r\n\r\n<LI>(ii) bærere og pakdyr, hvor de lokale forhold kræver det; </LI>  \r\n\r\n<LI>(iii) andre transportmidler samt rør- og gasledninger, når de bruges til  \r\n\r\n transittrafik i denne artikels betydning, dersom de berørte kontraherende  \r\n\r\n stater er enige herom. </LI>  \r\n\r\n</UL>  \r\n\r\n<P>Artikel 2 </P>  \r\n\r\n<P> <I>Transitfrihed</I>  </P>  \r\n\r\n<P CLASS=PUNKT> <B>1.</B> Transitfrihed skal indrømmes i henhold til  \r\n\r\n bestemmelserne i denne konvention for transittrafik og transportmidler. Med  \r\n\r\n forbehold af de øvrige bestemmelser i denne konvention skal de  \r\n\r\n forholdsregler, som kontraherende stater tager til regulering og befordring  \r\n\r\n af trafik over deres territorium, lette transittrafik på ruter, som er i  \r\n\r\n brug, og som gensidigt kan godtages for transittransport til vedkommende  \r\n\r\n kontraherende stater. I overensstemmelse med bestemmelserne i denne  \r\n\r\n konvention skal inden diskriminering finde sted, som er grundet på  \r\n\r\n oprindelsessted, afrejse, indrejse, udrejse eller bestemmelsessted eller på  \r\n\r\n noget forhold, der vedrører ejendomsretten til varerne eller ejendomsretten  \r\n\r\n til registreringsstedet for eller nationaliteten af skibe, køretøjer eller  \r\n\r\n andre anvendte transportmidler. </P>  \r\n\r\n<P CLASS=PUNKT> <B>2.</B> De regler, der skal gælde for brugen af  \r\n\r\n transportmidler, når de passerer over dele af en anden kontraherende stats  \r\n\r\n territorium eller hele territoriet, skal fastsættes ved fælles overenskomst  \r\n\r\n mellem de berørt kontraherende stater og under tilbørlig hensyntagen til de  \r\n\r\n multilaterale internationale konventioner, som disse stater er parter i. </P>  \r\n\r\n<P CLASS=PUNKT> <B>3.</B> Hver kontraherende stat skal i overensstemmelse med  \r\n\r\n sine love, regler og bestemmelser tillade passage over eller adgang til sit  \r\n\r\n territorium for personer, hvis rejse er nødvendig for transittrafik. </P>  \r\n\r\n<P CLASS=PUNKT> <B>4.</B> De kontraherende stater skal i overensstemmelse med  \r\n\r\n principperne i folkeretlig sædvane eller relevante internationale  \r\n\r\n konventioner og med deres interne bestemmelser tillade passage af  \r\n\r\n transittrafik gennem deres territorialfarvand. </P>  \r\n\r\n<P>Artikel 3 </P>  \r\n\r\n<P> <I>Toldafgifter og særlige transitafgifter</I>  </P>  \r\n\r\n<P>Transittrafik skal ikke af nogen myndighed i transtitstaten kunne pålægges  \r\n\r\n toldafgifter eller skatter som følge af import eller eksport og ejheller  \r\n\r\n nogen særlig afgift i forbindelse med transit. Sådan transittrafik kan dog  \r\n\r\n pålægges afgifter udelukkende til bestridelse af kontrol- og  \r\n\r\n administrationsudgifter, forbundet med sådan transit. Størrelsen af sådanne  \r\n\r\n afgifter skal så nøje som muligt modsvare de udgifter, de er beregnet til at  \r\n\r\n dække, og under iagttagelse af denne betingelse skal afgifterne pålægges i  \r\n\r\n overensstemmelse med det i artikel 2, stk. 1, fastlagte krav om  \r\n\r\n ikke-diskrimination. </P>  \r\n\r\n<P>Artikel 4 </P>  \r\n\r\n<P> <I>Transportmidler og tariffer</I>  </P>  \r\n\r\n<P CLASS=PUNKT> <B>1.</B> De kontraherende stater påtager sig at stille  \r\n\r\n passende transportmidler og -udstyr til rådighed, når disse forefindes ved  \r\n\r\n ind- og udførselsteder og efter behov ved omladningssteder med henblik på  \r\n\r\n transport af transtitrafikken uden unødig forsinkelse. </P>  \r\n\r\n<P CLASS=PUNKT> <B>2.</B> De kontraherende stater forpligter sig til over for  \r\n\r\n transittrafik, som benytter faciliteter, der drives eller administreres af  \r\n\r\n staten, at anvende tariffer eller afgifter, som under hensyn til  \r\n\r\n trafikforholdene og til den handelsmæssige konkurrence er rimelige såvel med  \r\n\r\n hensyn til størrelse som anvendelsesmåde. Disse tariffer eller afgifter skal  \r\n\r\n fastsættes således, at de letter transittrafikken mest muligt, og må ikke  \r\n\r\n være højere end de tariffer eller afgifter, der pålægges af kontraherende  \r\n\r\n stater for transport gennem deres territorium af varer fra lande med adgang  \r\n\r\n til havet. Bestemmelserne i dette stykke skal også omfatte tariffer og  \r\n\r\n afgifter, som kan pålægges transittrafik, der benytter faciliteter, som  \r\n\r\n drives eller administreres af firmaer eller personer, i de tilfælde hvor  \r\n\r\n tarifferne eller afgifterne er fastsat eller underkastet kontrol af den  \r\n\r\n kontraherende stat. I dette stykke skal udtrykket &#187;faciliteter&#171;  \r\n\r\n omfatte transportmidler, havneinstallationer og veje, for hvis brug der  \r\n\r\n beregnes tariffer eller afgifter. </P>  \r\n\r\n<P CLASS=PUNKT> <B>3.</B> Enhver bugseringstjeneste, der er oprettet som et  \r\n\r\n monopol på vandveje, som bruges til transit, skal være organiseret således,  \r\n\r\n at den ikke hindrer skibes transit. </P>  \r\n\r\n<P CLASS=PUNKT> <B>4.</B> Bestemmelserne i denne artikel skal anvendes i  \r\n\r\n henhold til de i artikel 2, stk. 1, fastlagte betingelser for  \r\n\r\n ikke-diskrimination. </P>  \r\n\r\n<P>Artikel 5 </P>  \r\n\r\n<P> <I>Fremgangsmåder og dokumentation med henblik på told, transport  \r\n\r\n etc.</I>  </P>  \r\n\r\n<P CLASS=PUNKT> <B>1.</B> De kontraherende stater skal træffe administrative  \r\n\r\n og toldmæssige foranstaltninger, som tillader gennemførelsen af fri, uafbrudt  \r\n\r\n og vedvarende transittrafik. De skal om fornødent indlede forhandlinger for  \r\n\r\n at blive enige om foranstaltninger til sikring og lettelse af nævnte trafik.  \r\n\r\n</P>  \r\n\r\n<P CLASS=PUNKT> <B>2.</B> De kontraherende stater påtager sig at anvende  \r\n\r\n forenklet dokumentation og metoder, der fremmer ekspeditionen ved  \r\n\r\n toldbehandling, transport og andre administrative fremgangsmåder i  \r\n\r\n forbindelse med transittrafik under hele transitrejsen på deres territorium,  \r\n\r\n herunder enhver omladning, oplagring, opdeling af ladninger og ændringer i  \r\n\r\n transportmåden, som måtte finde sted i løbet af en sådan rejse. </P>  \r\n\r\n<P>Artikel 6 </P>  \r\n\r\n<P> <I>Oplagring af varer i transit</I>  </P>  \r\n\r\n<P CLASS=PUNKT> <B>1.</B> Betingelserne for oplagring af varer i transit ved  \r\n\r\n ind- og udrejsestederne og på mellemliggende steder i transitstaten kan  \r\n\r\n fastsættes ved overenskomst mellem de pågældende stater. Transtistaterne skal  \r\n\r\n indrømme mindst lige så gunstige oplagringsbetingelser, som de har indrømmet  \r\n\r\n for varer, der transporteres fra eller til deres egne lande. </P>  \r\n\r\n<P CLASS=PUNKT> <B>2.</B> Tarifferne og afgifterne skal fastsættes i  \r\n\r\n overensstemmelse med artikel 4. </P>  \r\n\r\n<P>Artikel 7 </P>  \r\n\r\n<P> <I>Forsinkelser eller vanskeligheder for transittrafikken</I>  </P>  \r\n\r\n<P CLASS=PUNKT> <B>1.</B> Bortset fra tilfælde af <I>force majeure</I> skal  \r\n\r\n de kontraherende stater tage alle skridt til at undgå forsinkelser af eller  \r\n\r\n restriktioner for transittrafik. </P>  \r\n\r\n<P CLASS=PUNKT> <B>2.</B> Skulle der opstå forsinkelser eller andre  \r\n\r\n vanskeligheder for transittrafik, skal de kompetente myndigheder i  \r\n\r\n transitstaten eller -staterne og i indlandsstaten samarbejde for at fjerne  \r\n\r\n disse snarest muligt. </P>  \r\n\r\n<P>Artikel 8 </P>  \r\n\r\n<P> <I>Frizoner eller andre toldfaciliteter</I>  </P>  \r\n\r\n<P CLASS=PUNKT> <B>1.</B> For at lette transittrafik kan der tilvejebringes  \r\n\r\n frizoner eller andre toldfaciliteter ved ind- og udførselshavne i  \r\n\r\n transitstaterne ved overenskomster mellem disse stater og indlandsstaterne.  \r\n\r\n</P>  \r\n\r\n<P CLASS=PUNKT> <B>2.</B> Lettelser af denne art kan også tilvejebringes til  \r\n\r\n fordel for indlandsstater i andre transitstater, som ikke har nogen kystlinie  \r\n\r\n eller kysthavne. </P>  \r\n\r\n<P>Artikel 9 </P>  \r\n\r\n<P> <I>Tilvejebringelse af videregående lettelser</I>  </P>  \r\n\r\n<P>Denne konvention medfører ikke på nogen måde ophævelse af  \r\n\r\n transitlettelser, som er mere vidtgående end dem, der er hjemlet i  \r\n\r\n konventionen, og som på betingelser, der er forenelige med dens principper,  \r\n\r\n er aftalt mellem kontraherende stater eller indrømmet af en kontraherende  \r\n\r\n stat. Konventionen udelukker heller ikke sådanne indrømmelser af videregående  \r\n\r\n lettelser i fremtiden. </P>  \r\n\r\n<P>Artikel 10 </P>  \r\n\r\n<P> <I>Forhold til mestbegunstigelsesklausulen</I>  </P>  \r\n\r\n<P CLASS=PUNKT> <B>1.</B> De kontraherende stater er enige om, at de  \r\n\r\n lettelser og særrettigheder, som i henhold til denne konvention tilstås  \r\n\r\n indlandstater under hensyn til disses særlige geografiske beliggenhed, er  \r\n\r\n undtaget fra anvendelsen af mestbegunstigelsesklausulen. En indlandsstat, som  \r\n\r\n ikke er part i denne konvention, kan kun gøre krav på de lettelser og  \r\n\r\n særrettigheder, som tilstås indlandsstater alene i henhold til denne  \r\n\r\n konvention, på grundlag af en mestbegyndstigelsesklausul, der i en traktat  \r\n\r\n mellem den pågældende indlandsstat og den kontraherende stat måtte indrømme  \r\n\r\n sådanne lettelser eller særrettigheder. </P>  \r\n\r\n<P CLASS=PUNKT> <B>2.</B> Hvis en kontraherende stat indrømmer en  \r\n\r\n indlandsstat lettelser eller særrettigheder, som er mere vidtgående end dem,  \r\n\r\n der er hjemlet ved denne konvention, kan sådanne lettelser eller  \r\n\r\n særrettigheder begrænses til den pågældende indlandsstat, medmindre  \r\n\r\n unddragelsen af sådanne mere vidtgående lettelser eller særrettigheder over  \r\n\r\n for en anden indlandsstat er i modstrid med en mestbegunstigelsesklausul i en  \r\n\r\n traktat mellem en sådan anden indlandsstat og den kontraherende stat, der er  \r\n\r\n tilstået lettelserne eller særrettighederne. </P>  \r\n\r\n<P>Artikel 11 </P>  \r\n\r\n<P> <I>Undtagelser fra konventionen af sundheds- og sikkerhedsmæssige årsager  \r\n\r\n og til beskyttelse af intellektuel ejendomsret</I>  </P>  \r\n\r\n<P CLASS=PUNKT> <B>1.</B> Ingen kontraherende stat skal af denne konvention  \r\n\r\n være bundet til at indrømme transit til personer, hvor hvem adgang til dens  \r\n\r\n territorium er forbudt, eller for varearter, for hvilke import er forbudt  \r\n\r\n enten af hensyn til den offentlige moral, sundhed eller sikkerhed eller som  \r\n\r\n en forholdsregel mod sygdomme hos dyr eller planter eller mod skadedyr. </P>  \r\n\r\n<P CLASS=PUNKT> <B>2.</B> Alle kontraherende stater skal have ret til at tage  \r\n\r\n rimelige forholdsregler og skridt til at sikre sig, at personer og varer,  \r\n\r\n især varer, som er underkastet et monopol, virkelig er i transit, og at  \r\n\r\n transportmidlerne virkelig bruges til forsendelse af sådanne varer, og til at  \r\n\r\n beskytte samfærdselsvejenes og kommunikationsmidlernes sikkerhed. </P>  \r\n\r\n<P CLASS=PUNKT> <B>3.</B> Intet i denne konvention skal berøre de skridt, som  \r\n\r\n en kontraherende stat kan blive foranlediget til at tage i medfør af  \r\n\r\n bestemmelser i en almindelig international konvention, som denne stat er part  \r\n\r\n i, uanset om en sådan konvention er af verdensomfattende eller regional  \r\n\r\n karakter, og om en sådan konvention allerede var indgået på datoen for  \r\n\r\n nærværende konvention eller først er indgået senere, dersom bestemmelserne  \r\n\r\n vedrører: </P>  \r\n\r\n<UL CLASS=PLAIN-LIST>  \r\n\r\n<LI>(a) eksport, import eller transit af specielle varegrupper som nakotika  \r\n\r\n eller andre farlige medikamenter eller våben; eller </LI>  \r\n\r\n<LI>(b) beskyttelse af industriel, litterær eller kunstnerisk ejendomsret  \r\n\r\n eller beskyttelse af varemærker, samt kildeangivelser eller  \r\n\r\n oprindelsesbenævnelser og bekæmpelse af illoyal konkurrence. </LI>  \r\n\r\n</UL>  \r\n\r\n<P CLASS=PUNKT> <B>4.</B> Intet i denne konvention skal hindre nogen  \r\n\r\n kontraherende stat i at foretage enhver handling, som måtte være nødvendig  \r\n\r\n til beskyttelse af dens væsentlige sikkerhedsmæssige interesser. </P>  \r\n\r\n<P>Artikel 12 </P>  \r\n\r\n<P> <I>Undtagelser i nødsituationer</I>  </P>  \r\n\r\n<P>Ved forholdsregler af generel eller særlig karakter, som en kontraherende  \r\n\r\n stat er tvunget til at tage under en nødsituation, som truer dens politiske  \r\n\r\n eksistens elle sikkerhed, kan der, i undtagelsestilfælde og for så kort et  \r\n\r\n tidsrum som muligt, afviges fra bestemmelserne i denne konvention, forudsat  \r\n\r\n at princippet om transitfrihed iagttages i størst mulig udstrækning i det  \r\n\r\n pågældende tidsrum. </P>  \r\n\r\n<P>Artikel 13 </P>  \r\n\r\n<P> <I>Konventionens anvendelse i krigstid</I>  </P>  \r\n\r\n<P>Denne konvention foreskriver ikke rettigheder og pligter for krigsførende  \r\n\r\n og neutrale i krigstid. Konventionen skal imidlertid fortsat være gyldig i  \r\n\r\n krigstid i den udstrækning, sådanne rettigheder og pligter tillader det. </P>  \r\n\r\n<P>Artikel 14 </P>  \r\n\r\n<P> <I>Forpligtelser i medfør af konventionen og rettigheder og pligter for  \r\n\r\n medlemmer af De forenede Nationer</I>  </P>  \r\n\r\n<P>Denne konvention pålægger ikke nogen kontraherende stat nogen  \r\n\r\n forpligtelse, der er i modstrid med dens rettigheder og pligter som medlem af  \r\n\r\n De forenede Nationer. </P>  \r\n\r\n<P>Artikel 15 </P>  \r\n\r\n<P> <I>Gensidighed</I>  </P>  \r\n\r\n<P>Bestemmelserne i denne konvention skal anvendes på gensidighedsbasis. </P>  \r\n\r\n<P>Artikel 16 </P>  \r\n\r\n<P> <I>Bilæggelse af tvister</I>  </P>  \r\n\r\n<P CLASS=PUNKT> <B>1.</B> Enhver tvist, som måtte opstå med hensyn til  \r\n\r\n fortolkningen eller anvendelsen af denne konventions bestemmelser, og som  \r\n\r\n ikke bilægges ved forhandling eller andre fredelige midler inden for et  \r\n\r\n tidsrum af ni måneder, skal, efter anmodning af en af parterne, afgøres ved  \r\n\r\n voldgift. Voldgiftskommissionen skal bestå af tre medlemmer. Hver part i  \r\n\r\n tvisten skal udpege et medlem af kommissionen, medens det tredje medlem, som  \r\n\r\n skal være formand, skal vælges ved fælles overenskomst mellem parterne.  \r\n\r\n Dersom parterne ikke kan nå til enighed om udpegelsen af det tredje medlem  \r\n\r\n inden for et tidsrum af tre måneder, skal det tredje medlem udnævnes af  \r\n\r\n præsidenten for Den mellemfolkelige Domstol. Dersom nogen af parterne  \r\n\r\n undlader at foretage en udnævnelse inden for et tidsrum af tre måneder, skal  \r\n\r\n præsidenten for Den mellemfolkelige Domstol besætte den eller de ledige  \r\n\r\n pladser. </P>  \r\n\r\n<P CLASS=PUNKT> <B>2.</B> Voldgiftskommissionen skal afgøre de sager, den får  \r\n\r\n forelagt, ved simpelt flertal, og dens afgørelsen skal være bindende for  \r\n\r\n parterne. </P>  \r\n\r\n<P CLASS=PUNKT> <B>3.</B> Voldgiftskommissioner eller andre internationale  \r\n\r\n organer, som har fået det hverv at bilægge tvister under denne konvention,  \r\n\r\n skal gennem De forenede Nationers generalsekretær underrette de øvrige  \r\n\r\n kontraherende stater om eksistensen og arten af tvisterne samt om  \r\n\r\n betingelserne for deres bilæggelse. </P>  \r\n\r\n<P>Artikel 17 </P>  \r\n\r\n<P> <I>Undertegnelse</I>  </P>  \r\n\r\n<P>Den konvention skal indtil 31. december 1965 være åben for undertegnelse  \r\n\r\n af alle stater, som er medlemmer af De forenede Nationer eller af nogen af  \r\n\r\n særorganisationerne, eller som er parter i Den mellemfolkelige Domstols  \r\n\r\n statut, samt af enhver anden stat, der af De forenede Nationers  \r\n\r\n generalforsamling opfordres til at blive part i konventionen. </P>  \r\n\r\n<P>Artikel 18 </P>  \r\n\r\n<P> <I>Raifikation</I>  </P>  \r\n\r\n<P>Denne konvention skal ratificeres. Ratifikationsinstrumenterne skal  \r\n\r\n deponeres hos De forenede Nationers generalsekretær. </P>  \r\n\r\n<P>Artikel 19 </P>  \r\n\r\n<P> <I>Tiltrædelse</I>  </P>  \r\n\r\n<P>Denne konvention skal forblive åben for tiltrædelse af enhver stat, som  \r\n\r\n tilhører nogen af de fire i artikel 17 omhandlede kategorier.  \r\n\r\n Tiltrædelsesinstrumenterne skal deponeres hos De forenede Nationers  \r\n\r\n generalsekretær. </P>  \r\n\r\n<P>Artikel 20 </P>  \r\n\r\n<P> <I>Ikrafttræden</I>  </P>  \r\n\r\n<P CLASS=PUNKT> <B>1.</B> Denne konvention skal træde i kraft på den 30. dag  \r\n\r\n efter datoen for deponering af ratifikations- eller  \r\n\r\n tiltrædelsesinstrumenterne for mindst to indlandstater og to transitstater  \r\n\r\n med kystlinie. </P>  \r\n\r\n<P CLASS=PUNKT> <B>2.</B> For hver stat, som ratificerer eller tiltræder  \r\n\r\n konventionen efter deponering af de ratifikations- eller  \r\n\r\n tiltrædelsesinstrumenter, der er nødvendige for denne konventions i  \r\n\r\n krafttræden i henhold til denne artikels stk. 1, skal konventionen træde i  \r\n\r\n kraft på den 30. dag efter den pågældende stats deponering af sit  \r\n\r\n ratifikations- eller tiltrædelsesinstrument. </P>  \r\n\r\n<P>Artikel 21 </P>  \r\n\r\n<P> <I>Revision</I>  </P>  \r\n\r\n<P>Efter anmodning af en tredjedel af de kontraherende stater og med  \r\n\r\n flertallet af de kontraherende staters samtykke skal De forenede Nationers  \r\n\r\n generalsekretær sammenkalde en konference med henblik på revision af denne  \r\n\r\n konvention. </P>  \r\n\r\n<P>Artikel 22 </P>  \r\n\r\n<P> <I>Meddelelser fra generalsekretæren</I>  </P>  \r\n\r\n<P>De forenede Nationers generalsekretær skal underrette alle stater, som  \r\n\r\n tilhører nogen af de fire i artikel 17 omhandlede kategorier: </P>  \r\n\r\n<UL CLASS=PLAIN-LIST>  \r\n\r\n<LI>(a) om undertegnelse af denne konvention og om deponering af  \r\n\r\n ratifikations- eller tiltrædelsesinstrumenter i henhold til artiklerne 17, 18  \r\n\r\n og 19; </LI>  \r\n\r\n<LI>(b) om datoen for denne konventions ikrafttræden i henhold til artikel  \r\n\r\n 20; </LI>  \r\n\r\n<LI>(c) om anmodninger om revision i henhold til artikel 21. </LI>  \r\n\r\n</UL>  \r\n\r\n<P>Artikel 23 </P>  \r\n\r\n<P> <I>Autentiske tekster</I>  </P>  \r\n\r\n<P>Originalteksten til denne konvention, hvis engelske, franske, kinesiske,  \r\n\r\n russiske og spanske tekst har samme gyldighed, skal deponeres hos De forenede  \r\n\r\n Nationers generalsekretær, som skal sende bekræftede kopier deraf til alle  \r\n\r\n stater, der tilhører nogen af de fire i artikel 17 omhandlede kategorier.  \r\n\r\n</P>  \r\n\r\n<P>TIL BEKRÆFTELSE HERAF har undertegnede befuldmægtigede, som er bemyndiget  \r\n\r\n dertil af deres respektive regeringer, underskrevet denne konvention. </P>  \r\n\r\n<P>Udfærdiget i De forenede Nationers hovedsæde, New York, den ottende juli  \r\n\r\n nittten hundrede og femogtres. </P>  \r\n\r\n<UL CLASS=PLAIN-LIST>  \r\n\r\n<LI>(Underskrifter) </LI>  \r\n\r\n</UL>  \r\n\r\n<P>Følgende lande havde undertegnet konventionen inden udløbet af tidsfristen  \r\n\r\n den 31. december 1965: </P>  \r\n\r\n<P>Afghanistan </P>  \r\n\r\n<P>Amerikas forenede Stater </P>  \r\n\r\n<P>Argentina </P>  \r\n\r\n<P>Belgien </P>  \r\n\r\n<P>Den bjelorussiske socialistiske Sovjetrepublik </P>  \r\n\r\n<P>Bolivia </P>  \r\n\r\n<P>Brasilien </P>  \r\n\r\n<P>Cameroun </P>  \r\n\r\n<P>Den centralafrikanske Republik </P>  \r\n\r\n<P>Chile </P>  \r\n\r\n<P>Italien </P>  \r\n\r\n<P>Jugoslavien </P>  \r\n\r\n<P>Laos </P>  \r\n\r\n<P>Luxembourg </P>  \r\n\r\n<P>Nederlandene </P>  \r\n\r\n<P>Nepal </P>  \r\n\r\n<P>Paraguay </P>  \r\n\r\n<P>Rwanda </P>  \r\n\r\n<P>San Marino </P>  \r\n\r\n<P>Schweiz </P>  \r\n\r\n<P>De socialistiske Sovjetrepublikkers Union </P>  \r\n\r\n<P>Sudan </P>  \r\n\r\n<P>Tjekkoslovakiet </P>  \r\n\r\n<P>Forbundsrepublikken Tyskland </P>  \r\n\r\n<P>Uganda </P>  \r\n\r\n<P>Den ukrainske socialistiske Sovjetrepublik </P>  \r\n\r\n<P>Ungarn </P>  \r\n\r\n<P>Vatikanstaten </P>  \r\n\r\n<P>Zambia. </P>  \r\n\r\n<P>Efter at det i artikel 20, stk. 1, foreskrevne vilkår var blevet opfyldt,  \r\n\r\n trådte konventionen i kraft den 9. juni 1967 for følgende otte lande: </P>  \r\n\r\n<P>Jugoslavien </P>  \r\n\r\n<P>Malawi </P>  \r\n\r\n<P>Den mongolske Folkerepublik </P>  \r\n\r\n<P>Nepal </P>  \r\n\r\n<P>Niger </P>  \r\n\r\n<P>Nigeria </P>  \r\n\r\n<P>Tchad </P>  \r\n\r\n<P>Zambia. </P>  \r\n\r\n<P>Danmarks ratifikationsinstrument deponeredes hos De forenede Nationers  \r\n\r\n generalsekretær den 26. marts 1969, hvorefter konventionen trådte i kraft for  \r\n\r\n Danmarks vedkommende den 25. april 1969. </P>  \r\n\r\n<P>For nedennævnte lande trådte konventionen i kraft på de vedføjede datoer:  \r\n\r\n</P>  \r\n\r\n<PRE>  \r\n\r\n Tjekkoslovakiet            7. september 1967  \r\n\r\n Ungarn                    20. oktober 1967  \r\n\r\n Mali                      10. november 1967  \r\n\r\n Laos                      28. januar 1968  \r\n\r\n Burundi                   31. maj 1968  \r\n\r\n San Marino                12. juli 1968  \r\n\r\n Rwanda                    12. september 1968  \r\n\r\n Norge                     17. oktober 1968  \r\n\r\n Amerikas forenede Stater  28. november 1968  \r\n\r\n Tyrkiet                   24. april 1969  \r\n\r\n Swaziland                 25. juni 1969  \r\n\r\n Lesotho                   27. juni 1969.  \r\n\r\n</PRE>  \r\n\r\n<P>Den mongolske Folkerepublik, Tjekkoslovakiet og Ungarn har ved  \r\n\r\n deponeringen af deres ratifikationsinstrumenter erklæret, at deres regeringer  \r\n\r\n ikke føler sig bundet af konventionens artikel 16, ifølge hvilken medlemmerne  \r\n\r\n af en voldgiftskommission kan udnævnes af præsidenten for Den mellemfolkelige  \r\n\r\n domstol, men mener, at udvælgelsen af medlemmer til en voldgiftskommission  \r\n\r\n kun bør ske med samtykke fra alle parter i tvisten. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 11. juli 1969.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Poul Hartling. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/10/1969"
        },
        {
            "displayName": "Accession",
            "displayValue": "L19690006664"
        },
        {
            "displayName": "Entydig dokumentidentifikation",
            "displayValue": "CM043659"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "26/03/1999"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "66"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "11/07/1969"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Ø.P.IV. j.nr. 73.B.107."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}