{
    "id": 202569,
    "title": "Offererstatningslovens §§ 1 og 10 - plejepersonales mv. tilskadekomst i arbejdstiden, nævnets j.nr. 14-520-05719",
    "documentTypeId": "240",
    "isSagsforlobPeriodValid": true,
    "shortName": "KEN nr 11619 af 26/03/2015",
    "documentHtml": "<div class=\"bjelke\">Den fulde tekst</div><p class=\"Titel2\">Offererstatningslovens §§ 1 og 10 - plejepersonales mv. tilskadekomst i arbejdstiden, nævnets j.nr. 14-520-05719</p>\r\n<p style=\"text-align: justify;\">Ansøger var ansat på en institution for voksne fysisk og psykisk udviklingshæmmede. Ansøger var på vej til at klippe et lamelgardin ned, som skadevolder (A) var meget optaget af, da A greb fat i ansøger ved halsudskæringen i hendes trøje og i hendes arme og hænder. A ville ikke give slip, og han greb hårdere fat i både arme og hænder, da ansøger gjorde modstand. Det lykkedes ikke for et par tililende kollegaer at få A til at slippe sit greb. Først da A tabte sine briller, lykkedes det at aflede A’s opmærksomhed, således at ansøger slap fri af grebet. Efterfølgende var A meget urolig og ophidset, indtil en leder kom til stede og fulgte A tilbage til A’s værelse. A er udviklingshæmmet med Downs Syndrom, og han har ikke noget sprog.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Ansøger søgte som følge af episoden Erstatningsnævnet om godtgørelse for svie og smerte. Nævnet besluttede at afslå ansøgningen, idet forholdet ikke var anmeldt til politiet inden 72 timer (offererstatningslovens § 10), og idet det ikke med tilstrækkelig sikkerhed kunne antages, at skaden var sket ved en overtrædelse af straffeloven (offererstatningslovens § 1).</p>\r\n<p style=\"text-align: justify;\">\r\n</p>\r\n<p style=\"text-align: justify;\">Vedrørende § 10 lagde nævnet vægt på, at ansøger først politianmeldte forholdet efter halvanden måned, og at der ikke var oplysninger om konkrete, individuelle pædagogiske og/eller behandlingsmæssige hensyn vedrørende A eller episoden, som havde talt imod en rettidig politianmeldelse. Nævnet lagde videre vægt på, at ansøger ville have kunnet anmelde episoden på et tidligere tidspunkt, og at det i sidste ende er ansøgers – og ikke arbejdsgiverens – ansvar, om forholdet anmeldes rettidigt til politiet.</p>\r\n<p style=\"text-align: justify;\">\r\n</p>\r\n<p>Vedrørende § 1 fandt nævnet efter en samlet gennemgang af sagen ikke, at det med tilstrækkelig sikkerhed var godtgjort, at A ved den oplyste episode havde overtrådt straffelovens § 119 eller andre straffelovsbestemmelser. Nævnet lagde vægt på, at A holdt godt fast i ansøger, men at han hverken slog, sparkede, nev eller lignende, samt at ansøger efter det oplyste heller ikke fik fysiske mærker som følge af episoden. Nævnet lagde endvidere vægt på, at A ikke har noget sprog, og at hans eneste kommunikationsform derfor er at tage fat i personalets håndled/arme, og at han, hvis han ikke bliver efterkommet i et ønske, holder fast i arm(e) og/eller halskraven. Nævnet fandt herefter ikke, at A’s handling – selv hvis det lagdes til grund, at den var udført med forsæt til en strafbar handling – kunne betegnes som retsstridig og kvalificeret.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [
        "Erstatningsnævnets årsberetning 2015"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/07/2018"
        },
        {
            "displayName": "Accession",
            "displayValue": "W20151161925"
        },
        {
            "displayName": "Entydig dokumentidentifikation",
            "displayValue": "AA010866"
        },
        {
            "displayName": "Dato for indlæggelse",
            "displayValue": "24/07/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11619"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "26/03/2015"
        },
        {
            "displayName": "Administrerende myndighed",
            "displayValue": "Erstatningsnævnet"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Erstatningsnævnet, j.nr. 14-520-05719"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}