{
    "id": 108514,
    "title": "1997 BTL 39   BETÆNKNING OVER FORSLAG TIL LOV OM ANLÆG AF RUTE 18, STRÆKNINGEN   RIS-ØLHOLM, OG OM NEDLÆGGELSE AF VISSE VEJSTRÆKNINGER SOM HOVEDLANDEVEJE M.V.     NR L 39 1997-98. 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/2 BTL 39",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 39 </P>  \r\n\r\n<P></P>  \r\n\r\n<P>Betænkning over Forslag til lov om anlæg af rute 18, strækningen  \r\n\r\n Ris-Ølholm, og om nedlæggelse af visse vejstrækninger som hovedlandeveje m.v.  \r\n\r\n<BR>  \r\n\r\n Nr L 39 1997-98. 2. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19980611 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til trafikministeren, som denne har besvaret skriftligt. Nogle af  \r\n\r\n udvalgets spørgsmål og trafikministerens svar herpå er optrykt som bilag til  \r\n\r\n betænkningen. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Jelling Kommune </P>  \r\n\r\n<P>LO Ringkøbing Amt </P>  \r\n\r\n<P>NOAH-TRAFIK </P>  \r\n\r\n<P>Ringkjøbing Amt og </P>  \r\n\r\n<P>Strubdrupgruppen. </P>  \r\n\r\n<P>Der er af et flertal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Venstres, Det Konservative  \r\n\r\n Folkepartis, Dansk Folkepartis og Centrum-Demokraternes medlemmer af  \r\n\r\n udvalget) lovforslaget til <I>vedtagelse</I> med det af flertallet stillede  \r\n\r\n ændringsforslag. </P>  \r\n\r\n<P>Flertallet finder, at udbygningen af strækningen Ris-Ølholm skal ses i  \r\n\r\n sammenhæng med behovet for resten af rute 18 - Holstebro-Herning-Vejle. Netop  \r\n\r\n den strækning er en vigtig faktor for udviklingen i Midt- og Vestjylland.  \r\n\r\n</P>  \r\n\r\n<P>Andre dele af landet har haft store investeringer i infrastruktur - både  \r\n\r\n hvad angår jernbane, broer og veje - mens Midt- og Vestjylland har været  \r\n\r\n forfordelt. Flertallet ønsker en ligelig udvikling af Danmark, og det kræver  \r\n\r\n en jævn fordeling af de investeringer, der er så afgørende for  \r\n\r\n erhvervsudviklingen. Flertallet har derfor også forståelse for de kraftige  \r\n\r\n reaktioner til fordel for en motorvej, som fagbevægelse og erhvervsliv i  \r\n\r\n Ringkøbing Amt er kommet med. </P>  \r\n\r\n<P>Trafikmæssigt viser VVM-redegørelsen, at trafikmængden på en motorvej vil  \r\n\r\n være lige så intensiv som på strækningen Esbjerg-Kolding og på dele af  \r\n\r\n strækningen Holbæk-Vig, som Vejdirektoratet anbefaler skal anlægges som  \r\n\r\n motorvej. Flertallet finder, at en motortrafikvej ikke vil kunne klare  \r\n\r\n trafikpresset, og at det vil være alt for kortsigtet at anlægge en  \r\n\r\n motortrafikvej. </P>  \r\n\r\n<P>Endelig er en motortrafikvej trafiksikkerhedsmæssigt beviseligt 8 gange så  \r\n\r\n farlig som en motorvej, når man taler om hele udbygningen af rute 18.  \r\n\r\n Flertallet ønsker ikke at spille hasard med befolkningens liv og ønsker  \r\n\r\n derfor en motorvej. </P>  \r\n\r\n<P>Hensynet til trafikken, sikkerheden og udviklingen af erhvervsliv og  \r\n\r\n arbejdspladser i Midt- og Vestjylland taler for en motorvej, og derfor  \r\n\r\n anbefaler flertallet lovforslaget til vedtagelse med det stillede  \r\n\r\n ændringsforslag. </P>  \r\n\r\n<P>Flertallet har endvidere stor sympati for Jelling Kommunes henvendelse til  \r\n\r\n udvalget under behandlingen af lovforslaget og er overbevist om, at der er  \r\n\r\n behov for en tilslutningsmulighed i form af en til- og frakørselvej der, hvor  \r\n\r\n Tørringvejen krydser diagonalvejen. Denne tilslutning bør etableres, uanset  \r\n\r\n om der anlægges motorvej eller motortrafikvej på strækningen.  \r\n\r\n Tilslutningsmuligheden er væsentlig for at kunne bevare Jelling som en  \r\n\r\n kulturattraktion, som turisterne fortsat skal have gode muligheder for at  \r\n\r\n besøge. Endvidere er Jelling Kommune blandt andet på grund af statsseminaret  \r\n\r\n en uddannelsesby med et stort behov for nem adgang for de studerende, og  \r\n\r\n endelig er Jelling Kommune også en stor bokommune for et stort antal  \r\n\r\n pendlere, der arbejder i de omkringliggende kommuner. </P>  \r\n\r\n<P>Et <I>mindretal</I> (Socialdemokratiets, Socialistisk Folkepartis og Det  \r\n\r\n Radikale Venstres medlemmer af udvalget) indstiller lovforslaget til  \r\n\r\n<I>vedtagelse uændret.</I>  </P>  \r\n\r\n<P>Et <I>andet mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P>Æ n d r i n g s f o r s l a g </P>  \r\n\r\n<P>Af et <I>flertal</I> (V, KF, DF og CD): </P>  \r\n\r\n<P>Til § 1 </P>  \r\n\r\n<P> <B>1)</B> Ordet &#187;motortrafikvej&#171; ændres til:  \r\n\r\n &#187;motorvej&#171;. </P>  \r\n\r\n<P>B e m æ r k n i n g e r </P>  \r\n\r\n<P>Til nr. 1 </P>  \r\n\r\n<P>Ændringsforslaget indebærer, at den omhandlede vejstrækning anlægges som  \r\n\r\n motorvej og ikke motortrafikvej. </P>  \r\n\r\n<P> <I>Helge Mortensen (S) Holger Graversen (S) Poul Andersen (S)</I>  nfmd.  \r\n\r\n<I>Jytte Wittrock (S) Lis Greibe (S) Margrete Auken (SF) Arne Melchior  \r\n\r\n (CD)</I> fmd. <I>Vibeke Peschardt (RV) Søren Kolstrup (EL) Svend Heiselberg  \r\n\r\n (V) Kristian Jensen (V) Svend Erik Hovmand (V) Erik Jacobsen (V) Kaj Ikast  \r\n\r\n (KF) Brian Mikkelsen (KF) Ole Donner (DF) Klaus Kjær (DF)</I>  </P>  \r\n\r\n<P>Fremskridtspartiet og Kristeligt Folkeparti havde ikke medlemmer i  \r\n\r\n udvalget. </P>  \r\n\r\n<P> <B>Bilag</B>  </P>  \r\n\r\n<P> <B>Nogle af udvalgets spørgsmål til trafikministeren og dennes svar  \r\n\r\n herpå</B>  </P>  \r\n\r\n<P> <I>Spørgsmål 1:</I>  </P>  \r\n\r\n<P>Ministeren bedes oplyse priserne for henholdsvis forberedelse for motorvej  \r\n\r\n på den strækning, lovforslaget omhandler, samt prisen for etablering af en  \r\n\r\n motorvej. </P>  \r\n\r\n<P> <I>Svar:</I>  </P>  \r\n\r\n<P>Som det fremgår af bemærkningerne til lovforslaget, er linjeføringen lagt  \r\n\r\n således, at den giver mulighed for en eventuel senere udbygning til 4-sporet  \r\n\r\n motorvej ved udvidelse af vejen med en ny kørebane mod syd. Herudover vil der  \r\n\r\n ved udformning af broerne blive taget hensyn til, at disse i givet fald vil  \r\n\r\n kunne udvides. </P>  \r\n\r\n<P>Spørgsmålet om merudgifter til forberedelse for motorvej beror på, hvilken  \r\n\r\n grad man i givet fald beslutter sig til at forberede dette. I den forbindelse  \r\n\r\n koncentrerer interessen sig først og fremmest om broerne. I projektet indgår  \r\n\r\n to overføringer af krydsende veje og fire underføringer. Sidstnævnte kan  \r\n\r\n relativt nemt udvides, mens overføringerne kræver større ændringer. En  \r\n\r\n forberedelse af de to broer til motorvejsprofil medfører, at de skal have et  \r\n\r\n ekstra fag. Merprisen herfor vurderes at være i alt ca. 5 mio. kr. </P>  \r\n\r\n<P>Såfremt også underføringerne og vejanlægget i øvrigt skal forberedes for  \r\n\r\n motorvej (fuld forberedelse med arealerhvervelser, jordarbejder,  \r\n\r\n afvandingsanlæg og lign.), skønnes merprisen til ca. 35 mio. kr., dvs. at  \r\n\r\n anlægsprisen bliver ca. 275 mio. kr. </P>  \r\n\r\n<P>Etablering i første omgang af motorvej alene mellem Ris og Ølholm  \r\n\r\n medfører, at motorvejen skal kobles sammen med de eksisterende strækninger af  \r\n\r\n rute 18 ved henholdsvis Ris og Ølholm og med de planlagte øvrige etaper af  \r\n\r\n Diagonalvejen. Der skal derfor i begge ender etableres overgangsstrækninger.  \r\n\r\n Der kan således ikke rent teknisk anlægges motorvej på hele strækningen med  \r\n\r\n det samme. En motorvej på hele strækningen kan anslås til ca. 330 mio. kr. og  \r\n\r\n med de nævnte overgangsstrækninger til ca. 320 mio. kr. </P>  \r\n\r\n<P>En eventuel senere udbygning af den i forslaget omhandlede motortrafikvej  \r\n\r\n til motorvej skønnes at koste ca. 140 mio. kr. (i 1998-prisniveau), mens en  \r\n\r\n senere udbygning af en fuldt forberedt motortrafikvej skønnes at koste ca. 80  \r\n\r\n mio. kr. </P>  \r\n\r\n<P>Økonomisk vil det være en fordel at lave en fuld forberedelse, hvis man  \r\n\r\n forventer at udbygge motortrafikvejen til motorvej inden 10-15 år efter  \r\n\r\n motortrafikvejens etablering. Hvis der går længere tid, vil det være  \r\n\r\n økonomisk fordelagtigt at undlade at investere i en forberedelse af en  \r\n\r\n eventuel senere udbygning. Udviklingen i trafikken inden for de nærmeste 15  \r\n\r\n år forventes ikke på nogen måde at nødvendiggøre en udbygning til motorvej. I  \r\n\r\n forslaget til anlægslov er strækningen derfor forudsat anlagt som  \r\n\r\n motortrafikvej i en linjeføring, der muliggør en senere udbygning til  \r\n\r\n motorvej, men hvor en sådan udbygning i øvrigt ikke er forberedt. </P>  \r\n\r\n<P> <I>Spørgsmål 2:</I>  </P>  \r\n\r\n<P>Hvorledes forventer ministeren at trafikudviklingen vil være i år 2010,  \r\n\r\n såfremt hele rute 18, Holstebro-Herning-Vejle, udbygges som motorvej? </P>  \r\n\r\n<P> <I>Svar:</I>  </P>  \r\n\r\n<P>Såfremt hele rute 18 udbygges som motorvej, forventes strækningen  \r\n\r\n Ris-Ølholm i år 2010 at få en årsdøgntrafik på ca. 11.000 biler, hvis  \r\n\r\n &#187;Borgmestervejen&#171; fra E 45 til Ødsted er anlagt, og ca. 12.000  \r\n\r\n biler, hvis nævnte vej ikke er anlagt. </P>  \r\n\r\n<P> <I>Spørgsmål 4:</I>  </P>  \r\n\r\n<P>Hvorledes er forholdet mellem personbiler og lastbiler på rute 18 og på  \r\n\r\n andre sammenlignelige strækninger? </P>  \r\n\r\n<P> <I>Svar:</I>  </P>  \r\n\r\n<P>Andelen af tung trafik (lastbiler over 3,5 tons og busser) på den  \r\n\r\n nuværende rute 18 er 10-12 pct. </P>  \r\n\r\n<P>På den nye rute 18 skønnes andelen af tung trafik øget til 13-15 pct.,  \r\n\r\n blandt andet som følge af overflytning af trafik fra rute 13. På  \r\n\r\n Esbjerg-Kolding-motorvejen er andelen 13-15 pct. På motorvejen over Fyn er  \r\n\r\n andelen ca. 12 pct., på rute 9, Odense-Svendborg 10-12 pct., og på rute 15,  \r\n\r\n Herning-Århus er den 11-12 pct. </P>  \r\n\r\n<P> <I>Spørgsmål 6:</I>  </P>  \r\n\r\n<P>Kan ministeren bekræfte, at der i perioden 1991-1995 har været 26 dødsfald  \r\n\r\n på rute 18, og hvorledes mener ministeren uheldsstatistikken vil påvirkes ved  \r\n\r\n udbygning til henholdsvis motorvej og motortrafikvej? </P>  \r\n\r\n<P> <I>Svar:</I>  </P>  \r\n\r\n<P>Ifølge Vejdirektoratets oplysninger blev der i 5-års-perioden 1991-1995  \r\n\r\n dræbt i alt 25 personer ved trafikuheld på rute 18 Holstebro-Vejle, dvs. i  \r\n\r\n gennemsnit 5 dræbte pr. år. </P>  \r\n\r\n<P>På baggrund af trafikmodelberegninger for år 2010 er opgjort, at der kan  \r\n\r\n forventes ca. 36 færre personskadeuheld pr. år og ca. 4 færre dræbte pr. år i  \r\n\r\n hele rute 18-området, hvis rute 18 udbygges til 4-sporet motorvej på hele  \r\n\r\n strækningen fra Holstebro og Vejle. </P>  \r\n\r\n<P>Tilsvarende er beregnet, at der kan forventes ca. 26 færre  \r\n\r\n personskadeuheld pr. år og ca. 0,5 færre dræbte pr. år i hele rute  \r\n\r\n 18-området, hvis rute 18 udbygges til 2-sporet motortrafikvej på hele  \r\n\r\n strækningen fra Holstebro til Vejle. </P>  \r\n\r\n<P>De anførte færre antal dræbte fremkommer på følgende måde: </P>  \r\n\r\n<P>På en ny motorvej Holstebro-Vejle forventes 2 dræbte pr. år, mens der på  \r\n\r\n den gamle rute 18 forventes 4 færre dræbte pr. år og på de øvrige aflastede  \r\n\r\n veje 2 færre dræbte pr. år. </P>  \r\n\r\n<P>På en ny motortrafikvej Holstebro-Vejle forventes 4,5 dræbte pr. år, mens  \r\n\r\n der på den gamle rute 18 forventes 3,5 færre dræbte pr. år og på de øvrige  \r\n\r\n aflastede veje 1,5 færre dræbte pr. år. </P>  \r\n\r\n<P> <I>Spørgsmål 13:</I>  </P>  \r\n\r\n<P>Ministeren bedes kommentere henvendelsen af 8. juni 1998 fra Jelling  \r\n\r\n Kommune vedrørende L 39, jf. L 39 - bilag 23. </P>  \r\n\r\n<P> <I>Svar:</I>  </P>  \r\n\r\n<P>I henvendelsen til Trafikudvalget udtrykker Jelling Kommune ønske om, at  \r\n\r\n der etableres tilslutning mellem kommunevejen Tørringvej og  \r\n\r\n Diagonalvejsetapen Ris-Ølholm, eventuelt alene i form af et halvt  \r\n\r\n tilslutningsanlæg orienteret mod øst. </P>  \r\n\r\n<P>Ønsket om en tilslutning til Tørringvej er tidligere blevet fremsat af  \r\n\r\n Jelling Kommune i forbindelse med høringen over Vejdirektoratets  \r\n\r\n VVM-undersøgelse i 1995, jf. bemærkningerne til lovforslaget (side 3, 2.  \r\n\r\n spalte nederst). </P>  \r\n\r\n<P>Vejdirektoratets begrundelse for ikke at etablere en tilslutning til  \r\n\r\n Tørringvej er, at tilslutningen vil ligge meget tæt på tilslutningen til  \r\n\r\n Vejle-Viborg-vejen ved Ølholm (ca. 2 km herfra), og at den planlagte videre  \r\n\r\n udbygning af rute 18 mod Vejle påregnes at ske fra dette sted. Trafikken fra  \r\n\r\n Herning, Brande, Viborg og Vejle til Jelling vil uanset tilslutning eller ej  \r\n\r\n ikke benytte Diagonalvejsstrækningen. Trafikken ad Diagonalvejen fra vest vil  \r\n\r\n uden større omvej kunne benytte frakørslen ved Ølholm. </P>  \r\n\r\n<P>Ifølge Vejdirektoratets oplysninger støtter Vejle Amt ikke Jelling  \r\n\r\n Kommunes ønske om tilslutningen. </P>  \r\n\r\n<P>Vejdirektoratet anslår, at det af kommunen foreslåede østvendte  \r\n\r\n tilslutningsanlæg vil koste i størrelsesordenen 10 mio. kr. </P>  \r\n\r\n<P>Vejdirektoratet vil senere i forbindelse med VVM-undersøgelse af  \r\n\r\n strækningen Ølholm-Vejle se nærmere på tilslutningerne til det lokale vejnet,  \r\n\r\n herunder muligheden for en tilslutning til Tørringvej. </P>  \r\n\r\n<P>På den baggrund finder jeg ikke, at der er grundlag for at ændre  \r\n\r\n anlægsloven på det gældende punkt. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist til  \r\n\r\n fornyet udvalgsbehandling, behandlet dette i et møde og har herunder stillet  \r\n\r\n et spørgsmål til trafikministeren, som denne har besvaret skriftligt.  \r\n\r\n Udvalgets spørgsmål og trafikministerens svar herpå er optrykt som bilag til  \r\n\r\n tillægsbetænkningen. </P>  \r\n\r\n<P>Der er af et flertal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Venstres, Det Konservative  \r\n\r\n Folkepartis, Dansk Folkepartis og Centrum-Demokraternes medlemmer af  \r\n\r\n udvalget) lovforslaget til <I>vedtagelse</I> med det af flertallet stillede  \r\n\r\n ændringsforslag. </P>  \r\n\r\n<P>Flertallet mener fortsat, at en motorvej vil være den mest hensigtsmæssige  \r\n\r\n løsning på denne strækning af hensyn til udviklingen i Midt- og Vestjylland  \r\n\r\n og ikke mindst af trafiksikkerhedsmæssige årsager. Behovet for en motorvej er  \r\n\r\n klart dokumenteret, og der er endvidere total opbakning til en motorvej hos  \r\n\r\n de lokale myndigheder. Flertallet mener ikke, at regeringen kan sidde dette  \r\n\r\n overhørig. Det er en meget kortsigtet løsning at anlægge en motortrafikvej på  \r\n\r\n strækningen, når udviklingen går i en retning, der klart begrunder en  \r\n\r\n motorvej. Flertallet vil derfor medvirke til, at motortrafikvejen hurtigt kan  \r\n\r\n afløses af en motorvej, når behovet, som det forventes snart at ske, klart  \r\n\r\n kommer til at overstige, hvad kapaciteten og sikkerheden på en motortrafikvej  \r\n\r\n kan bære. Merudgiften til udbygningen vil andrage ca. 35 mio. kr. over en  \r\n\r\n 5-årig periode. </P>  \r\n\r\n<P>Et <I>mindretal</I> (Socialdemokratiets, Socialistisk Folkepartis og Det  \r\n\r\n Radikale Venstres medlemmer af udvalget) indstiller lovforslaget til  \r\n\r\n<I>vedtagelse uændret.</I>  </P>  \r\n\r\n<P>Et <I>andet mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse.</I>  </P>  \r\n\r\n<P>Æ n d r i n g s f o r s l a g </P>  \r\n\r\n<P>Af et <I>flertal</I> (V, KF, DF og CD): </P>  \r\n\r\n<P>Til § 1 </P>  \r\n\r\n<P> <B>1)</B> Efter &#187;motortrafikvej&#171; indsættes: &#187;, der er  \r\n\r\n fuldt forberedt til senere udbygning til motorvej,&#187;. </P>  \r\n\r\n<P>B e m æ r k n i n g e r </P>  \r\n\r\n<P>Til nr. 1 </P>  \r\n\r\n<P>Ændringsforslaget indebærer, at strækningen Ris-Ølholm forberedes fuldt ud  \r\n\r\n (arealerhvervelser, jordarbejder, afvandingsledninger og lign.) til motorvej  \r\n\r\n samtidig med, at anlægsarbejdet til motortrafikvejen påbegyndes. </P>  \r\n\r\n<P> <I>Helge Mortensen (S) Holger Graversen (S) Poul Andersen (S)</I>  nfmd.  \r\n\r\n<I>Jytte Wittrock (S) Søren Hansen (S) Margrete Auken (SF) Arne Melchior  \r\n\r\n (CD)</I> fmd. <I>Vibeke Peschardt (RV) Søren Kolstrup (EL) Svend Heiselberg  \r\n\r\n (V) Kristian Jensen (V) Svend Erik Hovmand (V) Erik Jacobsen (V) Kaj Ikast  \r\n\r\n (KF) Brian Mikkelsen (KF) Ole Donner (DF) Klaus Kjær (DF)</I>  </P>  \r\n\r\n<P>Fremskridtspartiet og Kristeligt Folkeparti havde ikke medlemmer i  \r\n\r\n udvalget. </P>  \r\n\r\n<P> <B>Bilag</B>  </P>  \r\n\r\n<P> <B>Udvalgets spørgsmål til trafikministeren og dennes svar herpå</B>  \r\n\r\n</P>  \r\n\r\n<P> <I>Spørgsmål 15:</I>  </P>  \r\n\r\n<P>Vil ministeren, på baggrund af den debat der har været om den fremtidige  \r\n\r\n vejstandard på rute 18, fra start forberede de to broer på strækningen  \r\n\r\n Ris-Ølholm, der er nævnt i svaret på spørgsmålet 1, til motorvejsprofil? </P>  \r\n\r\n<P> <I>Svar:</I>  </P>  \r\n\r\n<P>I projektet for motortrafikken Ris-Ølholm indgår to overføringer, det vil  \r\n\r\n sige broer, hvor skærende lokalveje føres over motortrafikvejen. De to veje,  \r\n\r\n der forudsættes ført over motortrafikvejen, er henholdsvis Hærvejen og  \r\n\r\n Tørringvej. En forberedelse af de to broer til motorvejsprofil medfører, at  \r\n\r\n de skal have et ekstra fag. Merprisen herfor vurderes at være i alt ca. 5  \r\n\r\n mio. kr. </P>  \r\n\r\n<P>Jeg vil gerne slå fast, at regeringen ikke er principielt modstander af  \r\n\r\n motorveje, men det er regeringens opfattelse, at de midler, der investeres i  \r\n\r\n vejanlæg, skal prioriteres ud fra det trafikale behov frem for i  \r\n\r\n prestigeprojekter. </P>  \r\n\r\n<P>I lyset af de tilkendegivelser, jeg har modtaget i forbindelse med  \r\n\r\n lovforslagets behandling, er jeg, idet jeg forudsætter, at et flertal i  \r\n\r\n Folketinget kan støtte dette, indstillet på at bede Vejdirektoratet om i  \r\n\r\n forbindelse med anlægget af motortrafikvejen at forberede de to broer til en  \r\n\r\n senere udbygning til motorvej, som kan ske, når der måtte vise sig et  \r\n\r\n trafikalt behov for det. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 1997/2 LF 39",
            "stateLabel": "Vedtaget",
            "references": [
                {
                    "shortName": "1997/2 LSF 39",
                    "title": "1997 LSF 39   FORSLAG TIL LOV OM ANLÆG AF RUTE 18, STRÆKNINGEN RIS-ØLHOLM, OG OM   NEDLÆGGELSE AF VISSE VEJSTRÆKNINGER SOM HOVEDLANDEVEJE M.V. ",
                    "presentationName": "Lovforslag som fremsat",
                    "documentTypeId": 400,
                    "documentId": 111139,
                    "eliUri": "/eli/ft/199722K00039",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/lovforslag_oversigtsformat/L39.htm"
                },
                {
                    "shortName": "1997/2 BTL 39",
                    "title": "1997 BTL 39   BETÆNKNING OVER FORSLAG TIL LOV OM ANLÆG AF RUTE 18, STRÆKNINGEN   RIS-ØLHOLM, OG OM NEDLÆGGELSE AF VISSE VEJSTRÆKNINGER SOM HOVEDLANDEVEJE M.V.     NR L 39 1997-98. 2. SAMLING ",
                    "presentationName": "Betænkning  over lovforslag",
                    "documentTypeId": 420,
                    "documentId": 108514,
                    "eliUri": "/eli/ft/199724K00039",
                    "externalLink": ""
                },
                {
                    "shortName": "LOV nr 483 af 01/07/1998",
                    "title": "Lov om anlæg af rute 18, strækningen Ris-Ølholm, og om nedlæggelse af visse vejstrækninger som hovedlandeveje m.v. ",
                    "presentationName": "Lov",
                    "documentTypeId": 10,
                    "documentId": 87616,
                    "eliUri": "/eli/lta/1998/483",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "15/07/1998"
        },
        {
            "displayName": "Accession",
            "displayValue": "199724K00039"
        },
        {
            "displayName": "Entydig dokumentidentifikation",
            "displayValue": "CL008589"
        },
        {
            "displayName": "Dato for førstegangsindlæggelse",
            "displayValue": "15/07/1998"
        },
        {
            "displayName": "Dato for indlæggelse",
            "displayValue": "15/07/1998"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "39"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}