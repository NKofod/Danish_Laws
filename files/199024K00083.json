{
    "id": 109731,
    "title": "1990 BTL 83   BETÆNKNING OVER I. FORSLAG TIL VAREMÆRKELOV II. FORSLAG TIL FÆLLESMÆRKELOV     NR L 83 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 83",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 83 </P>  \r\n\r\n<P></P>  \r\n\r\n<P>Betænkning over I. Forslag til varemærkelov II. Forslag til fællesmærkelov  \r\n\r\n<BR>  \r\n\r\n Nr L 83 1990-91, 2. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19910425 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslagene i en række møder og har </P>  \r\n\r\n<P>herunder stillet spørgsmål til industriministeren, som denne har </P>  \r\n\r\n<P>besvaret skriftligt og i samråd. </P>  \r\n\r\n<P>Industriministeren har anmodet udvalget om at optage følgende tekstbidrag  \r\n\r\n i betænkningen: </P>  \r\n\r\n<P>Dansk deltagelse i de internationale varemærkeregistreringssystemer  \r\n\r\n vedrørende EF-varemærket, Madrid-Arrangementet og Madrid-Protokollen vil give  \r\n\r\n såvel mindre som store virksomheder mulighed for ved en enkelt ansøgning at  \r\n\r\n opnå beskyttelse af deres varemærker i udlandet. </P>  \r\n\r\n<P>En af konsekvenserne af dansk deltagelse er imidlertid også, at antallet  \r\n\r\n af varemærkeregistreringer, som omfatter Danmark, vil øges betydeligt. I den  \r\n\r\n forbindelse er det derfor meget vigtigt, at også mindre danske virksomheder  \r\n\r\n sørger for at få deres varemærker registreret i Danmark. </P>  \r\n\r\n<P>Patentdirektoratet kan, såfremt Danmark ratificerer Madrid-Arrangementet  \r\n\r\n eller -Protokollen, afvise internationale registreringers gyldighed i  \r\n\r\n Danmark, hvis varemærkerne kolliderer med varemærker, der er registreret i  \r\n\r\n Danmark. </P>  \r\n\r\n<P>I henhold til EF-varemærkeforordningsforslaget er det ligeledes muligt  \r\n\r\n gennem Patentdirektoratet at forsvare varemærker mod EF-varemærker, som  \r\n\r\n ligger for tæt på danske varemærker. </P>  \r\n\r\n<P>Ifølge forordningsforslaget kan Patentdirektoratet give meddelelse til  \r\n\r\n EF-varemærkemyndigheden om, at et ansøgt EF-varemærke kolliderer med et  \r\n\r\n varemærke, som er registreret i Danmark. </P>  \r\n\r\n<P>Dette er ikke i sig selv en hindring for, at EF-varemærket kan  \r\n\r\n registreres; men Patentdirektoratet kan yderligere påtage sig at underrette  \r\n\r\n den danske varemærkeindehaver, således at han kan nå at nedlægge indsigelse  \r\n\r\n mod EF-varemærket, hvis dette ikke tages tilbage. </P>  \r\n\r\n<P>Under behandlingen i Det Rådgivende Udvalg for Industriel Ejendomsret af  \r\n\r\n såvel Madrid-Arrangementet og -Protokollen som af forordningsforslaget har  \r\n\r\n erhvervslivet tillagt det afgørende betydning, at Patentdirektoratet påtager  \r\n\r\n sig disse opgaver, uanset at dette vil medføre en vis forhøjelse af  \r\n\r\n afgifterne for registrering og fornyelse af varemærker i Danmark. </P>  \r\n\r\n<P>Som led i den stadig stigende internationale konkurrence vil det være  \r\n\r\n vigtigt, at danske eksportvirksomheder tillige sørger for at sikre deres  \r\n\r\n varemærker i udlandet på et så tidligt tidspunkt som muligt gennem anmeldelse  \r\n\r\n som EF-varemærke eller ved international registrering i henhold til  \r\n\r\n Madrid-Arrangementet eller -Protokollen. Dertil kommer naturligvis anmeldelse  \r\n\r\n i de relevante lande, som er uden for de internationale systemer. </P>  \r\n\r\n<P>Med hensyn til ansøgningssprog vil danske virksomheder kunne benytte  \r\n\r\n engelsk i henhold til Madrid-Protokollen. Ifølge Madrid-Arrangementet skal  \r\n\r\n ansøgninger foreligge på fransk. Som det fremgår af svaret på udvalgets  \r\n\r\n spørgsmål 5, er spørgsmålet om en dansk tilslutning til de pågældende  \r\n\r\n ordninger stadig under overvejelse. </P>  \r\n\r\n<P>Patentbureauer vil kunne bistå danske virksomheder ved indgivelse af  \r\n\r\n internationale ansøgninger. Det vil også kunne tænkes, at Patentdirektoratet  \r\n\r\n tilbyder at foretage de nødvendige oversættelser som en betalt serviceydelse.  \r\n\r\n</P>  \r\n\r\n<P>De oplysninger, der i praksis kunne give vanskeligheder ved oversættelsen,  \r\n\r\n vil formentlig alene være angivelser af de varer eller tjenesteydelser, som  \r\n\r\n mærket ønskes registreret for. </P>  \r\n\r\n<P>Hvis danske ansøgere benytter de internationale klassifikationer om varer  \r\n\r\n og tjenesteydelser, som foreligger på både engelsk og fransk og snart også i  \r\n\r\n en ajourført dansk udgave, vil korrekt oversættelse næppe give større  \r\n\r\n problemer. </P>  \r\n\r\n<P>Indlevering af en ansøgning om international registrering fra en dansk  \r\n\r\n virksomhed skal ske gennem Patentdirektoratet, som naturligvis vil stå til  \r\n\r\n rådighed med vejledning. </P>  \r\n\r\n<P>Lovforslagets henvisning til EF-varemærker giver ikke anledning til  \r\n\r\n praktiske problemer, selv om EF-varemærker ikke eksisterer på lovens  \r\n\r\n ikrafttrædelsestidspunkt, men først kommer til eksistens senere. Der henvises  \r\n\r\n nærmere herom til svaret på udvalgets spørgsmål nr. 12. </P>  \r\n\r\n<P>Af systematiske grunde er det hensigtsmæssigt at nævne EF-varemærket i  \r\n\r\n lovforslaget blandt de øvrige ældre varemærkerettigheder, som skal  \r\n\r\n respekteres, når et nyt varemærke anmeldes. Såfremt EF-varemærker ikke  \r\n\r\n omtales i lovforslaget, vil det være nødvendigt med en lovændring kort tid  \r\n\r\n efter lovens ikrafttræden, når EF-varemærkeforordningen er vedtaget. </P>  \r\n\r\n<P>Det er i øvrigt ikke usædvanligt, at love tager højde for en kommende  \r\n\r\n EF-regulering, når den må forventes at være forestående. Samtidig indebærer  \r\n\r\n henvisningen til EF-varemærker, at varemærkeforordningen kan iværksættes  \r\n\r\n omgående i henhold til forordningens ikrafttrædelsesbestemmelser.  \r\n\r\n Nødvendigheden af en forudgående ændring af den danske varemærkelov ville  \r\n\r\n eventuelt kunne forsinke forordningens iværksættelse i Danmark. </P>  \r\n\r\n<P>Industriministeren har under udvalgsbehandlingen givet tilsagn om at holde  \r\n\r\n udvalget løbende orienteret om EF-forhandlingerne vedrørende forslaget til  \r\n\r\n EF-varemærkeforordning. </P>  \r\n\r\n<P>Der er af industriministeren stillet ændringsforslag til det under I  \r\n\r\n anførte lovforslag, hvorom henvises til de ledsagende bemærkninger. </P>  \r\n\r\n<P>Herefter indstiller <I>udvalget</I> det under I anførte lovforslag til  \r\n\r\n<I>vedtagelse</I> med de stillede ændringsforslag og det under II anførte  \r\n\r\n lovforslag til <I>vedtagelse uændret. </I></P>  \r\n\r\n<P> Ændringsforslag </P>  \r\n\r\n<P>til </P>  \r\n\r\n<P>I. Forslag til varemærkelov </P>  \r\n\r\n<P>Af <I>industriministeren,</I> tiltrådt af <I>udvalget: </I></P>  \r\n\r\n<P> Til § 48 </P>  \r\n\r\n<P> <B>1)</B> Paragraffen affattes således: </P>  \r\n\r\n<P> <B>&#187;§ 48.</B> Industriministeren fastsætter nærmere bestemmelser om  \r\n\r\n ansøgning, om påberåbelse af fortrinsrettigheder, jf. §§ 18 og 19, om  \r\n\r\n registrering og udslettelse af varemærker og om EF-varemærkeansøgningers og  \r\n\r\n EF-varemærkers overgang til nationale ansøgninger. Industriministeren  \r\n\r\n fastsætter endvidere nærmere bestemmelser om registrets indretning og  \r\n\r\n førelse, om offentliggørelse af registreringer m.v. og om gebyrerne for  \r\n\r\n indlevering og behandling af ansøgninger, for ekspeditioner, udskrifter m.v.  \r\n\r\n Industriministeren kan fastsætte nærmere regler til bestemmelse af, hvilke  \r\n\r\n dage der betragtes som lukkedage for Patentdirektoratet.&#171; </P>  \r\n\r\n<P>Til § 54 </P>  \r\n\r\n<P> <B>2)</B> I <I>stk. 1, nr. 2,</I> ændres &#187;registrering eller&#171;  \r\n\r\n til: &#187;registrering og&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget svarer til lovforslagets § 48 og den gældende lovs § 46.  \r\n\r\n Med ændringsforslaget gives der yderligere bemyndigelse til  \r\n\r\n industriministeren til at fastsætte nærmere bestemmelser om gennemførelse af  \r\n\r\n reglerne om EF-varemærkeansøgningers og EF-varemærkers overgang til nationale  \r\n\r\n ansøgninger, i det omfang EF-varemærkeforordningen, når den vedtages,  \r\n\r\n indeholder bestemmelser herom. </P>  \r\n\r\n<P>Til nr. 2 </P>  \r\n\r\n<P>Ændringsforslaget har til formål at præcisere, at samtlige betingelser i §  \r\n\r\n 54, stk. 1, skal være opfyldt for, at en international varemærkeregistrering  \r\n\r\n træder i stedet for en dansk. </P>  \r\n\r\n<P>Bestemmelsen svarer til artikel 4 i Madrid-Protokollen. </P>  \r\n\r\n<P> <I>Lotte Henriksen (S) Ole Vagn Christensen (S) Sonja Mikkelsen (S)  \r\n\r\n Erling Olsen (S) Nyrup Rasmussen (S)</I> fmd. <I>Løvig Simonsen (S) Tommy  \r\n\r\n Dinesen (SF) Rahbæk Møller (SF) Sonja Albrink (CD) Flemming Hansen (KF)</I>  \r\n\r\n nfmd. <I>Kai Dige Bach (KF) Svend Heiselberg (V) Pia Larsen (V) Helge Sander  \r\n\r\n (V) Annette Just (FP) Lone Dybkjær (RV) Lysholm Christensen (KRF) </I></P>  \r\n\r\n<P> </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/05/1991"
        },
        {
            "displayName": "Accession",
            "displayValue": "199024K00083"
        },
        {
            "displayName": "Entydig dokumentidentifikation",
            "displayValue": "CL002868"
        },
        {
            "displayName": "Dato for førstegangsindlæggelse",
            "displayValue": "15/05/1991"
        },
        {
            "displayName": "Dato for indlæggelse",
            "displayValue": "15/05/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "83"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}