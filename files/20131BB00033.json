{
    "id": 161058,
    "title": "Forslag til folketingsbeslutning om udvisningsreglerne",
    "documentTypeId": "480",
    "isSagsforlobPeriodValid": true,
    "shortName": "2013/1 BSF 33",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 20. december 2013 af Martin Henriksen (DF), Kristian Thulesen Dahl (DF), Søren Espersen (DF), Marie Krarup (DF), Christian Langballe (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om udvisningsreglerne</p>\r\n<p class=\"NormalInd\">Folketinget pålægger regeringen at justere udvisningsreglerne i udlændingeloven, så</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> den gældende afvejningsbestemmelse, hvorefter der altid skal ske udvisning, medmindre dette vil være i strid med internationale forpligtelser, ændres til, at der altid skal ske udvisning, medmindre dette med sikkerhed vil være i strid med Danmarks internationale forpligtelser, og</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">2)</span> reglerne om betinget udvisning også gælder for udlændinge, der er omfattet af EU-reglerne.</p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"Overskriftstekst2\" style=\"text-align: left;\">Baggrunden for forslaget</p>\r\n<p class=\"NormalInd\">Den 24. juni 2011 vedtog Folketinget med lovforslag nr. L 210, 2010-11, 1. samling (lov nr. 758 af 29. juni 2011) en stramning af udvisningsreglerne. For stramningen stemte Venstre, Socialdemokraterne, Dansk Folkeparti, Socialistisk Folkeparti, Det Konservative Folkeparti, Liberal Alliance og Christian H. Hansen (UFG). Stramningen medførte, at udvisningsreglerne blev skærpet, så der altid skulle ske udvisning, medmindre dette med sikkerhed ville være i strid med Danmarks internationale forpligtelser. Stramningen var en udmøntning af en politisk aftale af 19. maj 2011 mellem den daværende regering, Dansk Folkeparti og Kristendemokraterne om skærpede udvisningsregler og kommunalt fokus på repatriering.</p>\r\n<p class=\"NormalInd\">Denne stramning af udvisningsreglerne, som efter forslagsstillernes opfattelse var en nødvendig stramning, blev imidlertid fjernet af den nuværende regering og Enhedslisten med lovforslag nr. L 180 B, 2011-12, der blev vedtaget den 13. juni 2012 (lov nr. 569 af 18. juni 2012). Dette lovforslag indebar således, at den gældende afvejningsbestemmelse, hvorefter der altid skal ske udvisning, medmindre dette med sikkerhed vil være i strid med Danmarks internationale forpligtelser, blev ændret til, at der altid skal ske udvisning, medmindre dette vil være i strid med internationale forpligtelser.</p>\r\n<p class=\"NormalInd\">Det er forslagsstillernes opfattelse, at denne svækkelse og lempelse af udvisningsreglerne er til skade for Danmark. Den medfører, at det bliver sværere for de danske domstole at udvise kriminelle udlændinge, da en udvisning ikke længere med sikkerhed skal være i strid med Danmarks internationale forpligtelser.</p>\r\n<p class=\"NormalInd\">Herudover indeholdt lovforslag nr. L 180 B en yderligere lempelse af udvisningsreglerne, hvorefter reglerne om betinget udvisning i udlændingelovens § 24 b, stk. 1, ikke skal gælde for udlændinge, der er omfattet af EU-reglerne. Det er forslagsstillernes opfattelse, at også udlændinge, der er omfattet af EU-reglerne, skal udvises betinget, hvis der ikke er grundlag for at udvise de pågældende, fordi dette med sikkerhed vil være i strid med Danmarks internationale forpligtelser. Forslagsstillerne finder ikke, at der er en legitim begrundelse for at undtage udlændinge, der er omfattet af EU-reglerne, fra at kunne modtage en betinget udvisningsdom.</p>\r\n<p class=\"NormalInd\">Forslagsstillerne ønsker med dette forslag, at retstilstanden bliver, som den var før vedtagelsen af lovforslag nr. L 180 B, så det i højere grad sikres, at kriminelle udlændinge bliver udvist, herunder at udlændinge, der er omfattet af EU-reglerne, udvises betinget, hvis der ikke er grundlag for at udvise de pågældende, fordi dette med sikkerhed vil være i strid med Danmarks internationale forpligtelser.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Martin Henriksen </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om udvisningsreglerne.</p>\r\n<p class=\"ForslagsNummer\">(Beslutningsforslag nr. B 00)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2013/1 BF 33",
            "stateLabel": "Forkastet",
            "references": [
                {
                    "shortName": "2013/1 BSF 33",
                    "title": "Forslag til folketingsbeslutning om udvisningsreglerne",
                    "presentationName": "Beslutningsforslag som fremsat",
                    "documentTypeId": 480,
                    "documentId": 161058,
                    "eliUri": "/eli/ft/20131BB00033",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20131/beslutningsforslag/b33/index.htm"
                },
                {
                    "shortName": "2013/1 BTB 33",
                    "title": "Betænkning over Forslag til folketingsbeslutning om udvisningsreglerne",
                    "presentationName": "Betænkning over beslutningsforslag",
                    "documentTypeId": 500,
                    "documentId": 162931,
                    "eliUri": "/eli/ft/20131DB00715",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "21/12/2013"
        },
        {
            "displayName": "Accession",
            "displayValue": "20131BB00033"
        },
        {
            "displayName": "Entydig dokumentidentifikation",
            "displayValue": "AX015655"
        },
        {
            "displayName": "Dato for førstegangsindlæggelse",
            "displayValue": "21/12/2013"
        },
        {
            "displayName": "Dato for indlæggelse",
            "displayValue": "21/12/2013"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "33"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}