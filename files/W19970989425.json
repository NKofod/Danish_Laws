{
    "id": 157355,
    "title": "Ankestyrelsens principafgørelse O-75-97 om handicappet barn - efterfølgende regulering - tabt arbejdsfortjeneste - forældelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9894 af 15/04/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-75-97 om handicappet barn - efterfølgende regulering - tabt arbejdsfortjeneste - forældelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der skulle ske regulering af den udbetalte kompensation for tabt arbejdsfortjeneste  for perioden august 1985 - 1990 i overensstemmelse med de almindelige lønstigninger på det offentlige arbejdsmarked i perioden.</p>\r\n   <p class=\"TekstGenerel\">Regulering af ydelserne skulle ske, uanset ydelserne som udgangspunkt var undergivet den 5-årige forældelsesfrist. *)</p>\r\n   <p class=\"TekstGenerel\">(Fra 1990 blev der ved Socialministeriets bekendtgørelse nr. 239 af 10. april 1990 indført løbende regulering. Regulering sker med en satsreguleringsprocent, som Socialministeriet sender meddelelse om hvert år inden reguleringstidspunktet. )</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 48, stk. 3</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets cirkulære nr. 147 af 16. december 1986 om kontanthjælp efter bistandsloven - pkt. 55</p>\r\n<p>Socialministeriets vejledning nr. 104 af 3. juli 1987 om hjælp efter bistandslovens § 48 - pkt. 28</p>\r\n<p>\r\n   <span class=\"Bold\">Note:</span>\r\n</p>\r\n<p>*)     Se også SM O- 86-96.</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Moderen til et handicappet barn havde siden august 1985 modtaget kompensation for tabt arbejdsfortjeneste.</p>\r\n<p>Efter ansøgning fra moderen meddelte kommunen i juli 1992, at man ville regulere beløbet med 1 %.</p>\r\n<p>Efter drøftelse med Ankenævnet blev det mellem nævnet og kommunen aftalt, at der skulle reguleres med satsreguleringsprocenten, som i 1990 og 1991 udgjorde henholdsvis 3 og 2%.</p>\r\n<p>Kommunen afviste at foretage regulering for perioden august 1985  april 1990.</p>\r\n<p>Nævnet fandt, at der skulle ske regulering af kompensation for tabt arbejdsfortjeneste fra 1. august 1985 i overensstemmelse med de almindelige lønstigninger på det offentlige arbejdsmarked efter denne dato. Ud fra det beløb der efter ovennævnte regulering ville fremkomme pr. 1 maj 1990 skulle der ske regulering med satsreguleringsprocenten for årene herefter.</p>\r\n<p>Kommunen klagede og anførte i klagen, at der først i april 1990 var lovgivet om regulering af tabt arbejdsfortjeneste. Kommunen skønnede ikke, at der i perioden 1985 - 1990 var behov for hverken forhøjelse eller nedsættelse af den løbende hjælp.</p>\r\n<p>Sagen blev behandlet i principielt møde med henblik på afklaring af, i hvilket omfang der efterfølgende kan reguleres i tabt arbejdsfortjeneste, og hvorvidt disse krav måtte anses for forældede.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at der burde ske en regulering af den udbetalteøkonomiske hjælp efter bistandslovens § 48 for perioden august 1985  april 1990 i overensstemmelse med de almindelige lønstigninger på det offentlige arbejdsmarked.</p>\r\n<p>Ankestyrelsen fandt, at reulering burde ske, uanset at ydelserne som udgangspunkt var undergivet den almindelige 5-årige forældelsesfrist.</p>\r\n<p>Ankestyrelsen lagde ved afgørelsen vægt på, at det klart fremgår af vejledninger og forarbejder til bistandsloven, at det har været lovens intention økonomisk at stille forældre til handicappede børn som modtager kompensation for tabt arbejdsfortjeneste, som om de fortsat var i arbejde.</p>\r\n<p>Ankestyrelsen fandt, at der burde ske suspension af forældelsesfristen, jf. SM-O-86-96.</p>\r\n<p>Ankestyrelsen tiltrådte således nævnets afgørelse, herunder hjemvisning af sagen med henblik på regulering af erstatningen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19970989425"
        },
        {
            "displayName": "Entydig dokumentidentifikation",
            "displayValue": "BS010143"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9894"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/04/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20136-95"
        },
        {
            "displayName": "Stikord",
            "displayValue": "O-75-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}