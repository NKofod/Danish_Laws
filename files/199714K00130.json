{
    "id": 109624,
    "title": "1997 BTL 130   BETÆNKNING OVER FORSLAG TIL LOV OM ÆNDRING AF LOV OM DAGHØJSKOLER OG   PRODUKTIONSSKOLER M.V. (INDHOLD, SKOLEMILJØ, ÅBENT UDBUD, FILIALVIRKSOMHED   M.V.)    NR L 130 1997-98. 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/1 BTL 130",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 130 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om daghøjskoler og  \r\n\r\n produktionsskoler m.v. (Indhold, skolemiljø, åbent udbud, filialvirksomhed  \r\n\r\n m.v.) <BR>  \r\n\r\n Nr L 130 1997-98. 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19971212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i et møde og har herunder stillet  \r\n\r\n spørgsmål til undervisningsministeren, som denne har besvaret skriftligt.  \r\n\r\n</P>  \r\n\r\n<P>Endvidere har udvalget modtaget en skriftlig og mundtlig henvendelse fra  \r\n\r\n Blaabjerg Daghøjskole. </P>  \r\n\r\n<P>Undervisningsministeren har over for udvalget oplyst, at kravet i det  \r\n\r\n foreslåede § 2, stk. 8, om, at mindst 23 af undervisningen skal varetages af  \r\n\r\n lærere, der er fastansatte ved daghøjskolen, vil blive opgjort som et  \r\n\r\n gennemsnit for en periode på 1 år, første gang for perioden 1. juli 1998 til  \r\n\r\n 30. juni 1999. De øvrige krav i § 2, stk. 5-7, opgøres ligeledes for en  \r\n\r\n periode på et år. </P>  \r\n\r\n<P>Opgørelserne vil blive gennemført som led i Undervisningsministeriets  \r\n\r\n almindelige tilsyn med skolerne. Dette tilsyn baseres primært på skriftlige,  \r\n\r\n revisorattesterede indberetninger. </P>  \r\n\r\n<P>Såfremt indberetningerne viser, at et eller flere krav ikke er opfyldt,  \r\n\r\n vil Undervisningsministeriet underrette den kommunalbestyrelse eller det  \r\n\r\n amtsråd, der har godkendt den pågældende skoles vedtægter, herom. Andre  \r\n\r\n kommunalbestyrelser eller amtsråd, der yder grundtilskud til skolen, vil  \r\n\r\n ligeledes blive underrettet om forholdet. Den myndighed, der har godkendt  \r\n\r\n vedtægterne, skal herefter kalde godkendelsen tilbage. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Enhedslistens medlem) lovforslaget til <I>vedtagelse uændret.</I>  </P>  \r\n\r\n<P>Et mindretal inden for flertallet (Venstres og Det Konservative  \r\n\r\n Folkepartis medlemmer af udvalget) tilkendegiver, at mindretallet lægger vægt  \r\n\r\n på, at der fortsat også i tyndt befolkede egne og/eller trafiksvage områder  \r\n\r\n er mulighed for at etablere og drive daghøjskole. </P>  \r\n\r\n<P>Et <I>mindretal</I> (Enhedslistens medlem af udvalget) vil redegøre for  \r\n\r\n sin stilling til lovforslaget ved 2. behandling. </P>  \r\n\r\n<P> <I>Anne-Marie Meldgaard (S)</I> nfmd. <I>Hans Peter Baadsgaard (S) Poul  \r\n\r\n Erik Dyrlund (S) Lis Greibe (S) Jens Peter Vernersen (S) Aage Frandsen (SF)  \r\n\r\n Elsebeth Gerner Nielsen (RV) Bruno Jerup (EL) Addi Andersen (CD) Anders  \r\n\r\n Mølgaard (V) Hanne Severinsen (V)</I>  fmd. <I>Henning Urup (V) Peder  \r\n\r\n Sønderby (V) Frank Dahlgaard (KF) Lene Espersen (KF) John Vinther (KF) Poul  \r\n\r\n Nødgaard (DF)</I>  </P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist til  \r\n\r\n fornyet udvalgsbehandling, behandlet dette i et møde. Endvidere har udvalget  \r\n\r\n modtaget en skriftlig henvendelse fra Folkeligt Oplysnings Forbund. </P>  \r\n\r\n<P>Som bilag til betænkningen er optrykt et af udvalgets spørgsmål til  \r\n\r\n undervisningsministeren og dennes svar herpå. </P>  \r\n\r\n<P>Der er af undervisningsministeren stillet ændringsforslag, hvorom henvises  \r\n\r\n til de ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n det stillede ændringsforslag. </P>  \r\n\r\n<P>Et mindretal (Enhedslistens medlem af udvalget) bemærker, at det vil være  \r\n\r\n naturligt, at daghøjskolerne også kan udbyde kurser, hvis indhold er rettet  \r\n\r\n mod personer, der er på vej mod et fleksjob eller lignende. </P>  \r\n\r\n<P>Mindretallet opfordrer endvidere ministeren til at finde mere  \r\n\r\n hensigtsmæssige tilskudsmodeller end den såkaldte 8-regel. Denne regel,  \r\n\r\n hvorefter der kun tildeles tilskud til kurser, hvis der er 8 gennemgående  \r\n\r\n kursister, er uhensigtsmæssig, bl.a. fordi daghøjskolen kan miste hele  \r\n\r\n tilskuddet til et kursus, hvis flere kursister end beregnet forlader kurset i  \r\n\r\n forbindelse med overtagelse af arbejde på det ordinære arbejdsmarked. </P>  \r\n\r\n<P>Æ n d r i n g s f o r s l a g </P>  \r\n\r\n<P>Af <I>undervisningsministeren,</I> tiltrådt af <I>udvalget:</I>  </P>  \r\n\r\n<P>Til § 2 </P>  \r\n\r\n<P> <B>1)</B> Paragraffen affattes således: </P>  \r\n\r\n<P> <B>&#187;§ 2</B>  </P>  \r\n\r\n<P> <I>Stk. 1.</I> Loven træder i kraft den 1. januar 1998, jf. dog stk. 2 og  \r\n\r\n 3. </P>  \r\n\r\n<P> <I>Stk. 2.</I> Kravene i § 2, stk. 6, 7 og 8, i lov om daghøjskoler og  \r\n\r\n produktionsskoler m.v. som indsat ved denne lovs § 1, nr. 6, har først  \r\n\r\n virkning fra og med det år, der løber fra den 1. juli 1998 til den 30. juni  \r\n\r\n 1999. </P>  \r\n\r\n<P> <I>Stk. 3.</I> Bestemmelsen i § 13, stk. 4, i lov om daghøjskoler og  \r\n\r\n produktionsskoler m.v. som affattet ved denne lovs § 1, nr. 10, har virkning  \r\n\r\n fra den 1. april 1998.&#171; </P>  \r\n\r\n<P>B e m æ r k n i n g e r </P>  \r\n\r\n<P>Til nr. 1 </P>  \r\n\r\n<P>Ændringsforslaget går ud på at give daghøjskolerne den fornødne tid til at  \r\n\r\n afvikle eventuel virksomhed i kommuner, der ikke yder grundtilskud til  \r\n\r\n skolen, eller som ikke har godkendt skolens oprettelse i kommunen, jf. § 6,  \r\n\r\n stk. 1, 2. pkt. </P>  \r\n\r\n<P> <I>Anne-Marie Meldgaard (S)</I> nfmd. <I>Hans Peter Baadsgaard (S) Poul  \r\n\r\n Erik Dyrlund (S) Lis Greibe (S) Jens Peter Vernersen (S) Aage Frandsen (SF)  \r\n\r\n Elsebeth Gerner Nielsen (RV) Bruno Jerup (EL) Addi Andersen (CD) Anders  \r\n\r\n Mølgaard (V) Hanne Severinsen (V)</I>  fmd. <I>Henning Urup (V) Ulla Tørnæs  \r\n\r\n (V) Frank Dahlgaard (KF) Jan Køpke Christensen (FP) John Vinther (KF) Poul  \r\n\r\n Nødgaard (DF)</I>  </P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n<P> <B>Bilag</B>  </P>  \r\n\r\n<P> <B>Et af udvalgets spørgsmål til undervisningsministeren og dennes svar  \r\n\r\n herpå:</B>  </P>  \r\n\r\n<P> <I>Spørgsmål 2:</I>  </P>  \r\n\r\n<P>&#187;I den nye affatning af § 1, stk. 3, står der &#187;på det  \r\n\r\n almindelige arbejdsmarked&#171;. </P>  \r\n\r\n<P>Betyder denne ordvending, at daghøjskolerne fremover er afskåret fra  \r\n\r\n offentligt at udbyde kurser, hvis indhold er rettet mod personer på vej mod  \r\n\r\n et skånejob eller puljejob?&#187; </P>  \r\n\r\n<P> <I>Svar:</I>  </P>  \r\n\r\n<P>Iflg. den gældende lov skal daghøjskolerne bl.a. forbedre deltagernes  \r\n\r\n muligheder på arbejdsmarkedet. </P>  \r\n\r\n<P>Med forslaget præciseres det, at der hermed tænkes på det almindelige  \r\n\r\n arbejdsmarked og altså ikke på beskæftigelse på et beskyttet eller et støttet  \r\n\r\n arbejdsmarked, for eksempel i form af jobtræning, puljejob eller skånejob.  \r\n\r\n</P>  \r\n\r\n<P>Forslaget indebærer, at der ikke med ordinært tilskud kan tilrettelægges  \r\n\r\n daghøjskoleforløb, der særligt er tilrettelagt med henblik på at bringe  \r\n\r\n ledige ind i aktiveringsformer som jobtræning og puljejob eller i skånejob.  \r\n\r\n Der er derimod ikke noget til hinder for, at et daghøjskolekursus indgår i et  \r\n\r\n aktiveringsforløb, der også omfatter jobtræning m.v., såfremt sigtet med  \r\n\r\n daghøjskolekurset er det almindelige arbejdsmarked. </P>  \r\n\r\n<P>Forslaget betyder heller ikke, at personer, der ønsker et puljejob m.v.,  \r\n\r\n afskæres fra at gå på et daghøjskolekursus, når blot sigtet med kurset som  \r\n\r\n nævnt er forbedring af mulighederne på det almindelige arbejdsmarked. </P>  \r\n\r\n<P>Endelig afskærer forslaget ikke en daghøjskole fra at gennemføre kurser  \r\n\r\n særligt tilrettelagt for personer, der ønsker beskæftigelse uden for det  \r\n\r\n almindelige arbejdsmarked. Forslaget betyder imidlertid, at sådanne kurser må  \r\n\r\n finansieres som indtægtsdækket virksomhed i henhold til lovens § 18. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/01/1998"
        },
        {
            "displayName": "Accession",
            "displayValue": "199714K00130"
        },
        {
            "displayName": "Entydig dokumentidentifikation",
            "displayValue": "CL008263"
        },
        {
            "displayName": "Dato for førstegangsindlæggelse",
            "displayValue": "14/01/1998"
        },
        {
            "displayName": "Dato for indlæggelse",
            "displayValue": "14/01/1998"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "130"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}