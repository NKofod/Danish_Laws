{
    "id": 157347,
    "title": "Ankestyrelsens principafgørelse O-62-97 om skånehensyn - hjælpemiddel - erhvervsbil - uddannelsesbil - cystisk fibrose - funktionsnedsættelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9886 af 15/04/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-62-97 om skånehensyn - hjælpemiddel - erhvervsbil - uddannelsesbil - cystisk fibrose - funktionsnedsættelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet 2 sager om støtte til køb af bil til yngre ansøgere med cystisk fibrose.</p>\r\n   <p class=\"TekstGenerel\">Ankestyrelsen fandt, at ansøger i den ene sag opfyldte betingelserne for bilstøtte på erhvervsmæssigt grundlag. Ankestyrelsen lagde vægt på, at ansøgers lungefunktion var væsentlig nedsat, at der var et udtalt skånehensyn i forhold til sygdommen, og at brug af offentlige transportmidler indebar risiko for udtrætning.</p>\r\n   <p class=\"TekstGenerel\">I den anden sag fandt Ankestyrelsen ikke, at betingelserne for bilstøtte på uddannelsesmæssigt grundlag var opfyldt. Ankestyrelsen lagde vægt på, at ansøgers lungefunktion var normal, og at der ikke var et udpræget skånehensyn i forbindelse med sygdommen.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>15-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 58, stk. 3</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 300607-96</p>\r\n<p>Sagen vedrørte en 26-årig kvinde, der led af sygdommen cystisk fibrose. Ansøger modtog mellemste førtidspension. Ansøger arbejdede 20 timer om ugen i en beskyttet stilling (1/3-ordning), jf. bistandslovens § 91, og havde i forbindelse hermed en årlig indtægt på ca. 92.000 kr.</p>\r\n<p>Bilansøgningen blev vurderet på erhvervsmæssigt grundlag.</p>\r\n<p>Bilen skulle anvendes i forbindelse med erhverv samt til kørsel til behandlinger på sygehus.</p>\r\n<p>Ansøger var hjemme i massiv daglig behandling for sin lidelse. Endvidere var ansøger hver 3. måned i behandling med intravenøs antibiotika - i perioder hyppigere. Disse behandlinger strakte sig over mindst 14 dage og i perioder op til 3 uger. Ansøger forsøgte at passe sit arbejde under disse antibiotikakure, og behandlingerne foregik derfor på sygehus 3 gange dagligt á ca. 1 times varighed.</p>\r\n<p>Nævnet gav afslag på støtte til køb af bil og vægtafgiftsfritagelse. Nævnet begrundede afgørelsen med, at ansøger som følge af cystisk fibrose ikke fandtes at have en væsentlig nedsat funktionsevne, og at ansøger på grund af lidelsens følger med gentagne sygehusbehandlinger ikke var forhindret i at varetage erhvervsarbejdet. Betingelserne i bekendtgørelsens §§ 1 og 2 fandtes derfor ikke at være opfyldt.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøger opfyldte betingelserne for støtte til køb af bil på erhvervsmæssigt grundlag efter bilbekendtgørelsens § 4 og vægtafgiftsfritagelse efter § 8.</p>\r\n<p>Ankestyrelsen lagde vægt på, at ansøgers lungefunktion i gode perioder var reduceret til 54% og i perioder med øget sygdomsaktivitet yderligere reduceret til 40% af det forventede. Ankestyrelsen lagde endvidere vægt på, at der var et udtalt skånehensyn og at brug af offentlige transportmidler indebar risiko for udtrætning.</p>\r\n<p>Ankestyrelsen ændrede således revaliderings- og pensionsnævnets afgørelse.</p>\r\n<p>____________________________________________________</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - j.nr. 300641-96</p>\r\n<p>Sagen vedrørte en 23-årig kvinde, der led af cystisk fibrose og insulinkrævende sukkersyge. Ansøger modtog bruttorevalideringsydelse efter bistandslovens § 43.</p>\r\n<p>Bilansøgningen blev vurderet på uddannelsesmæssigt grundlag.</p>\r\n<p>Ansøger indtog dagligt inhalation af antibiotika i hjemmet. Endvidere var ansøger i behandling med intravenøs antibiotika 3 gange dagligt mindst hver 3. måned. Hver behandlingsperiode strakte sig over 14 dage, og ansøger kunne klare de intravenøse kure som ambulante hjemmekure.</p>\r\n<p>Nævnet gav afslag på støtte til køb af bil og vægtafgiftsfritagelse. Nævnet begrundede afgørelsen med, at ansøger ikke havde en varig nedsættelse af funktionsevnen, der i væsentlig grad skulle vanskeliggøre muligheden for at gennemføre en uddannelse uden brug af bil. Betingelserne i bekendtgørelsens §§ 1 og 2 var ikke opfyldt.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøger ikke opfyldte betingelserne for støtte til køb af bil på uddannelsesmæssigt grundlag, jf. §§ 1 og 2, og derfor heller ikke betingelserne for fritagelse for betaling af vægtafgift efter § 8.</p>\r\n<p>Ankestyrelsen lagde vægt på, at ansøgers lungefunktion var normal og skønnede herefter ikke, at der forelå et udpræget skånehensyn overfor sygdommen.</p>\r\n<p>Ankestyrelsen tiltrådte således revaliderings- og pensionsnævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19970988625"
        },
        {
            "displayName": "Entydig dokumentidentifikation",
            "displayValue": "BS010135"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9886"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/04/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 300607-96300641-96"
        },
        {
            "displayName": "Stikord",
            "displayValue": "O-62-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}