{
    "id": 229552,
    "title": "Forslag til folketingsbeslutning om udbud af statens advokatarbejde",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 158",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. marts 2022 af Preben Bang Henriksen (V) og Morten Dahlin (V)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om udbud af statens advokatarbejde</p>\r\n<p class=\"Tekst1Sp\">Folketinget pålægger regeringen i indeværende folketingssamling at sikre, at væsentlige dele af statens advokatarbejde fordeles blandt flere advokatfirmaer ved anvendelse af udbud eller på anden vis. Det bør ske ved at skabe en helt ny model for udbud af statens advokatarbejde.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>\r\n   <span class=\"Italic\">Baggrund for forslaget</span>\r\n</p>\r\n<p class=\"NormalInd\">Den 23. oktober 2012 fremsatte Venstre beslutningsforslag B 14, folketingssamling 2012-2013, om udbud af statens advokatarbejde. Der henvises til www.folketingstidende.dk, Folketingstidende 2012-2013, tillæg A, B 14 som fremsat. Beslutningsforslaget resulterede i en beretning, hvoraf blandt andet følgende forslag til modernisering i forbindelse med en ny kammeradvokataftale fremgik:</p>\r\n<p class=\"NormalInd\">»En ny aftale skal endvidere give staten større frihed til at tilrettelægge sin indkøbspolitik ved i højere grad at give mulighed for at anvende andre advokater end Kammeradvokaten, hvor de tværgående faglige synergieffekter, som ligger til grund for en samlet kammeradvokatordning, ikke gør sig gældende med særlig vægt. En ny aftale skal således understøtte, at staten på sådanne områder kan anvende andre advokater.«</p>\r\n<p class=\"NormalInd\">Derudover fremgik følgende:</p>\r\n<p class=\"NormalInd\">»Flertallet finder, at regeringen årligt skal overveje statens indkøbsstrategi, herunder om der er områder, hvor det vil være hensigtsmæssigt at anvende andre advokater eller selv at løse sine advokatopgaver.</p>\r\n<p class=\"NormalInd\">Flertallet bemærker, at anvendelse af andre advokater i givet fald f.eks. kan ske på enkeltsagsbasis eller ved anvendelse af fagopdelte eller geografisk opdelte kontrakter, og at det i forbindelse med antagelse af andre advokater skal overvejes at gennemføre udbud. I disse overvejelser skal bl.a. indgå hensyn til transporttid, transportudgifter og opholdsudgifter.«, (B 14 – bilag 5 (folketingssamling 2012-13)).</p>\r\n<p class=\"NormalInd\">På dette grundlag blev en ny aftale indgået mellem Finansministeriet og advokatfirmaet Poul Smith (Kammeradvokaten) om levering af juridiske ydelser den 18. december 2014 og med virkning fra den 1. januar 2015.</p>\r\n<p class=\"NormalInd\">Det har efterfølgende kunnet konstateres, at intentionerne i beretningen slet ikke er blevet opfyldt. Det er således stadig det private advokatfirma Poul Smith (Kammeradvokaten), som langt overvejende løser statens opgaver, og dermed høster staten ikke de fordele i forhold til pris og kvalitet, som øget konkurrenceudsættelse giver. Det ses eksempelvis ved, at de senest offentliggjorte tal viser, at årsomsætningen ved Kammeradvokaten er steget voldsomt fra 358 mio. kr. i 2013 til 575 mio. kr. i 2020 (»Krav til regeringen: Kammeradvokaten skal endevendes – og afvikles nu«, Jyllands-Posten, den 10. november 2021, og svar på Retsudvalget alm. del – spm. 1620 (folketingssamling 2020-21)).</p>\r\n<p class=\"NormalInd\">Ovennævnte tal inkluderer ikke firmaets omsætning på statslige selskaber, ligesom tallet heller ikke omfatter omsætningen som kurator/rekonstruktør i boer, hvor staten som kreditor har peget på Kammeradvokatkontoret til hvervet som kurator/rekonstruktør. Salærerne herfor debiteres de respektive boer.</p>\r\n<p class=\"NormalInd\">Venstre ønsker, at statens advokatarbejde skal fordeles blandt flere advokater i Danmark og ikke som udgangspunkt tilgå et enkelt kontor med deraf følgende monopollignende status.</p>\r\n<p class=\"NormalInd\">Advokatfirmaet Poul Smith har således haft opgaven som statens advokat siden 1936.</p>\r\n<p class=\"NormalInd\">Den i forslaget ønskede fordeling kan bl.a. tage hensyn til ekspertise, erfaring, habilitet og geografisk placering. I relation til geografisk fordeling bør der dels tages hensyn til den politiske ambition om et Danmark i balance, dels til de yderligere rejseomkostninger, der medgår ved anvendelse af et bestemt firma til en retssag i f.eks. Sønderborg eller Hjørring.</p>\r\n<p class=\"NormalInd\">En fordeling, eventuelt via udbud, må forventes at reducere statens omkostninger væsentligt, da monopollignende tilstande sjældent giver de mindste omkostninger – snarere tværtimod.</p>\r\n<p class=\"NormalInd\">Således bemærkes, at Konkurrencerådet i sin 327 sider lange rapport om udfordringerne ved konkurrenceforholdene i advokatbranchen netop peger på kammeradvokatordningen som en begrænsende faktor for konkurrencen. (»Konkurrencen i advokatbranchen«, Konkurrence- og Forbrugerstyrelsen den 14. januar 2021). Denne konklusion har hidtil ikke ført til ændringer, hvilket yderligere aktualiserer dette beslutningsforslag.</p>\r\n<p>\r\n   <span class=\"Italic\">Finansiering</span>\r\n</p>\r\n<p class=\"NormalInd\">Øget konkurrence må forventes at have en positiv effekt på statens finanser og vil bidrage til at skabe de besparelser på konsulentområdet, som er en politisk prioritet.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Preben Bang Henriksen</span> (V):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om udbud af statens advokatarbejde.</p>\r\n<p class=\"ForslagsNummer\">(Beslutningsforslag nr. B 158)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 158",
            "stateLabel": "Forkastet",
            "references": [
                {
                    "shortName": "2021/1 BSF 158",
                    "title": "Forslag til folketingsbeslutning om udbud af statens advokatarbejde",
                    "presentationName": "Beslutningsforslag som fremsat",
                    "documentTypeId": 480,
                    "documentId": 229552,
                    "eliUri": "/eli/ft/20211BB00158",
                    "externalLink": ""
                },
                {
                    "shortName": "2021/1 BTB 158",
                    "title": "Betænkning over Forslag til folketingsbeslutning om udbud af statens advokatarbejde.",
                    "presentationName": "Betænkning over beslutningsforslag",
                    "documentTypeId": 500,
                    "documentId": 231536,
                    "eliUri": "/eli/ft/20211DB01032",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b158/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/03/2022"
        },
        {
            "displayName": "Accession",
            "displayValue": "20211BB00158"
        },
        {
            "displayName": "Entydig dokumentidentifikation",
            "displayValue": "AX027411"
        },
        {
            "displayName": "Dato for førstegangsindlæggelse",
            "displayValue": "02/03/2022"
        },
        {
            "displayName": "Dato for indlæggelse",
            "displayValue": "02/03/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "158"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}