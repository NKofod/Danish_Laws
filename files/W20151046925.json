{
    "id": 174305,
    "title": "Ligebehandlingsnævnets afgørelse om handicap - ansættelse - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10469 af 10/04/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om handicap - ansættelse - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 7100009-13</span></p>\r\n   <p class=\"TekstGenerel\">En førtidspensionist klagede over en jobannonce, hvor man søgte en butiksmedhjælper til et supermarked. Klager fik efter kontakt med indklagede at vide, at jobbet kun var tilgængeligt for udviklingshæmmede førtidspensionister. Klager mente dermed, at jobannoncen diskriminerede ikke-udviklingshæmmede førtidspensionister. Nævnet fandt, at annoncen ikke var i strid med forskelsbehandlingsloven, da det projekt, som stillingen var oprettet under, var godkendt og bevilliget midler i henhold til finansloven til at fremme beskæftigelsesmulighederne for unge udviklingshæmmede. Nævnet fandt, at denne bevilling skulle ses som en hjemmel til, at der kan ske positiv særbehandling af unge udviklingshæmmede. Klager fik derfor ikke medhold i klagen.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om påstået forskelsbehandling på grund af handicap i forbindelse med en jobannonce.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Jobannoncen fra indklagede vedrørende en butiksmedhjælper til et supermarked var ikke i strid med forskelsbehandlingsloven.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager blev i 2010 tilkendt førtidspension på grund af posttraumatisk belastningsreaktion.</p>\r\n<p>\r\n</p>\r\n<p>Klager har klaget over en jobannonce på Jobnet fra den indklagede forening. Af annoncen fremgår det:</p>\r\n<p>\r\n</p>\r\n<p>\r\n</p>\r\n<p>\"<span class=\"Bold\">[Navnet på den indklagede forening]</span></p>\r\n<p>\r\n   <span class=\"Bold\">(Arbejdspladsen ligger i [x] kommune)</span>\r\n</p>\r\n<p>Ansøgere skal være tilkendt førtidspension.</p>\r\n<p>\r\n</p>\r\n<p>Har du lyst til at arbejde som butiksmedhjælper hos [supermarked] i [center], så er det lige dig, vi har brug for.</p>\r\n<p>\r\n</p>\r\n<p>Finder du jobbet interessant og spændende, skal du ikke tøve med at kontakte os, men vi gør opmærksom på, at vores ledige skånejob KUN kan ansøges af borgere, der HAR FÅET tilkendt deres</p>\r\n<p>førtidspension. Andre ansøgere som ikke er målgruppen, vil derfor ikke kunne forvente svar på deres henvendelser.</p>\r\n<p>\r\n</p>\r\n<p>\r\n   <span class=\"Bold\">I varehuset skal du arbejde med:</span>\r\n</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Udendørsområde: Samle affald og luge ukrudt</p>\r\n<p class=\"Liste1\">\r\n   <span class=\"Liste1Nr\">–</span> Holde orden i og omkring flaskeområdet</p>\r\n<p class=\"Liste1\">\r\n   <span class=\"Liste1Nr\">–</span> Sortering af flasker i flaskerum og oprydning på flaskelager</p>\r\n<p class=\"Liste1\">\r\n   <span class=\"Liste1Nr\">–</span> Opfyldning af indkøbsvogne ved butikken</p>\r\n<p>\r\n</p>\r\n<p>\r\n   <span class=\"Bold\">Du skal være:</span>\r\n</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Motiveret og glad</p>\r\n<p class=\"Liste1\">\r\n   <span class=\"Liste1Nr\">–</span> Have mod på et arbejde, der er rutinepræget</p>\r\n<p class=\"Liste1\">\r\n   <span class=\"Liste1Nr\">–</span> Være i godt humør og have smil på læben</p>\r\n<p class=\"Liste1\">\r\n   <span class=\"Liste1Nr\">–</span> Være god til at lytte</p>\r\n<p class=\"Liste1\">\r\n   <span class=\"Liste1Nr\">–</span> Være god til at holde orden</p>\r\n<p class=\"Liste1\">\r\n   <span class=\"Liste1Nr\">–</span> Møde til tiden</p>\r\n<p>\r\n</p>\r\n<p>Stillingen som butiksmedhjælper er på ca. 15/20 timer ugentlig. Arbejdstid aftales nærmere.</p>\r\n<p>\r\n</p>\r\n<p>Stillingen er slået op i samarbejde med [indklagede], og vil derfor blive besat i samarbejde mellem [supermarkedet] og [indklagedes konsulent] i Region [x].</p>\r\n<p>\r\n</p>\r\n<p>Du er altid velkommen til at kontakte din regionale [projekt] konsulent, for at høre om andre jobmuligheder i dit lokalområde.\"</p>\r\n<p>\r\n</p>\r\n<p>Indklagede er en privat forening for udviklingshæmmede, pårørende og andre interesserede, der er finansieret gennem støtte fra medlemmer, en årlig landsindsamling samt offentlig støtte til en række løbende projekter.</p>\r\n<p>\r\n</p>\r\n<p>Et af disse projekter har til formål at arbejde for, at unge udviklingshæmmede i højere grad kommer ud på arbejdsmarkedet, og at unge udviklingshæmmede kan få en reel mulighed for at vælge karriere ligesom alle andre. Projektet har baggrund i en politisk aftale mellem den tidligere regering og Dansk Folkeparti, og der er bevilliget i alt 14 mio. kr. til projektet i perioden 2011-2013.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at den konkrete jobannonce er i strid med forbuddet mod forskelsbehandling på grund af handicap, fordi det diskriminerer ikke-udviklingshæmmede førtidspensionister i forhold til udviklingshæmmede førtidspensionister.</p>\r\n<p>\r\n</p>\r\n<p>Ifølge jobannoncen er det eneste krav for at komme i betragtning til en af stillingerne, at man er tilkendt førtidspension. Da klager kontaktede indklagede fik han imidlertid at vide, at jobbet kun er for udviklingshæmmede. Grunden til, at dette ikke står i annoncen er ifølge klager, at det tilskud, som man får fra kommunen til et skånejob, ikke kan begrænses til kun at kunne bruges i forhold til udviklingshæmmede førtidspensionister.</p>\r\n<p>\r\n</p>\r\n<p>Klager er tilkendt førtidspension i 2010 og kan derfor til fulde opfylde de krav, der er angivet i annoncen, men klager bliver afvist som ansøger.</p>\r\n<p>\r\n</p>\r\n<p>Klager ønsker ikke at blive diskrimineret i forhold til sit handicap (posttraumatisk belastningsreaktion). Hvis en bestemt gruppe af førtidspensionister ikke må søge stillingerne, må indklagede skrive det højt og tydeligt.</p>\r\n<p>\r\n</p>\r\n<p>Man kan vel næppe forestille sig en jobannonce, hvor man skrev at stillingen kun var for \"normale\" førtidspensionister, og at udviklingshæmmede ikke måtte søge stillingen. Dette ville være klar diskrimination. Klagers situation er den samme - bare med omvendt fortegn.</p>\r\n<p>\r\n</p>\r\n<p>Hvis lovgrundlaget for det indklagede gør, er i orden, forstår klager ikke, hvorfor indklagede ikke bare skriver dette i jobannoncen.</p>\r\n<p>\r\n</p>\r\n<p>\r\n   <span class=\"Bold\">Indklagede </span>gør gældende, at det påklagede forhold ikke er omfattet af forskelsbehandlingslovens anvendelsesområde.</p>\r\n<p>\r\n</p>\r\n<p>Beskæftigelsen af de unge udviklingshæmmede i projektet hos samarbejdsvirksomhederne er offentligt finansieret via finansloven.</p>\r\n<p>\r\n</p>\r\n<p>Af aktstykket fra Beskæftigelsesministeriet omkring bevilling af midler til projektet fremgår det:</p>\r\n<p>\r\n</p>\r\n<p>\"[. . . ] Formålet er, at unge udviklingshæmmede i højere grad kommer ud på arbejdsmarkedet, og at unge udviklingshæmmede kan få en reel mulighed for at vælge karriere ligesom alle andre. Projektet skal vise forskellige typer af job, som udviklingshæmmede kan varetage, samt vise, hvordan man kan realisere sin drøm om et liv med arbejde.</p>\r\n<p>\r\n</p>\r\n<p>Bevillingen skal styrke indsatsen for unge udviklingshæmmede, der har færdiggjort eller forventes at færdiggøre den særlige ungdomsuddannelse for unge med særlige behov, bl.a. med det formål at fremme oprettelsen af flere job med løntilskud til denne målgruppe. Intentionen er således at sikre en øget tilknytning til arbejdsmarkedet for unge udviklingshæmmede fx gennem etableringen af et ambassadørkorps af frivillige unge udviklingshæmmede, som Ungdommens Uddannelsesvejledning i hele landet kan trække på i deres vejlednings- og informationsindsats vedr. unge udviklingshæmmedes videre muligheder efter endt grundskole.</p>\r\n<p>\r\n</p>\r\n<p>Bevillingen, der administreres af Arbejdsmarkedsstyrelsen, kan anvendes til lønudgifter, udvikling og planlægning af vejlednings- og informationsarbejde samt erfaringsudveksling. [. . . ]\"</p>\r\n<p>\r\n</p>\r\n<p>Jobannoncen er udarbejdet af indklagede, og der er ikke nogen lønmodtager-/arbejdsgiverrelation til det pågældende supermarked. Der er således ikke tale om et lønmodtagerforhold i ansættelsesretlig sammenhæng. Indklagede har henvist til en dom fra Vestre Landsret, hvorefter personer i beskyttet beskæftigelse efter serviceloven ikke kunne anses for at være lønmodtagere i sygedagpengelovens og ansættelsesbevislovens forstand.</p>\r\n<p>\r\n</p>\r\n<p>Hvis Ligebehandlingsnævnet måtte finde, at der på trods af denne dom er tale om et lønmodtagerforhold, skal en eventuel overtrædelse tilregnes indklagede i medfør af forskelsbehandlingslovens § 3, stk. 2. Indklagede har imidlertid været berettiget til at forudsætte, at den i annoncen omtalte beskæftigelse er forbeholdt unge udviklingshæmmede. Indklagede henviser i den forbindelse til forskelsbehandlingslovens § 6, stk. 2, idet den deri forudsatte fravigelse af lovens diskriminationsforbud er udtrykkeligt hjemlet ved finansloven og den forudgående vedtagelse af aktstykket fra Beskæftigelsesministeriet omkring projektet. Forskelsbehandlingslovens § 6, stk. 2, skal fortolkes konformt med ILO-konvention nr. 159, artikel 4. 2. pkt., der udtrykkeligt fastslår, at positiv særbehandling rettet mod at sikre effektiv ligestilling mellem handicappede og ikke-handicappede, ikke betragtes som diskriminatorisk. Hvis Ligebehandlingsnævnet finder, at der er sket en overtrædelse af forskelsbehandlingsloven i denne sag, vil det være i decideret modstrid med denne konventionsbestemmelse.</p>\r\n<p>\r\n</p>\r\n<p>Indklagede oplyser endvidere, at de ikke har nogen registreringer, som kan dokumentere eller belyse den kontakt, som klager anfører at have haft til medarbejdere hos indklagede omkring annoncen.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af handicap efter forskelsbehandlingsloven.</p>\r\n<p>\r\n</p>\r\n<p>Nævnet har lagt til grund, at den annoncerede stilling som butiksmedhjælper er omfattet af forskelsbehandlingslovens anvendelsesområde, selvom der er tale om en stilling, som finansieres gennem offentlige midler. Nævnet har i den forbindelse lagt vægt på, at det må lægges til grund, at den pågældende medarbejder indtager en tjenestestilling i forhold til supermarkedet, idet medarbejderen er underlagt de instruktioner, som supermarkedet giver. Den indklagede forening må anses for at være pligtsubjekt i forhold til forskelsbehandlingsloven i kraft af, at stillingen er slået op som led i deres projekt, der har til formål at integrere målgruppen på arbejdsmarkedet, at indklagede har udarbejdet jobannoncen, og at stillingen besættes i samarbejde med indklagedes konsulenter. Indklagede må derfor anses for at anvise beskæftigelse som nævnt i forskelsbehandlingslovens § 3, stk. 2.</p>\r\n<p>\r\n</p>\r\n<p>Efter forskelsbehandlingslovens § 9, stk. 3, er loven ikke til hinder for iværksættelse af foranstaltninger til fremme eller forbedring af beskæftigelsesmulighederne for blandt andet personer med handicap.</p>\r\n<p>\r\n</p>\r\n<p>Det pågældende projekt, som stillingen er oprettet under, er godkendt og bevilliget midler i henhold til finansloven til at fremme beskæftigelsesmulighederne for unge udviklingshæmmede. Hensigten med bevillingen af midler til projektet har således været at give mulighed for, at unge udviklingshæmmede kan komme i arbejde, og at denne bevilling derfor skal ses som en hjemmel til, at der kan ske positiv forskelsbehandling af unge udviklingshæmmede. Jobannoncen må anses for et led i at opfylde projektets formål.</p>\r\n<p>\r\n</p>\r\n<p>Det er derfor nævnets vurdering, at den pågældende jobannonce ikke kan anses for at være i strid med annonceringsforbuddet i forskelsbehandlingslovens § 5, hvorefter man ikke ved annoncering må angive, at der søges en person med blandt andet handicap.</p>\r\n<p>\r\n</p>\r\n<p>Klager får derfor ikke medhold i klagen.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p class=\"BilagtekstListe\">Lov nr. 387 af 27. maj 2008 om Ligebehandlingsnævnet, som senest bekendtgjort ved lovbekendtgørelse nr. 905 af 3. september 2012</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1, og stk. 3, om nævnets kompetence</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">–</span> § 12, stk. 1, om klagebehandling</p>\r\n<p>\r\n</p>\r\n<p class=\"BilagtekstListe\">Lov nr. 459 af 12. juni 1996 om forbud mod forskelsbehandling på arbejdsmarkedet m.v., som senest bekendtgjort ved lovbekendtgørelse nr. 1349 af 16. december 2008</p>\r\n<p class=\"Liste1\">\r\n   <span class=\"Liste1Nr\">–</span> § 1 om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">–</span> § 3, stk. 2, om at forbuddet mod forskelsbehandling også gælder enhver, der anviser beskæftigelse</p>\r\n<p class=\"Liste1\">\r\n   <span class=\"Liste1Nr\">–</span> § 5 om annoncer</p>\r\n<p class=\"Liste1\">\r\n   <span class=\"Liste1Nr\">–</span> § 6, stk. 2, om undtagelser til forbuddet mod forskelsbehandling efter dispensation</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 2 og 3, om at forbuddet mod forskelsbehandling ikke er til hinder for iværksættelse af foranstaltninger til forbedring og fremme af beskæftigelsesmuligheder for blandt andet personer med handicap</p>\r\n<p>\r\n</p>\r\n<p>\r\n   <span class=\"Italic\">&lt;7100009-13&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/09/2015"
        },
        {
            "displayName": "Accession",
            "displayValue": "W20151046925"
        },
        {
            "displayName": "Entydig dokumentidentifikation",
            "displayValue": "CF001980"
        },
        {
            "displayName": "Dato for indlæggelse",
            "displayValue": "10/09/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10469"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "10/04/2013"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100009-13"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}