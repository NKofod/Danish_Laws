{
    "id": 205708,
    "title": "Betænkning over Forslag til lov om ændring af dagtilbudsloven og lov om en børne- og ungeydelse\n(Obligatorisk læringstilbud til 1-årige børn i udsatte boligområder)",
    "documentTypeId": "420",
    "isSagsforlobPeriodValid": true,
    "shortName": "2018/1 BTL 7",
    "documentHtml": "<div class=\"bjelke\">Den fulde tekst</div><p class=\"DokumentHoved\">Betænkning afgivet af Social-, Indenrigs- og Børneudvalget den 6. december 2018</p>\r\n<p class=\"TitelPrefiks1\">Betænkning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til lov om ændring af dagtilbudsloven og lov om en børne- og ungeydelse</p>\r\n<p class=\"UnderTitel2\">(Obligatorisk læringstilbud til 1-årige børn i udsatte boligområder)</p>\r\n<p class=\"Fremsaetter\">[af børne- og socialministeren (Mai Mercado)]:</p>\r\n<p class=\"BetaenkningsTekst1\">1. Ændringsforslag</p>\r\n<p class=\"TekstGenerel\">Børne- og socialministeren har stillet 3 ændringsforslag til lovforslaget.</p>\r\n<p class=\"BetaenkningsTekst1\">2. Indstillinger</p>\r\n<p class=\"TekstGenerel\">Et <span class=\"Italic\">flertal </span>i udvalget (S, DF, V, LA og KF) indstiller lovforslaget til <span class=\"Italic\">vedtagelse </span>med de stillede ændringsforslag.</p>\r\n<p class=\"TekstGenerel\">Et <span class=\"Italic\">mindretal</span> i udvalget (EL, RV, SF og  ALT) indstiller lovforslaget til <span class=\"Italic\">forkastelse</span> ved 3. behandling. Mindretallet vil stemme for de stillede ændringsforslag.</p>\r\n<p class=\"TekstGenerel\">Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.</p>\r\n<p class=\"TekstGenerel\">En oversigt over Folketingets sammensætning er optrykt i betænkningen.</p>\r\n<p class=\"BetaenkningsTekst1\">3. Politiske bemærkninger</p>\r\n<p class=\"BetaenkningsTekst2\">\r\n   <span class=\"Italic\">Socialdemokratiet</span>\r\n</p>\r\n<p class=\"TekstGenerel\">Socialdemokratiets medlemmer af udvalget ønsker at give alle børn et godt afsæt. Vi ved, at netop gode dagtilbud kan bidrage til det, særlig for de mest udsatte børn. Desværre er der alt for mange børn, der aldrig får de samme muligheder som deres jævnaldrende. S ønsker på den baggrund at sikre, at flere børn fra udsatte boligområder kommer i dagtilbud.</p>\r\n<p class=\"TekstGenerel\">Lovforslaget er således et skridt i den rigtige retning, men S understreger vigtigheden af, at der er tilstrækkelig fleksibilitet i det obligatoriske læringstilbud i den enkelte institution, således at børn i læringstilbud ikke ekskluderes fra børnefællesskabet i øvrigt. Det er også vigtigt, at de obligatoriske læringstilbud kan tilrettelægges og administreres på en måde, så det medfører mindst muligt bureaukrati for den kommunale forvaltning og de enkelte daginstitutioner.</p>\r\n<p class=\"BetaenkningsTekst2\">\r\n   <span class=\"Italic\">Enhedslisten</span>\r\n</p>\r\n<p class=\"TekstGenerel\">Enhedslistens medlemmer af udvalget konstaterer, at lovforslaget indebærer en uhørt forskelsbehandling af forældre, der bor i boligområder, der af et flertal i Folketinget er defineret som udsat eller som en ghetto. Forældrene vil alene som følge af deres bopælsadresse blive frataget retten til selv at bestemme, om de vil passe deres 1-årige børn hjemme eller lade dem gå i dagtilbud.</p>\r\n<p class=\"TekstGenerel\">Lovforslaget pålægger således forældre at sætte deres barn i et obligatorisk læringstilbud i en daginstitution. Såfremt forældrene alligevel vælger selv at passe barnet, vil de blive straffet økonomisk gennem en standsning af børneydelsen.</p>\r\n<p class=\"TekstGenerel\">Det er EL’s opfattelse, at dagtilbud kan spille en vigtig rolle i en tidlig indsats, der kan få en positiv betydning for børns udvikling både på kort sigt og i et videre livsperspektiv. Derfor er der god grund til at iværksætte initiativer, der kan motivere flere forældre til at indskrive deres barn i dagtilbud allerede fra 1-årsalderen. Det kan f.eks. ske gennem en styrkelse af sundhedsplejen og udvikling af et tættere samarbejde om en opsøgende indsats mellem sundhedspleje og dagtilbud. Anvendelse af tvang og økonomiske sanktioner vil derimod være klart stigmatiserende over for de pågældende familier og vil kunne medvirke til at skabe modstand mod daginstitutionerne og en mistro til det pædagogiske personale. Dermed risikerer lovforslaget at undergrave mulighederne for etablering af et tillidsfuldt samarbejde mellem forældre og personale.</p>\r\n<p class=\"BetaenkningsTekst1\">4. Ændringsforslag med bemærkninger</p>\r\n<p class=\"AendringsForslagIndhold\">Ændringsforslag</p>\r\n<p class=\"TilParagraf\">Til § 1</p>\r\n<p class=\"Stiller\">Af <span class=\"Italic\">børne- og socialministeren,</span> tiltrådt af<span class=\"Italic\"> udvalget:</span></p>\r\n<p class=\"AendringMedNummer\">\r\n   <span class=\"AendringNr\">1)</span> I det under <span class=\"Italic\">nr. 3 </span>foreslåede <span class=\"Italic\">afsnit II A</span> indsættes i<span class=\"Italic\"> § 44 a, stk. 1, nr. 1-3, </span>efter »listen over udsatte boligområder«: »i § 61 a«.</p>\r\n<p class=\"AendringsBeskrivelse\">[Teknisk ændring]</p>\r\n<p class=\"AendringMedNummer\">\r\n   <span class=\"AendringNr\">2)</span> I det under <span class=\"Italic\">nr. 3 </span>foreslåede <span class=\"Italic\">afsnit II A</span> indsættes i <span class=\"Italic\">§ 44 b</span>,<span class=\"Italic\"> stk. 4,</span> efter »indgår i«: »målrettede«.</p>\r\n<p class=\"AendringsBeskrivelse\">[Sproglig præcisering]</p>\r\n<p class=\"AendringMedNummer\">\r\n   <span class=\"AendringNr\">3)</span> I det under <span class=\"Italic\">nr. 3 </span>foreslåede <span class=\"Italic\">afsnit II A</span> udgår i  <span class=\"Italic\">§ 44 f</span>,<span class=\"Italic\"> stk. 3, 2. pkt.,</span> ordene »indsatsen i«.</p>\r\n<p class=\"AendringsBeskrivelse\">[Sproglig præcisering]</p>\r\n<p class=\"BetaenkningsBemaerkninger\">Bemærkninger</p>\r\n<p class=\"BetaenkningTilAendringsNummer\">Til nr. 1</p>\r\n<p class=\"TekstGenerel\">I de foreslåede § 44 a, stk. 1, nr. 1-3, findes der tre steder henvisninger til listen over udsatte boligområder, som offentliggøres en gang årligt af transport-, bygnings- og boligministeren.</p>\r\n<p class=\"TekstGenerel\">Det foreslås, at henvisningerne til listen over udsatte boligområder i de nævnte bestemmelser præciseres, således at det tydeligt fremgår, at listen offentliggøres med hjemmel i § 61 a i lov om almene boliger m.v.</p>\r\n<p class=\"TekstGenerel\">Ændringsforslaget er alene en teknisk ændring.</p>\r\n<p class=\"BetaenkningTilAendringsNummer\">Til nr. 2</p>\r\n<p class=\"TekstGenerel\">I det foreslåede § 44 b, stk. 3, er der fastsat krav om, at kommunalbestyrelsen skal iværksætte målrettede forløb for de børn, som optages i obligatorisk læringstilbud. Herudover er der i det foreslåede § 44 b, stk. 4, fastsat krav om, at kommunalbestyrelsen ligeledes skal iværksætte forløb for det pågældende barns forældre.</p>\r\n<p class=\"TekstGenerel\">Det foreslås at ensrette terminologien i de to nævnte bestemmelser ved at indsætte »målrettede« i det foreslåede § 44 b, stk. 4. Dette skal bl.a. ses i lyset af, at der i de foreslåede § 44 d, stk. 2, og § 44 e, stk. 1, nr. 1, netop henvises til målrettede forløb for børn og forældre.</p>\r\n<p class=\"TekstGenerel\">Der er således alene tale om en sproglig præcisering.</p>\r\n<p class=\"BetaenkningTilAendringsNummer\">Til nr. 3</p>\r\n<p class=\"TekstGenerel\">Den foreslåede § 44 f indeholder bestemmelser, som knytter sig til de forældre, som selv ønsker at forestå en indsats frem for at lade barnet optage i et obligatorisk læringstilbud. Det fremgår i den forbindelse af det foreslåede § 44 f, stk. 1, at forældrenes indsats skal stå mål med det obligatoriske læringstilbud. Det fremgår videre af det foreslåede § 44 f, stk. 3, 2. pkt., at kommunalbestyrelsen i sit tilsyn med forældrenes indsats skal sikre, at denne står mål med indsatsen i det obligatoriske læringstilbud.</p>\r\n<p class=\"TekstGenerel\">For at sikre sproglig ensartethed i bestemmelserne foreslås det at fjerne »indsatsen i« i det foreslåede § 44 f, stk. 3, 2. pkt., således at der i bestemmelserne alene anvendes terminologien »står mål med det obligatoriske læringstilbud«.</p>\r\n<p class=\"TekstGenerel\">Der er således alene tale om en sproglig præcisering.</p>\r\n<p class=\"BetaenkningsTekst1\">5. Udvalgsarbejdet</p>\r\n<p class=\"TekstGenerel\">Lovforslaget blev fremsat den 3. oktober 2018 og var til 1. behandling den 9. oktober 2018. Lovforslaget blev efter 1. behandling henvist til behandling i Social-, Indenrigs- og Børneudvalget.</p>\r\n<p class=\"BetaenkningsTekst2\">Oversigt over lovforslagets sagsforløb og dokumenter</p>\r\n<p class=\"TekstGenerel\">Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet lovforslaget i 3 møder.</p>\r\n<p class=\"BetaenkningsTekst2\">Høringssvar</p>\r\n<p class=\"TekstGenerel\">Et udkast til lovforslaget har inden fremsættelsen været sendt i høring, og børne- og socialministeren sendte den 29. juni 2018 dette udkast til udvalget, jf. SOU alm. del – bilag 298 (folketingsåret 2017-18). Den 3. oktober 2018 sendte børne- og socialministeren høringssvarene og et høringsnotat til udvalget.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 6 bilag på lovforslaget.</p>\r\n<p class=\"BetaenkningsTekst2\">Spørgsmål</p>\r\n<p class=\"TekstGenerel\">Udvalget har under udvalgsarbejdet stillet 3 spørgsmål til børne- og socialministeren til skriftlig besvarelse, som ministeren har besvaret.</p>\r\n<p class=\"UdvalgsSammensaetning\">Karin Nødgaard (DF) <span class=\"MedlemsTitel\">nfmd.</span> Susanne Eilersen (DF) Karina Adsbøl (DF) Jens Henrik Thulesen Dahl (DF) Pernille Bendixen (DF) Morten Marinus (DF) Martin Geertsen (V) Carl Holst (V) Jane Heitmann (V) Hans Andersen (V) Jan E. Jørgensen (V) Anni Matthiesen (V) Henrik Dahl (LA) Laura Lindahl (LA) Brigitte Klintskov Jerkel (KF) Karen J. Klint (S) Magnus Heunicke (S) Orla Hav (S) Pernille Rosenkrantz-Theil (S) Troels Ravn (S) <span class=\"MedlemsTitel\">fmd.</span> Ane Halsboe-Jørgensen (S) Malou Lunderød (S) Finn Sørensen (EL) Rasmus Vestergaard Madsen (EL) Torsten Gejl (ALT) Marianne Jelved (RV) Lotte Rod (RV) Trine Torp (SF) Kirsten Normann Andersen (SF) </p>\r\n<p class=\"IkkeMedlemmer2\">Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.</p>\r\n<table>\r\n   <caption class=\"FolketingetsSammensaetning\">\r\n   </caption>\r\n   <tr>\r\n      <td class=\"PartiNavn\">Socialdemokratiet (S)</td>\r\n      <td class=\"PartiMandater\">46</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Dansk Folkeparti (DF)</td>\r\n      <td class=\"PartiMandater\">37</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Venstre, Danmarks Liberale Parti (V)</td>\r\n      <td class=\"PartiMandater\">34</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Enhedslisten (EL)</td>\r\n      <td class=\"PartiMandater\">14</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Liberal Alliance (LA)</td>\r\n      <td class=\"PartiMandater\">13</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Alternativet (ALT)</td>\r\n      <td class=\"PartiMandater\">10</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Radikale Venstre (RV)</td>\r\n      <td class=\"PartiMandater\">8</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Socialistisk Folkeparti (SF)</td>\r\n      <td class=\"PartiMandater\">7</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Det Konservative Folkeparti (KF)</td>\r\n      <td class=\"PartiMandater\">6</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Inuit Ataqatigiit (IA)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Nunatta Qitornai (NQ)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Tjóðveldi (T)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Javnaðarflokkurin (JF)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n</table><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2018/1 LF 7",
            "stateLabel": "Vedtaget",
            "references": [
                {
                    "shortName": "2018/1 SF.L L 7",
                    "title": "Skriftlig fremsættelse (3. oktober 2018) - L 7",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 203092,
                    "eliUri": "/eli/ft/20181XX00030",
                    "externalLink": ""
                },
                {
                    "shortName": "2018/1 LSF 7",
                    "title": "Forslag til Lov om ændring af dagtilbudsloven og lov om en børne- og ungeydelse (Obligatorisk læringstilbud til 1-årige børn i udsatte boligområder)",
                    "presentationName": "Lovforslag som fremsat",
                    "documentTypeId": 400,
                    "documentId": 203091,
                    "eliUri": "/eli/ft/201812L00007",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/lovforslag/l7/index.htm"
                },
                {
                    "shortName": "2018/1 BTL 7",
                    "title": "Betænkning over Forslag til lov om ændring af dagtilbudsloven og lov om en børne- og ungeydelse\n(Obligatorisk læringstilbud til 1-årige børn i udsatte boligområder)",
                    "presentationName": "Betænkning  over lovforslag",
                    "documentTypeId": 420,
                    "documentId": 205708,
                    "eliUri": "/eli/ft/201814L00390",
                    "externalLink": ""
                },
                {
                    "shortName": "2018/1 LSV 7",
                    "title": "Forslag til Lov om ændring af dagtilbudsloven og lov om en børne- og ungeydelse (Obligatorisk læringstilbud til 1-årige børn i udsatte boligområder)",
                    "presentationName": "Lovforslag som vedtaget",
                    "documentTypeId": 410,
                    "documentId": 205932,
                    "eliUri": "/eli/ft/201813L00007",
                    "externalLink": ""
                },
                {
                    "shortName": "LOV nr 1529 af 18/12/2018",
                    "title": "Lov om ændring af dagtilbudsloven og lov om en børne- og ungeydelse (Obligatorisk læringstilbud til 1-årige børn i udsatte boligområder)",
                    "presentationName": "Ændringslov",
                    "documentTypeId": 20,
                    "documentId": 205984,
                    "eliUri": "/eli/lta/2018/1529",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "08/12/2018"
        },
        {
            "displayName": "Accession",
            "displayValue": "201814L00390"
        },
        {
            "displayName": "Entydig dokumentidentifikation",
            "displayValue": "AX022229"
        },
        {
            "displayName": "Dato for førstegangsindlæggelse",
            "displayValue": "08/12/2018"
        },
        {
            "displayName": "Dato for indlæggelse",
            "displayValue": "08/12/2018"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}