{
    "id": 51595,
    "title": "Meddelelse om færdselsregulering og afmærkning. Retningslinier for udførelse af turistinformationstavler ",
    "documentTypeId": "720",
    "isSagsforlobPeriodValid": false,
    "shortName": "MED nr 17263 af 06/04/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse om færdselsregulering og afmærkning.  \r\n\r\n Retningslinier for udførelse af turistinformationstavler </H1>  \r\n\r\n<P></P>  \r\n\r\n<BR>  \r\n\r\n<P>Hermed fremsendes retningslinier for udførelse af turistinformationstavler  \r\n\r\n på hovedlandeveje. </P>  \r\n\r\n<P>Ved Ministeriet for offentlige arbejders cirkulære af 28. august 1975 om  \r\n\r\n vejvisning til seværdigheder m.v. åbnedes der mulighed for at  \r\n\r\n vejbestyrelserne kunne lade opsætte turistinformationstavler på dertil egnede  \r\n\r\n pladser ved deres veje. </P>  \r\n\r\n<P>I Ministeriets cirkulære er kun givet vejledende beskrivelse af  \r\n\r\n turistinformationstavlernes udførelse og et enkelt eksempel på, hvordan en  \r\n\r\n turistinformationstavle kan se ud. </P>  \r\n\r\n<P>Forslag til udførelse af informationstavler har vist sig at være  \r\n\r\n forskelligartede med hensyn til indhold, lay-out og områdestørrelse. Både af  \r\n\r\n hensyn til trafikanternes anvendelse af tavlerne og af hensyn til  \r\n\r\n overlapningen mellem tavlerne f.eks. ved amtsgrænser er det nødvendigt, at  \r\n\r\n der er ensartethed i tavlernes udformning. </P>  \r\n\r\n<P>Da projekteringen af informationstavlerne sker i samarbejde med  \r\n\r\n forskellige interessegrupper, skal Vejdirektoratet anmode  \r\n\r\n amtsrådet/kommunalbestyrelsen om at underrette de interessegrupper, der er  \r\n\r\n med i projekteringen, om retningslinierne for udførelse af informationstavler  \r\n\r\n på hovedlandeveje. </P>  \r\n\r\n<P>Meddelelsen er godkendt af gruppen vedrørende eventuel rationalisering af  \r\n\r\n sagsbehandling inden for samarbejdsaftalen om bestyrelse af hovedlandeveje.  \r\n\r\n</P>  \r\n\r\n<P>Yderligere eksemplarer vil kunne rekvireres ved henvendelse til: </P>  \r\n\r\n<P>Vejdirektoratet </P>  \r\n\r\n<P>Anlægs- og driftsområdet </P>  \r\n\r\n<P>Sagskoordinationskontoret </P>  \r\n\r\n<P>Postboks 2169 </P>  \r\n\r\n<P>1016 København K. </P>  \r\n\r\n<P>Tlf.: (01) 11 33 38. </P>  \r\n\r\n<P>Genpart af nærværende skrivelse med tilhørende bilag er tilsendt  \r\n\r\n amtskommunens/kommunens tekniske forvaltning. </P>  \r\n\r\n<P>P.D.V. </P>  \r\n\r\n<P> <B>Aage Andersen</B>  </P>  \r\n\r\n<P> <B>overingeniør</B>  </P>  \r\n\r\n<P> <B>Vejdirektoratet</B>  </P>  \r\n\r\n<P>A01-F012-02 </P>  \r\n\r\n<P>Den 6. april 1981. </P>  \r\n\r\n<P>Administrative og tekniske retningslinier for sagsbehandling i henhold til  \r\n\r\n samarbejdsaftalen om bestyrelse af hovedlandeveje. </P>  \r\n\r\n<P>Meddelelse nr. 007.02 om færdselsregulering og afmærkning </P>  \r\n\r\n<P>Retningslinier for udførelse af turistinformationstavler på  \r\n\r\n hovedlandeveje. </P>  \r\n\r\n<P>Turistinformationstavler, der i henhold til Ministeriet for offentlige  \r\n\r\n arbejders cirkulære af 28. august 1975 ønskes opsat ved vejene, skal  \r\n\r\n godkendes af Vejdirektoratet, hvis de ønskes opsat ved P-pladser eller  \r\n\r\n raste-pladser ved hovedlandeveje. </P>  \r\n\r\n<P>For informationstavler, der efter Vejdirektoratets godkendelse opsættes  \r\n\r\n ved hovedlandevej, afholder Vejdirektoratet udgifter ved opsætningen. For  \r\n\r\n landområde-informationstavler, deltager Vejdirektoratet i  \r\n\r\n fremstillingsudgifterne efter aftale med pågældende amtskommune. For  \r\n\r\n by-informationstavler påregnes fremstillingsudgifterne afholdt af kommunen.  \r\n\r\n</P>  \r\n\r\n<P>Da Ministeriets cirkulære kun angiver hovedretningslinier for udførelsen  \r\n\r\n af informationstavler og et eksempel på hvordan sådanne kan udformes, skal  \r\n\r\n Vejdirektoratet herved meddele, at følgende forudsætninger bør være opfyldt,  \r\n\r\n for at man kan forvente Vejdirektoratets godkendelse af tavlers opsætning ved  \r\n\r\n hovedlandeveje. </P>  \r\n\r\n<P> A. Informationstavler for landområde. </P>  \r\n\r\n<P CLASS=PUNKT> <B>1.</B> Landområdet, der vises på en tavle må ikke  \r\n\r\n overstige 50 x 50 km. </P>  \r\n\r\n<P CLASS=PUNKT> <B>2.</B> Kortet, der vises på tavlen, bør stort set være en  \r\n\r\n forstørrelse af G.I.'s kort 1:200.000, dog kan der foretages forenklinger for  \r\n\r\n at gøre kortet mere overskueligt, f.eks. udeladelse af helt betydningsløse  \r\n\r\n veje. </P>  \r\n\r\n<P>Bundfarven kan være hvid. </P>  \r\n\r\n<P CLASS=PUNKT> <B>3.</B> Seværdigheder, der optages på tavlen med symbol og  \r\n\r\n angives på listen, skal opfylde følgende betingelser: </P>  \r\n\r\n<UL CLASS=PLAIN-LIST>  \r\n\r\n<LI>a) være af almen interesse for gennemsnitsturister og være af rimelig  \r\n\r\n kvalitet. </LI>  \r\n\r\n<LI>b) være offentligt tilgængelige; f.eks. skal museer, herregårde, parker  \r\n\r\n og lignende have åbent i de normale skoleferieperioder - i alt ca. 100 dage  \r\n\r\n om året. </LI>  \r\n\r\n</UL>  \r\n\r\n<P CLASS=PUNKT> <B>4.</B> Naturområder, der er seværdigheder, angives med  \r\n\r\n symbol M52. Symbolet henviser til et passende sted, hvorfra der er adgang til  \r\n\r\n området, evt. med P-plads og oversigtskort over området. </P>  \r\n\r\n<P CLASS=PUNKT> <B>5.</B> Kirker skal kun anføres, når de er seværdige og med  \r\n\r\n mulighed for at få adgang til kirken. Som symbol for seværdige kirker kan  \r\n\r\n anvendes symbol kombineret af M52 og M51. </P>  \r\n\r\n<P CLASS=PUNKT> <B>6.</B> Informationsbureauer angives kun, når de er  \r\n\r\n godkendt af turistforening og kommunalbestyrelse. </P>  \r\n\r\n<P CLASS=PUNKT> <B>7.</B> Hoteller/kroer/moteller udenfor de større byområder  \r\n\r\n angives på kortet og anføres med navn i listen. </P>  \r\n\r\n<P>Findes der i en mindre by flere hoteller, anvendes kun eet symbol, men de  \r\n\r\n enkelte hoteller markeres med punkt og nummer og angives i listen. </P>  \r\n\r\n<P>Hoteller og lignende skal opfylde de i cirkulæret stillede krav for  \r\n\r\n vejvisning. </P>  \r\n\r\n<P CLASS=PUNKT> <B>8.</B> Restauranter angives på kortet med symbol M43; men  \r\n\r\n angives ikke på listen ved siden af kortet. Cafeterier med selvbetjening  \r\n\r\n angives ikke på kortet, og det kræves af restauranterne, at alle dagens  \r\n\r\n hovedmåltider serveres, og at der normalt højst holdes lukket en enkelt dag  \r\n\r\n om ugen. </P>  \r\n\r\n<P CLASS=PUNKT> <B>9.</B> Godkendte campingpladser angives. Hvis der gælder  \r\n\r\n særlige forhold for campingpladsen. f.eks. Indre Missions-camping,  \r\n\r\n FDM-camping eller Naturistcamping anføres dette på listen ved siden af  \r\n\r\n kortet. </P>  \r\n\r\n<P CLASS=PUNKT> <B>10.</B> Vandrerhjem angives, når de er optaget i  \r\n\r\n Herbergsringens fortegnelse. De angives også, selv om de er beliggende i byer  \r\n\r\n der omfattes af en byinformationstavle. </P>  \r\n\r\n<P CLASS=PUNKT> <B>11.</B> Under &#187;Diverse&#171; kan angives golfbaner,  \r\n\r\n marinaer, lufthavne og flyvepladser for taxi-fly, dyreparker og  \r\n\r\n forlystelsesparker, f.eks. Givskud Løvepark, Fårup Sommerland og lignende.  \r\n\r\n</P>  \r\n\r\n<P>Almindelige idrætsparker, højskoler, efterskoler og lignende angives  \r\n\r\n normalt ikke, men kan angives under særlige forhold, f.eks. Vingsted Centret.  \r\n\r\n</P>  \r\n\r\n<P>Vejdirektoratet vil søge at få godkendt symboler, der kan anvendes til at  \r\n\r\n karakterisere nogle af de under &#187;Diverse&#171; optagne mål. </P>  \r\n\r\n<P CLASS=PUNKT> <B>12.</B> Badestrand angives normalt ikke på tavlerne. Kun,  \r\n\r\n hvor der ved strande er meget begrænsede bademuligheder, kan sådan afmærkning  \r\n\r\n anses for nødvendig. </P>  \r\n\r\n<P CLASS=PUNKT> <B>13.</B> På kortene angives et ret groft kvadratnet, og de  \r\n\r\n enkelte mål, der er angivet i listen ved kortet forsynes med ciffer og  \r\n\r\n bogstav til karakterisering af placeringen i kvadratnettet. </P>  \r\n\r\n<P CLASS=PUNKT> <B>14.</B> De af by-informationstavle omfattede områder  \r\n\r\n indrammes af en tynd rød streg. Indenfor disse områder er der normalt på  \r\n\r\n landområde~ informationstavlen kun angivet informationsbureauer og  \r\n\r\n vandrerherberger. </P>  \r\n\r\n<P CLASS=PUNKT> <B>15.</B> På kortet er vist placering af både  \r\n\r\n landområde-informationstavler og byinformationstavler. </P>  \r\n\r\n<P> B. Informationstavler for byområder. </P>  \r\n\r\n<P>By-informationstavler kan godkendes opstillet ved hovedlandeveje, der  \r\n\r\n danner indfaldsvej til større byer. </P>  \r\n\r\n<P>Tavlerne kan opsættes enten som selvstændige tavler eller på bagsiden af  \r\n\r\n landområdetavler. </P>  \r\n\r\n<P>Der kan foretages opdeling af informationen i tavler dækkende hele  \r\n\r\n byområdet og tavler over de centrale byområder. </P>  \r\n\r\n<P>By-informationstavler skal indeholde tilsvarende oplysninger om  \r\n\r\n seværdigheder, hoteller, campingpladser, vandrerherberger m.v. som  \r\n\r\n landområdetavlerne. </P>  \r\n\r\n<P>Restauranter angives normalt ikke. By-informationstavler bør indeholde  \r\n\r\n oplysning om P-pladser og kan indeholde oplysning om andre faciliteter af  \r\n\r\n interesse for udefra kommende turister f.eks. teatre, sportsanlæg, haller,  \r\n\r\n posthuse m.v. </P>  \r\n\r\n<P>Da behovene i forbindelse med by-informationstavler er meget varierende må  \r\n\r\n Vejdirektoratet forbeholde sig at tage stilling til hvert enkelt forslag for  \r\n\r\n sig, hvis tavlerne skal opstilles ved hovedlandevej. </P>  \r\n\r\n<P>P.D.V. </P>  \r\n\r\n<P> <B>Aage Andersen</B>  </P>  \r\n\r\n<P> <B>overingeniør</B>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19811726332"
        },
        {
            "displayName": "Entydig dokumentidentifikation",
            "displayValue": "CM010423"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "06/06/2006"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "17263"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "06/04/1981"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Vejdirektoratet j.nr. A01 F012102"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}