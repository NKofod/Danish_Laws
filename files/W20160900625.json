{
    "id": 176744,
    "title": "Fastholdelse af afgørelse om ikke at give dispensation for brug af sikkerhedshjelm på steder, hvor brug af hjelm er påkrævet",
    "documentTypeId": "240",
    "isSagsforlobPeriodValid": true,
    "shortName": "KEN nr 9006 af 17/12/2015",
    "documentHtml": "<div class=\"bjelke\">Den fulde tekst</div><p class=\"Titel2\">Fastholdelse af afgørelse om ikke at give dispensation for brug af sikkerhedshjelm på steder, hvor brug af hjelm er påkrævet</p>\r\n<div class=\"Resume\">\r\n   <p class=\"TekstGenerel\">[Navn udeladt] ansøgte den 7. august 2015 om en dispensation til ikke at benytte hjelm på og under arbejde på byggepladser i Danmark, da han lider af kontaktallergi og ”slår ud” efter brug af hjelm.</p>\r\n   <p class=\"TekstGenerel\">Den 7. september 2015 fremsendte han en erklæring fra sin læge. Lægen oplyste, at [navn udeladt] har en hudsygdom i ansigt, som blusser uacceptabelt op, når han bærer beskyttelseshjelm, som er obligatorisk at anvende på arbejdspladsen. Han søger derfor om fritagelse for at bære hjelm.</p>\r\n   <p class=\"TekstGenerel\">Arbejdstilsynet traf afgørelse om, at der ikke kan gives dispensation for brug af sikkerhedshjelm på byggepladser.</p>\r\n   <p class=\"TekstGenerel\">Et enigt nævn fastholdt Arbejdstilsynets afgørelse, og lagde vægt på, at der efter reglerne alene kan dispenseres for kravet om brug af sikkerhedshjelm, hvis det skønnes rimeligt og fuldt forsvarligt.</p>\r\n   <p class=\"TekstGenerel\">Da sikkerhedshjelm efter reglerne om brug af personlige værnemidler alene skal anvendes, hvis det ikke på anden måde er muligt at udføre arbejdet fuldt forsvarligt, finder nævnet ikke grundlag for dispensation, selvom [navn udeladt] lider af kontaktallergi og slår ud efter brug af hjelmen.</p>\r\n</div>\r\n<p class=\"NormalInd\">[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 15. december 2015 behandlet din klage over Arbejdstilsynets afgørelse af 19. oktober 2015. Arbejdstilsynet meddelte, at tilsynet ikke kan dispensere fra kravet om brug af sikkerhedshjelm.</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"NormalInd\">Arbejdsmiljøklagenævnet fastholder Arbejdstilsynets afgørelse af 19. oktober 2015 med den præcisering, at der ikke kan gives dispensation for brug af hjelm på steder, hvor brug af hjelm er påkrævet, fordi det ikke på anden måde er muligt at udføre arbejdet sikkerheds-og sundhedsmæssigt fuldt forsvarligt.</p>\r\n<p class=\"Overskriftsnummer2\">B E G R U N D E L S E</p>\r\n<p class=\"NormalInd\">Arbejdsmiljøklagenævnet finder, at der ikke kan gives dispensation fra brug af hjelm, hvor brug af hjelm efter reglerne er påkrævet, fordi arbejdet ikke på anden måde kan udføres sikkerheds-og sundhedsmæssigt fuldt forsvarligt.</p>\r\n<p class=\"NormalInd\">Nævnet lægger vægt på, at der efter reglerne alene kan dispenseres for kravet om brug af sikkerhedshjelm, hvis det skønnes rimeligt og fuldt forsvarligt.</p>\r\n<p class=\"NormalInd\">Da sikkerhedshjelm efter reglerne om brug af personlige værnemidler alene skal anvendes, hvis det ikke på anden måde er muligt at udføre arbejdet fuldt forsvarligt, finder nævnet ikke grundlag for dispensation, selvom du lider af kontaktallergi og slår ud efter brug af hjelmen.</p>\r\n<p class=\"NormalInd\">Det fremgår af reglerne om brug af personlige værnemidler, at hvis arbejdet ikke på anden måde kan planlægges, tilrettelægges og udføres sikkerheds- og sundhedsmæssigt fuldt forsvarligt, må arbejdsgiveren kun lade arbejdet udføre, såfremt der anvendes personlige værnemidler.</p>\r\n<p class=\"NormalInd\">Det fremgår endvidere af reglerne, at Arbejdstilsynet, hvor særlige forhold foreligger, kan tillade afvigelser fra bestemmelserne om brug af sikkerhedshjelm, når det skønnes rimeligt og fuldt forsvarligt.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Arbejdsmiljøklagenævnet henviser til</p>\r\n<p class=\"Overskriftsnummer2\" style=\"text-align: left;\">Om brug af personlige hjælpemidler</p>\r\n<p class=\"NormalInd\">§ 3, § 4 og § 12, i Arbejdstilsynets bekendtgørelse nr. 1706 af 15. december 2010 om brug af personlige værnemidler</p>\r\n<p class=\"Overskriftsnummer2\" style=\"text-align: left;\">Om Arbejdstilsynets kompetence</p>\r\n<p class=\"NormalInd\">§ 39, stk. 2, i lov om arbejdsmiljø, jf. Beskæftigelsesministeriets bekendtgørelse nr. 1072 af 7. september 2010</p>\r\n<p class=\"NormalInd\">§ 15, i Arbejdstilsynets bekendtgørelse nr. 1706 af 15. december 2010 om brug af personlige værnemidler</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">OPLYSNINGERNE I SAGEN</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">[Navn udeladt]</p>\r\n<p class=\"Overskriftsnummer2\">[Stilling udeladt]</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Kopi til</span>\r\n</p>\r\n<p class=\"NormalInd\">[Adressat udeladt]</p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">Regler</span>\r\n</p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">Lov om arbejdsmiljø, jf. Beskæftigelsesministeriets bekendtgørelse nr. 1072 af 7. september 2010</span>\r\n</p>\r\n<p class=\"NormalInd\">\r\n   <span class=\"Bold\">§ 39.</span> …</p>\r\n<p class=\"NormalInd\">Stk. 2. Arbejdsministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Arbejdstilsynets bekendtgørelse nr. 1706 af 15. december 2010 om brug af personlige værnemidler</span>\r\n</p>\r\n<p class=\"Overskriftsnummer1\">\r\n   <span class=\"Bold\">Arbejdsgiveren</span>\r\n</p>\r\n<p class=\"NormalInd\">\r\n   <span class=\"Bold\">§ 3.</span> Hvis arbejdet ikke på anden måde kan planlægges, tilrettelægges og udføres sikkerheds- og sundhedsmæssigt fuldt forsvarligt, må arbejdsgiveren kun lade arbejdet udføre, såfremt der anvendes personlige værnemidler.</p>\r\n<p class=\"NormalInd\">\r\n   <span class=\"Bold\">§ 4.</span> Arbejdsgiveren skal sørge for, at personlige værnemidler bliver benyttet straks ved det pågældende arbejdes begyndelse og under hele dets udstrækning.</p>\r\n<p class=\"Overskriftsnummer1\">\r\n   <span class=\"Bold\">Ansatte</span>\r\n</p>\r\n<p class=\"NormalInd\">\r\n   <span class=\"Bold\">§ 12.</span> De ansatte skal bruge de udleverede personlige værnemidler straks ved det pågældende arbejdes begyndelse og under hele dets udstrækning.</p>\r\n<p class=\"NormalInd\">Stk. 2. De ansatte skal medvirke til, at udstyret virker efter hensigten, herunder meddele eventuelle fejl og mangler til et medlem af arbejdsmiljøgruppen, arbejdslederen eller arbejdsgiveren.</p>\r\n<p class=\"Overskriftsnummer1\">\r\n   <span class=\"Bold\">Klage og dispensation</span>\r\n</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 15.</span> Direktøren for Arbejdstilsynet kan, hvor særlige forhold foreligger, tillade afvigelser fra bestemmelserne i denne bekendtgørelse, når det skønnes rimeligt og fuldt forsvarligt, og i det omfang, det er foreneligt med direktiv 89/656/EØF af 30. november 1989 om minimumsforskrifter for sikkerhed og sundhed i forbindelse med arbejdstagernes brug af personlige værnemidler under arbejdet</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/01/2016"
        },
        {
            "displayName": "Accession",
            "displayValue": "W20160900625"
        },
        {
            "displayName": "Entydig dokumentidentifikation",
            "displayValue": "BE006661"
        },
        {
            "displayName": "Dato for indlæggelse",
            "displayValue": "12/01/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9006"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "17/12/2015"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 2015-6022-50527"
        },
        {
            "displayName": "Stikord",
            "displayValue": "Værnemidler (fodtøj, høre-, åndedræts-, øjenværn)"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}