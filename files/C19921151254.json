{
    "id": 60567,
    "title": "Skrivelse om ændring af cirkulære af 18. marts 1986 om udgang til indsatte (* 1) ",
    "documentTypeId": "200",
    "isSagsforlobPeriodValid": false,
    "shortName": "SKR nr 11512 af 24/09/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om ændring af cirkulære af 18. marts  \r\n\r\n 1986 om udgang til indsatte (* 1) </H1>  \r\n\r\n<P></P>  \r\n\r\n<BR>  \r\n\r\n<P>Som bekendt udarbejdede Justitsministeriet, Direktoratet for  \r\n\r\n Kriminalforsorgen i december 1991 en redegørelse om prøveløsladelse, udgang  \r\n\r\n og kontraktfængsel, efter at Folketinget i foråret 1991 havde drøftet  \r\n\r\n spørgsmålet om skærpelse af reglerne om prøveløsladelse og udgang.  \r\n\r\n Redegørelsen blev af Justitsministeren sendt til Folketingets Retsudvalg den  \r\n\r\n 3. januar 1992. I forbindelse hermed modtog kriminalforsorgens institutioner  \r\n\r\n en kopi af redegørelsen. </P>  \r\n\r\n<P>I redegørelsen konkluderes blandt andet, at der ikke på nuværende  \r\n\r\n tidspunkt findes grundlag for at ændre lovgivningen, men at der er behov for  \r\n\r\n en række stramninger i administrationen af reglerne om prøveløsladelse og  \r\n\r\n udgang. De forslag, der peges på er blandt andet følgende: </P>  \r\n\r\n<P> Vedrørende udgang: </P>  \r\n\r\n<P> <B>1.</B> Større tilbageholdenhed med at tillade weekend-udgang til besøg  \r\n\r\n hos personer, hvis tilknytning til den indsatte er begrænset. I sådanne  \r\n\r\n tilfælde bør det overvejes i stedet at give korte udgange uden overnatning.  \r\n\r\n</P>  \r\n\r\n<P> <B>2.</B> En skærpet kontrol af udgangsadressen, særligt for så vidt  \r\n\r\n angår indsatte, der er idømt længerevarende straf for personfarlig  \r\n\r\n kriminalitet. </P>  \r\n\r\n<P> <B>3.</B> En indskærpelse af pligten til at underrette politiet, når  \r\n\r\n indsatte udebliver. Dette bør ske omgående i alle tilfælde, hvor den indsatte  \r\n\r\n er dømt for grov/personfarlig kriminalitet. </P>  \r\n\r\n<P> <B>4.</B> En skærpelse af reaktionerne på udgangsmisbrug i form af ny  \r\n\r\n kriminalitet. </P>  \r\n\r\n<P> Vedrørende prøveløsladelse: </P>  \r\n\r\n<P> <B>1.</B> En skærpet vurdering af utilrådelighedskriteriet i de enkelte  \r\n\r\n sager. </P>  \r\n\r\n<P> <B>2.</B> En indskærpelse af, at indsatte ikke må prøveløslades, hvis det  \r\n\r\n anses for nødvendigt at begrænse risikoen for recidiv ved  \r\n\r\n efterforsorgsmæssige foranstaltninger, men hvor et tilsyn af  \r\n\r\n kriminalforsorgen skønnes formålsløst på grund af den indsattes manglende  \r\n\r\n samarbejdsvilje. I disse tilfælde må den pågældende enten motiveres til at  \r\n\r\n samarbejde med tilsynsmyndigheden eller have afslag på prøveløsladelse. </P>  \r\n\r\n<P> <B>3.</B> En indskærpelse af, at der skal ske indberetning til  \r\n\r\n Justitsministeriet, Direktoratet for Kriminalforsorgen med henblik på  \r\n\r\n eventuel § 40-reaktion i alle tilfælde, hvor en vilkårsovertrædelse begrunder  \r\n\r\n en nærliggende risiko for kriminalitet. I tilfælde af vilkårsovertrædelse i  \r\n\r\n øvrigt skal afdelingen give den prøveløsladte et pålæg og i  \r\n\r\n gentagelsestilfælde afgive indberetning til Justitsministeriet, Direktoratet  \r\n\r\n for Kriminalforsorgen. </P>  \r\n\r\n<P>De nævnte forslag vil blive indarbejdet i en samlet vejledning om udgang  \r\n\r\n og en revideret vejledning om prøveløsladelse, som i øjeblikket er under  \r\n\r\n udarbejdelse i direktoratet. Vejledningerne forventes at blive udsendt til  \r\n\r\n tjenestestederne omkring årsskiftet 1992/1993. </P>  \r\n\r\n<P> <B>Justitsministeriet skal imidlertid allerede nu indskærpe ovenstående  \r\n\r\n og anmode om, at administrationen af reglerne skærpes i overensstemmelse med  \r\n\r\n de ovennævnte forslag fra redegørelsen af december 1991.</B>  </P>  \r\n\r\n<P>I anledning af de seneste tilfælde af misbrug af udgangsordningen har  \r\n\r\n direktoratet besluttet at ændre reglen i udgangscirkulærets § 12 om  \r\n\r\n udgangskarantæne, således at længstetiden for karantæne, som i dag er 6  \r\n\r\n måneder, i visse tilfælde kan fastsættes til et år. Det drejer sig om  \r\n\r\n tilfælde, hvor indsatte under undvigelse, udeblivelse fra udgang eller under  \r\n\r\n udgang gør sig skyldig i alvorlig, personfarlig kriminalitet. </P>  \r\n\r\n<P> <B>Cirkulære om ændring af cirkulære af 18. marts 1986 om udgang til  \r\n\r\n indsatte vedlægges.</B>  </P>  \r\n\r\n<P>Cirkulæret træder i kraft straks. </P>  \r\n\r\n<P>Cirkulæret af 18. marts 1986 med de ændringer, der følger af cirkulæret af  \r\n\r\n dags dato, vil snarest blive udsendt til optagelse i kriminalforsorgens  \r\n\r\n cirkulæresamling mv. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Annette Esdorf </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Skrivelsen er optaget i kriminalforsorgens cirkulæresamling (KC  \r\n\r\n J-8-4a) </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19921151254"
        },
        {
            "displayName": "Entydig dokumentidentifikation",
            "displayValue": "CM019524"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/10/2006"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11512"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "24/09/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "DFK j.nr. 4.k. 90-1331-55"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}