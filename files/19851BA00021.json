{
    "id": 105981,
    "title": "1985 BSF 21   FORSLAG TIL FOLKETINGSBESLUTNING OM FORBUD MOD REGISTRERING AF   TELEFONSAMTALER ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 21",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 21 </P>  \r\n\r\n<P></P>  \r\n\r\n<P>Forslag til folketingsbeslutning om forbud mod registrering af  \r\n\r\n telefonsamtaler </P>  \r\n\r\n<P></P>  \r\n\r\n<P>Fremsat af Lenger (VS) Albrechtsen (VS) Pernille Falcon (VS) Elisabeth  \r\n\r\n Bruun Olesen (VS) Tinning (VS) </P>  \r\n\r\n<P></P>  \r\n\r\n<P>den 16. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag om </P>  \r\n\r\n<P>forbud mod uopfordret registrering af telefonsamtaler. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Markedsføringen af nyt udstyr til registrering af telefonsamtaler har </P>  \r\n\r\n<P>som konsekvens, at der kan foretages registrering af bl.a. de </P>  \r\n\r\n<P>ansattes brug af arbejdsgiverens telefon eller af hotelgæsters </P>  \r\n\r\n<P>brug af hotellets telefon. Denne mulighed indebærer en risiko for </P>  \r\n\r\n<P>misbrug, som efter forslagsstillernes opfattelse er en krænkelse </P>  \r\n\r\n<P>af den personlige integritet. Det foreslås derfor, at uopfordret </P>  \r\n\r\n<P>registrering af telefonsamtaler forbydes. </P>  \r\n\r\n<P>Forslaget er principielt en genfremsættelse af forslag til lov om </P>  \r\n\r\n<P>ændring af borgerlig straffelov. (Forbud mod registrering af </P>  \r\n\r\n<P>telefonsamtaler) (L 47). Se Folketingstidende 1984-85, </P>  \r\n\r\n<P>forhandlingerne sp. 1280 og 2495 samt tillæg A sp. 1157. Der er </P>  \r\n\r\n<P>dog sket den ændring, at forslaget nu er udformet som et </P>  \r\n\r\n<P>beslutningsforslag, hvor det tidligere var udformet som et </P>  \r\n\r\n<P>lovforslag om at inddrage registrering af andre menneskers </P>  \r\n\r\n<P>telefonsamtaler under straffelovens bestemmelser om visse typer af </P>  \r\n\r\n<P>fredskrænkelser. </P>  \r\n\r\n<P>Baggrunden for denne ændring er, at et flertal i folketinget under 1. </P>  \r\n\r\n<P>behandling af L 47 (den 22. november 1984, se Folketingstidende, </P>  \r\n\r\n<P>forhandlingerne, sp. 2495 ff) var positive over for et forbud mod </P>  \r\n\r\n<P>registrering af andre menneskers telefonsamtaler, men man fandt </P>  \r\n\r\n<P>det uhensigtsmæssigt at gennemføre forbuddet på den af </P>  \r\n\r\n<P>forslagsstillerne foreslåede måde. Stemningen var tilsyneladende </P>  \r\n\r\n<P>mest for at indføre forbuddet gennem registerlovgivningen. </P>  \r\n\r\n<P>Ganske vist er forslagsstillerne selv skeptiske over for, om </P>  \r\n\r\n<P>registerlovgivningen tilstrækkelig effektivt vil kunne anvendes, </P>  \r\n\r\n<P>i særdeleshed fordi det ikke blot drejer sig om at standse </P>  \r\n\r\n<P>egentlig registrering, men også om at hindre, at der i det hele </P>  \r\n\r\n<P>taget fremskaffes oplysninger om andre menneskers telefonsamtaler. </P>  \r\n\r\n<P>Forslagsstillerne har alligevel valgt at se bort fra denne skepsis </P>  \r\n\r\n<P>og genfremsætte forslaget som beslutningsforslag med den </P>  \r\n\r\n<P>konsekvens, at folketinget og regeringen kan vælge lige præcis den </P>  \r\n\r\n<P>metode, man finder passende, hvis formålet blot opnås. </P>  \r\n\r\n<P>Den nuværende retstilstand </P>  \r\n\r\n<P>Bestemmelserne om indgreb i meddelelseshemmeligheden har i årenes løb </P>  \r\n\r\n<P>gennemgået justeringer bl.a. under hensyn til den tekniske </P>  \r\n\r\n<P>udvikling. I den borgerlige straffelov fra 1866 handlede den </P>  \r\n\r\n<P>daværende § 222 således om brevhemmeligheden. Men i den borgerlige </P>  \r\n\r\n<P>straffelov fra 1930 udvidedes anvendelsesområdet til også at </P>  \r\n\r\n<P>omfatte unddragelse af breve og krænkelse af andres gemmer. </P>  \r\n\r\n<P>Den nuværende formulering af lovens § 263, stk. 1, er vedtaget ved </P>  \r\n\r\n<P>lov nr. 89 af 29. marts 1972 på grundlag af straffelovrådets </P>  \r\n\r\n<P>betænkning nr. 601/1971. Formuleringen tog angiveligt udgangspunkt </P>  \r\n\r\n<P>i de nye teknologiske muligheder, bl.a. spionudstyr, </P>  \r\n\r\n<P>minifotoudstyr og aflytningsudstyr. </P>  \r\n\r\n<P>Straffelovrådet pegede i betænkningen på, at der savnedes </P>  \r\n\r\n<P>bestemmelser om aflytning med skjult apparat, fotografering på </P>  \r\n\r\n<P>privat område og andres udnyttelse af informationer m.v., der var </P>  \r\n\r\n<P>opnået f.eks. gennem hemmelig aflytning. </P>  \r\n\r\n<P>Det lå uden for såvel straffelovrådets som folketingets </P>  \r\n\r\n<P>problemformulering, at der eventuelt ville kunne foretages </P>  \r\n\r\n<P>registrering af telefonsamtaler; men det fremgik af flere indlæg </P>  \r\n\r\n<P>under folketingets 1. behandling af lovforslaget den 1. december </P>  \r\n\r\n<P>1971 (Folketingstidende 1971-72, forhandlingerne sp. 1090 ff), at </P>  \r\n\r\n<P>den løbende teknologiske udvikling kunne føre til nye muligheder, </P>  \r\n\r\n<P>som måtte finde udtryk i ændret lovgivning. </P>  \r\n\r\n<P>Allerede med den nuværende formulering af lovens § 263, stk. 1, kan </P>  \r\n\r\n<P>der rejses berettiget tvivl om lovligheden af registrering af </P>  \r\n\r\n<P>telefonsamtaler. Således er det almindeligt antaget, at </P>  \r\n\r\n<P>brevhemmeligheden er beskyttet i det omfang, brevet er lukket, </P>  \r\n\r\n<P>mens de ydre kendetegn og åbne forsendelser i øvrigt (postkort </P>  \r\n\r\n<P>eller tryksagsforsendelser) samt navn på adressat og afsender ikke </P>  \r\n\r\n<P>er beskyttet. Men forslagsstillerne finder det uhensigtsmæssigt at </P>  \r\n\r\n<P>forsøge at uddrage eventuelle paralleller af denne antagelse. En </P>  \r\n\r\n<P>parallel måtte i givet fald gå ud på, at nummeret på den abonnent, </P>  \r\n\r\n<P>der kaldes, er beskyttet, fordi det ikke er umiddelbart </P>  \r\n\r\n<P>tilgængeligt; men konstruktionen virker ikke skudsikker. </P>  \r\n\r\n<P>Der vil næppe heller kunne håndhæves et forbud med den nugældende </P>  \r\n\r\n<P>formulering af registerlovgivningen. Registertilsynet har på </P>  \r\n\r\n<P>foranledning af en konkret sag den 14. juni 1984 udtalt, at </P>  \r\n\r\n<P>registreringsudstyret må karakteriseres som elektronisk </P>  \r\n\r\n<P>databehandling og som sådant være omfattet af lov om private </P>  \r\n\r\n<P>registre. Men tilsynets konklusion bliver, at registrering af </P>  \r\n\r\n<P>samtaler er lovlig, når den benyttes som afregningsgrundlag på en </P>  \r\n\r\n<P>række hoteller. Tilsynet accepterer også registrering af ansattes </P>  \r\n\r\n<P>samtaler på arbejdspladsen, hvis de blot er orienteret herom på </P>  \r\n\r\n<P>forhånd. Registertilsynet har i denne konkrete afgørelse lagt vægt </P>  \r\n\r\n<P>på, at § 3, stk. 1, i lov om private registre er overholdt. </P>  \r\n\r\n<P>Forslagets udformning </P>  \r\n\r\n<P>Som nævnt er forslaget udformet, så forslagsstillerne ikke på forhånd </P>  \r\n\r\n<P>har lagt sig fast på den nærmere udformning af den lovgivning, som </P>  \r\n\r\n<P>skal føre til et forbud mod registrering af andres </P>  \r\n\r\n<P>telefonsamtaler. </P>  \r\n\r\n<P>Udgangspunktet er dog fortsat, at en sådan aflytning er et indgreb i </P>  \r\n\r\n<P>den personlige integritet, og forslagsstillerne kan derfor ikke </P>  \r\n\r\n<P>tillægge det nogen betydning, om den enkelte er orienteret på </P>  \r\n\r\n<P>forhånd eller ej. Et indgreb i den personlige integritet vil </P>  \r\n\r\n<P>oftest være præcis lige så indgribende, selv om den enkelte er </P>  \r\n\r\n<P>orienteret på forhånd. Forslagsstillerne finder det også helt uden </P>  \r\n\r\n<P>betydning, hvem der ejer den registrerede telefon (dybest set er </P>  \r\n\r\n<P>det vel egentlig telefonselskabet), idet der i forvejen er en lang </P>  \r\n\r\n<P>række begrænsninger i arbejdsgiverens rettigheder over for den </P>  \r\n\r\n<P>ansatte, uanset om arbejdspladsen nok så meget ejes af </P>  \r\n\r\n<P>arbejdsgiveren. Der kan derfor intet udledes af dette forhold. </P>  \r\n\r\n<P>Det afgørende for forslagsstillerne er, at registrering af andres </P>  \r\n\r\n<P>telefonsamtaler skal forbydes gennem en klar lovbestemmelse, og </P>  \r\n\r\n<P>forslaget går ud på at opfordre regeringen til at fremsætte et </P>  \r\n\r\n<P>lovforslag herom. Det siger naturligvis sig selv, at hvis f.eks. </P>  \r\n\r\n<P>en hotelgæst selv beder om et specificeret bilag til regningen, </P>  \r\n\r\n<P>indeholdende numre på de kaldte abonnenter, så er der intet til </P>  \r\n\r\n<P>hinder for noget sådant, hvis hotellet i øvrigt har det fornødne </P>  \r\n\r\n<P>udstyr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00021"
        },
        {
            "displayName": "Entydig dokumentidentifikation",
            "displayValue": "CL005619"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "21"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}