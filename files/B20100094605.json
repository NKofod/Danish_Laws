{
    "id": 132931,
    "title": "Bekendtgørelse om ansættelse og bedømmelse af videnskabelige medarbejdere ved De Nationale Geologiske Undersøgelser for Danmark og Grønland",
    "documentTypeId": "60",
    "isSagsforlobPeriodValid": true,
    "shortName": "BEK nr 946 af 17/06/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om ansættelse og bedømmelse af videnskabelige medarbejdere ved De Nationale Geologiske Undersøgelser for Danmark og Grønland</p>\n      <p class=\"Indledning2\">I medfør af § 9 i lov nr. 536 af 6. juni 2007 om De Nationale Geologiske Undersøgelser for Danmark og Grønland fastsættes:</p>\n      <p class=\"ParagrafGruppeOverskrift\"><span id=\"Kap0_X1\">Formål</span></p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Formålet med bekendtgørelsen er at fastlægge overordnede rammer for ansættelse og bedømmelse af videnskabelige medarbejdere, samt at give GEUS mulighed for at udvikle og tilpasse de administrative regler for ansættelse til behovene på de enkelte fagområder og i de enkelte ansættelsessituationer.</p>\n      <p class=\"ParagrafGruppeOverskrift\"><span id=\"Kap0_X2\">Anvendelsesområde</span></p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Bekendtgørelsen finder anvendelse ved ansættelse og bedømmelse af medarbejdere omfattet af stillingsstrukturen for videnskabeligt personale ved GEUS.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> GEUS fastsætter supplerende interne regler til bekendtgørelsen</p>\n      <p class=\"ParagrafGruppeOverskrift\"><span id=\"Kap0_X3\">Opslag</span></p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Stillinger på professorniveau opslås internationalt, medmindre særlige forhold af faglig karakter gør sig gældende.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Stillinger på seniorforsker- og seniorrådgiverniveau opslås nationalt eller internationalt afhængig af de pågældende stillingers indhold.</p>\n      <p class=\"ParagrafGruppeOverskrift\"><span id=\"Kap0_X4\">Bedømmelse</span></p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Ved besættelse af stillinger på professor-, seniorforsker- og seniorrådgiverniveau samt ved bedømmelse af ansattes overgang fra en stilling på forskerniveau til seniorniveau nedsætter direktøren for GEUS et bedømmelsesudvalg, som består af en formand og to eller fire medlemmer, jf. dog §§ 9 og 10.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Direktøren udpeger formanden og medlemmerne, samt fastsætter en frist for afgivelse af udvalgets bedømmelse. Flertallet af medlemmerne skal være udefrakommende, for eksempel fra udlandet, medmindre særlige forhold af faglig karakter gør sig gældende.</p>\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Ved besættelse af øvrige stillinger nedsætter direktøren et bedømmelsesudvalg eller udpeger en eller flere sagkyndige personer, som skal foretage en samlet faglig bedømmelse af ansøgerne.</p>\n      <p class=\"Stk2\"><span class=\"StkNr\" id=\"Par4_Stk4\">Stk. 4.</span> Ved ansættelse af phd.stipendiater kan det immatrikulerende universitet’s phd.udvalg udgøre bedømmelsesudvalget.</p>\n      <p class=\"Stk2\"><span class=\"StkNr\" id=\"Par4_Stk5\">Stk. 5.</span> Medlemmer af bedømmelsesudvalg og øvrige sagkyndige personer skal være sagkyndige inden for stillingens område på et niveau, der mindst svarer til det, der forudsættes for stillingen, dog ikke under seniorniveau.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Bedømmelsesudvalget eller de sagkyndige personer tager stilling til, om ansøgerne besidder de faglige kvalifikationer inden for forskning, rådgivning, formidling, forskningsbaseret myndighedsbetjening mv., som er forudsat i stillingsstrukturen, og herudover opfylder de øvrige faglige kvalifikationskrav, der er angivet i opslaget. Der angives en ikke-prioriteret, begrundet og skriftlig bedømmelse af ansøgerens faglige kvalifikationer til direktøren. Hvis der er meningsforskelle mellem udvalgets medlemmer, skal dette fremgå af bedømmelsen.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Alene formanden, medlemmerne og eventuelt en sekretær kan deltage i bedømmelsesudvalgets arbejde.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> GEUS kan fastsætte generelle regler for dokumentation af ansøgerens kvalifikationer, herunder regler for omfanget af det materiale, som ansøgerne kan få inddraget i bedømmelsen.</p>\n      <p class=\"ParagrafGruppeOverskrift\"><span id=\"Kap0_X5\">Ansættelse</span></p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Ved ansættelse af videnskabelige medarbejdere ved GEUS nedsætter direktøren et ansættelsesudvalg. Formand for udvalget er den ansvarlige afdelingsleder (statsgeolog).</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Ansættelsesudvalget indkalder på baggrund af bedømmelsesudvalgets resultater relevante ansøgere til samtale. Ved samtalernes afslutning udarbejder ansættelsesudvalget en prioriteret indstilling til direktøren.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Direktørens beslutning om ansættelse træffes normalt senest seks måneder efter ansøgningsfristens udløb.</p>\n      <p class=\"ParagrafGruppeOverskrift\"><span id=\"Kap0_X6\">Ansættelse for eksterne midler</span></p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Hvis fonde eller råd under Ministeriet for Videnskab, Teknologi og Udvikling eller ikke statslige bevillingsgivere har stillet mindst halvdelen af midlerne til rådighed for ansættelse af en person, som bevillingsgiverne har udpeget, kan direktøren ansætte denne uden opslag, men efter en positiv faglig bedømmelse, jf. § 4, stk. 3.</p>\n      <p class=\"ParagrafGruppeOverskrift\"><span id=\"Kap0_X7\">Ansættelse og genansættelse for mindre end et år</span></p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Tidsbegrænset ansættelse for en periode op til et år kan finde sted uden opslag, forudsat at den pågældende bedømmes fagligt kvalificeret til stillingen, jf. § 4, stk. 3. Overstiger den samlede ansættelsesperiode inklusive genansættelse to år – for udenlandske ansatte på professor- eller seniorniveau dog tre år – skal stillingen slås op, og der skal foretages faglig bedømmelse, jf. § 4, stk. 3.</p>\n      <p class=\"ParagrafGruppeOverskrift\"><span id=\"Kap0_X8\">Ikrafttræden og overgangsbestemmelser</span></p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Bekendtgørelsen træder i kraft den 1. august 2010 og har virkning for stillinger, der opslås og besættes fra dette tidspunkt. Igangværende ansættelser færdigbehandles efter de hidtidige regler.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Klima- og Energiministeriet, den 17. juni 2010</P><P CLASS=SIGN1 ALIGN=\"CENTER\">Lykke Friis</P><P CLASS=SIGN2 ALIGN=\"RIGHT\">/ Anne Merete Koefoed</P></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/07/2010"
        },
        {
            "displayName": "Accession",
            "displayValue": "B20100094605"
        },
        {
            "displayName": "Entydig dokumentidentifikation",
            "displayValue": "BJ000310"
        },
        {
            "displayName": "Dato for førstegangsindlæggelse",
            "displayValue": "30/07/2010"
        },
        {
            "displayName": "Dato for indlæggelse",
            "displayValue": "30/07/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "946"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "17/06/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "De Nationale Geologiske Undersøgelser for Danmark og Grønland (GEUS)"
        },
        {
            "displayName": "Ressortministeriets journalnummer",
            "displayValue": "Klima- og Energimin.,<br />GEUS, j.nr. 035-00133"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}