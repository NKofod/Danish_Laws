{
    "id": 62292,
    "title": "Cirkulære om anvendelse af visse skemaer og lister i forbindelse med ligningen af aktieselskaber og foreninger m.v. ",
    "documentTypeId": "140",
    "isSagsforlobPeriodValid": false,
    "shortName": "CIR nr 243 af 18/10/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om anvendelse af visse skemaer og  \r\n\r\n lister i forbindelse med ligningen af aktieselskaber og foreninger m.v. </H1>  \r\n\r\n<P></P>  \r\n\r\n<P CLASS=SUB-TITLE>(Til kildeskattedirektoratet, ligningsmyndighederne  \r\n\r\n udenfor København og til samtlige amtsskatteinspektorater). </P>  \r\n\r\n<BR>  \r\n\r\n<P>Nærværende cirkulære afløser skattedepartementets cirkulære nr. 211 af 20.  \r\n\r\n november 1963 med senere ændringer og indeholder nærmere anvisninger  \r\n\r\n vedrørende udarbejdelse af visse skemaer og lister for de i loven om  \r\n\r\n indkomstbeskatning af aktieselskaber m.v. (selskabsskatteloven), jfr.  \r\n\r\n lovbekendtgørelse nr. 399 af 31. august 1972, omhandlede selskaber og  \r\n\r\n foreninger. Cirkulæret giver endvidere anvisninger vedrørende skattens  \r\n\r\n opkrævning, kontering samt indberetninger herom. Der er kun mere  \r\n\r\n undtagelsesvis tale om andet end en samlet redaktion af de gældende  \r\n\r\n bestemmelser. </P>  \r\n\r\n<P>Mandtalsliste. </P>  \r\n\r\n<P CLASS=PUNKT> <B>1.</B> Kommunerne skal hvert år, jfr. selskabsskattelovens  \r\n\r\n § 25, stk.1, jfr. afsnit III, stk. 5, i skattedepartementets cirkulære af 22.  \r\n\r\n december 1961, udarbejde en særlig mandtalsliste. Mandtalslisten udarbejdes i  \r\n\r\n to afdelinger, hvoraf afdeling 1 i to eksemplarer; afdeling 1 omfatter de i  \r\n\r\n selskabsskattelovens § 1, stk. 1, nr. 1 og 2 omhandlede selskaber, der har  \r\n\r\n hjemsted i kommunen den 15. januar, medens afdeling 2 skal omfatte alle  \r\n\r\n øvrige selskaber, foreninger m.v. der har hjemsted i kommunen den 15. januar.  \r\n\r\n Det henstilles til kommunerne at opføre de skattepligtige i alfabetisk  \r\n\r\n rækkefølge, og der kan herom for aktieselskabernes vedkommende henvises til  \r\n\r\n den rækkefølge, hvori &quot;den fortrolige kursliste&quot; udarbejdes. Finder  \r\n\r\n en kommune, at den har vægtige grunde til ikke at anvende den foran  \r\n\r\n anbefalede rækkefølge, bør den forinden beslutning herom forhandle med  \r\n\r\n statens ligningsdirektorat. </P>  \r\n\r\n<P>Med henblik på udarbejdelsen af mandtalslisten, tilstilles der fra  \r\n\r\n vedkommende skatteråd hver kommune inden for skattekredsen en liste, som skal  \r\n\r\n udfyldes i overensstemmelse med den derpå anførte vejledning. Den udfyldte  \r\n\r\n mandtalsliste skal være indsendt til skatterådet hvert år inden den 1.  \r\n\r\n februar. </P>  \r\n\r\n<P>(Selskabsskattelovens § 25, stk. 1, lyder således: </P>  \r\n\r\n<P>&quot;Inden den 1. februar sender den kommunale ligningsmyndighed til  \r\n\r\n skatterådet for den skattekreds, hvortil kommunen hører, en fortegnelse over  \r\n\r\n de på kommunens mandtalsliste opførte skattepligtige selskaber og foreninger  \r\n\r\n m.v.&quot;). </P>  \r\n\r\n<P CLASS=PUNKT> <B>2.</B> Skatterådene påser, at kommunerne afleverer  \r\n\r\n mandtalslisten rettidigt og gennemser listerne med henblik på, om de  \r\n\r\n indeholder mangler eller fejl, idet skatterådet i så fald drager omsorg for,  \r\n\r\n at mandtalslisten bliver behørigt udfyldt, herunder forsynet med eventuelle  \r\n\r\n bemærkninger om sambeskatning, jfr. lovens § 31 m.v. Senest den 20. februar  \r\n\r\n afsendes listerne af skatterådet til det amtsskatteinspektorat, hvorunder  \r\n\r\n skatterådet hører. </P>  \r\n\r\n<P CLASS=PUNKT> <B>3.</B> Amtsskatteinspektoratet ordner inden for hver  \r\n\r\n skattekreds de modtagne mandtalslister kommunevis i alfabetisk rækkefølge,  \r\n\r\n således at mandtalslistens afdelinger 1 og 2 ordnes hver for sig. </P>  \r\n\r\n<P CLASS=PUNKT> <B>4.</B> Senest den 15. marts indsender inspektoratet det  \r\n\r\n ene eksemplar af mandtalslistens afdeling 1 til statens ligningsdirektorat  \r\n\r\n til anvendelse for dette. Såfremt ligningsdirektoratet har bemærkninger til  \r\n\r\n det i det modtagne materiale anførte, underrettes amtsskatteinspektoratet  \r\n\r\n herom af direktoratet. </P>  \r\n\r\n<P>Ligningsskema og- fortegnelse. </P>  \r\n\r\n<P CLASS=PUNKT> <B>5.</B> Amtsskatteinspektoratet må hos firma Engelsen og  \r\n\r\n Schrøder, Svinget 21, 2300 København S. (telefon (01) AS 6557) rekvirere  \r\n\r\n ligningsskemaer, der er fremstillet i to udgaver, hvoraf den ene (form S 202)  \r\n\r\n anvendes til aktieselskaber og de dermed ligestillede selskaber samt  \r\n\r\n brugsforeninger, medens den anden (form. S 203) anvendes til de øvrige  \r\n\r\n foreninger og selskaber. På grundlag af mandtalslisten udfylder  \r\n\r\n amtsskatteinspektoratet den øverste del af ligningsskemaerne med selskabets  \r\n\r\n eller foreningens navn, postadresse, kommune, skattekreds samt det  \r\n\r\n amtsskatteinspektorat, der skal beregne skatten. </P>  \r\n\r\n<P>(Angående løbe-nr. og CIR-nr. se nedenfor). </P>  \r\n\r\n<P>Inden for hver enkelt skattekreds ordnes ligningsskemaerne gruppevis  \r\n\r\n således: Først kommer skemaerne for aktieselskaber og de dermed ligestillede  \r\n\r\n selskaber i den rækkefølge, hvor selskaberne er optaget på mandtalslistens  \r\n\r\n afdeling 1, dernæst kommer foreningerne m.v., opdelt i de undergrupper  \r\n\r\n (brugsforeninger, indkøbsforeninger, produktions- og salgsforeninger o.s.v.),  \r\n\r\n hvori de er optaget på mandtalslisternes afdeling 2. </P>  \r\n\r\n<P>Inden for hver gruppe (undergruppe) skal skemaerne ligge kommunevis i  \r\n\r\n alfabetisk rækkefølge og inden for de enkelte kommuner igen i bogstavorden.  \r\n\r\n</P>  \r\n\r\n<P>Der tildeles endelig selskaberne og foreningerne m.v. fortløbende  \r\n\r\n løbenumre, og intet løbenummer må for samme skatteår anvendes mere end en  \r\n\r\n gang inden for samme skattekreds. </P>  \r\n\r\n<P>Det samlede antal ligningsskemaer for de under hver enkelt skattekreds  \r\n\r\n hørende selskaber og foreninger m.v. udgør skattekredsens  \r\n\r\n ligningsfortegnelse. </P>  \r\n\r\n<P CLASS=PUNKT> <B>6.</B> Såsnart amtsskatteinspektoratet har oversigt over  \r\n\r\n antallet af aktieselskaber og dermed ligestillede selskaber, af  \r\n\r\n brugsforeninger, af indkøbsforeninger, af produktions- og salgsforeninger og  \r\n\r\n af de andre selskaber og foreninger m.v. inden for den enkelte skattekreds,  \r\n\r\n indsendes der meddelelse herom til firma Engelsen og Schrøder til brug ved  \r\n\r\n firmaets udsendelse af selvangivelsesblanketter til skatterådene. Meddelelsen  \r\n\r\n skal dog senest indsendes den 15. marts. </P>  \r\n\r\n<P>Senest den 20. marts tilendebringer amtsskatteinspektoratet det foran  \r\n\r\n omhandlede arbejde med ligningsfortegnelserne, og samme dag afsendes disse  \r\n\r\n til vedkommende skatteråd, bilagt de derfra modtagne mandtalslister. </P>  \r\n\r\n<P CLASS=PUNKT> <B>7.</B> Skatterådet sender snarest efter den 1. april, jfr.  \r\n\r\n selskabsskattelovens § 26, stk. 1, en selvangivelsesblanket med genpart samt  \r\n\r\n fornødne andre blanketter til hver enkelt af de på ligningsfortegnelsen  \r\n\r\n optagne selskaber og foreninger. (Eventuelle yderligere  \r\n\r\n selvangivelsesblanketter kan rekvireres hos firma Engelsen og Schrøder). </P>  \r\n\r\n<P>(Selskabsskattelovens § 26, stk. 1, lyder således: </P>  \r\n\r\n<P>&quot;Snarest efter den 1. april udsender vedkommende skatteråd  \r\n\r\n selvangivelsesskema til alle selskaber og foreninger m.v., der kan anses for  \r\n\r\n skattepligtige&quot;). </P>  \r\n\r\n<P CLASS=PUNKT> <B>8.</B> Skatterådet påbegynder ligningsarbejdet straks  \r\n\r\n efter modtagelsen af selvangivelserne. De i skattelovgivningen indeholdte  \r\n\r\n almindelige regler herom finder fortsat anvendelse på dette arbejde, alene  \r\n\r\n med de ændringer, der er en følge af, at foreløbig ansættelse vedrørende  \r\n\r\n selskaber og foreninger m.v. ikke finder sted, idet de kommunale  \r\n\r\n ligningsmyndigheder ikke medvirker ved dette ligningsarbejde. </P>  \r\n\r\n<P CLASS=PUNKT> <B>9.</B> Når skatterådet har foretaget ansættelserne for de  \r\n\r\n skattepligtige, udfylder det selvangivelsens bagside med resultatet heraf.  \r\n\r\n Endvidere gives der oplysning om ansættelsen på de fra  \r\n\r\n amtsskatteinspektoratet modtagne ligningsskemaer på den måde, at skatterådet  \r\n\r\n udfylder den del af skemaets rubrikker, der svarer til selvangivelsens  \r\n\r\n bagside. For indkøbsforeninger samt produktions- og salgsforeninger må  \r\n\r\n skatterådet tillige tage stilling til, hvorledes beskatning skal ske, ved at  \r\n\r\n udstrege den skatteprocent, der ikke skal anvendes ved beregningen af skatten  \r\n\r\n for den pågældende forening. </P>  \r\n\r\n<P>Skatterådet må drage omsorg for, at udfyldelsen af ligningsskemaerne sker  \r\n\r\n så nøjagtigt og fuldstændigt som muligt, herunder for selskabers vedkommende  \r\n\r\n med angivelse af hovederhverv, idet disse skemaer skal danne grundlag for  \r\n\r\n amtsskatteinspektoratets beregning af skatten og for indberetninger til andre  \r\n\r\n myndigheder. </P>  \r\n\r\n<P>Ligningsarbejdet skal være tilendebragt inden udgangen af august måned,  \r\n\r\n jfr. statsskattelovens § 30, stk. 5, og senest den 15. september sender  \r\n\r\n skatterådet de udfyldte ligningsskemaer (men ikke selvangivelserne) til det  \r\n\r\n amtsskatteinspektorat, hvorunder skatterådet hører. </P>  \r\n\r\n<P>Skatteberegning. </P>  \r\n\r\n<P CLASS=PUNKT> <B>10.</B> Amtsskatteinspektoratet foretager, når det har  \r\n\r\n modtaget ligningsskemaerne fra skatterådet, beregningen af skatten, jfr.  \r\n\r\n afsnit IV i skattedepartementets cirkulære af 22. december 1961 med senere  \r\n\r\n ændringer. Beregningerne udføres på ligningsskemaerne. </P>  \r\n\r\n<P>Skatteberegningen må være tilendebragt så tidligt, at skattebilletterne  \r\n\r\n til de skattepligtige selskaber og foreninger m.v. kan være udsendt i god  \r\n\r\n tid, før skatten den 1. november forfalder til betaling, jfr.  \r\n\r\n selskabsskattelovens § 30. </P>  \r\n\r\n<P>Straks efter at ligningsskemaerne er udfyldt med skatteberegningen, sendes  \r\n\r\n de dele af skemaerne, som er bestemt henholdsvis for skatterådet og til  \r\n\r\n indlæggelse i selvangivelserne, til skatterådene. </P>  \r\n\r\n<P>Skattens opkrævning og kontering samt dens afregning med kommunerne. </P>  \r\n\r\n<P CLASS=PUNKT> <B>11.</B> Amtsskatteinspektoratet udarbejder  \r\n\r\n skattebilletterne. </P>  \r\n\r\n<P>For de selskaber og foreninger m.v., som skal betale skat, benyttes et  \r\n\r\n formularsæt a 4 eksemplarer (form S 207). </P>  \r\n\r\n<P>For de selskaber og foreninger m.v., som ikke skal udrede nogen skat, men  \r\n\r\n som amtsskatteinspektoratet foretrækker at orientere derom, benyttes en  \r\n\r\n &quot;løs&quot; formular. (Alt materiale fremstilles hos firma Engelsen og  \r\n\r\n Schrøder). </P>  \r\n\r\n<P>Alle eksemplarer forsynes med oplysning om løbe-nr., jfr. pkt. 5, samt  \r\n\r\n yderligere med oplysning om kommunenavn og -nr., der bl.a. fremgår af  \r\n\r\n skattedepartementets kommunefortegnelse. Om rubrikken for CIR-nr., jfr.  \r\n\r\n nedenfor. </P>  \r\n\r\n<P>Det første eksemplar af skattebilletten tilsendes den skattepligtige. (Til  \r\n\r\n de skattepligtige, som ikke skal udrede nogen skat, sendes den foran omtalte  \r\n\r\n &quot;løse&quot; formular). Bagsiden af dette eksemplar må, for de af lovens  \r\n\r\n § 1, stk. 1, nr. 1 og 2, omfattede selskaber og de af lovens § 1, stk. 1, nr.  \r\n\r\n 3, 3a, og 4 omfattede kooperative virksomheder være forsynet med en afskrift  \r\n\r\n af skatteberegningen i overensstemmelse med det på ligningsskemaet anførte.  \r\n\r\n</P>  \r\n\r\n<P>Med skattebilletten til skattepligtige, som skal betale skat, skal følge  \r\n\r\n et frigjort giroindbetalingskort. Dette materiale leveres af  \r\n\r\n kildeskattedirektoratet. </P>  \r\n\r\n<P>Ethvert indbetalingskort, der måtte blive udleveret, skal have  \r\n\r\n kildeskattedirektoratet som eneste rette betalingsmodtager og inden  \r\n\r\n udsendelsen til den skattepligtige være forsynet med  \r\n\r\n myndighedsnummer/løbenummer, kommunens navn og, såvidt det er muligt,  \r\n\r\n CIR-nummer. </P>  \r\n\r\n<P>Det andet og tredie eksemplar af skattebilletten er mærket &quot;Genpart  \r\n\r\n II&quot;, og disse eksemplarer tilsendes kildeskattedirektoratet (i adskilt  \r\n\r\n form) som bilag til en blanket, der i 5 eksemplarer skal indeholde en  \r\n\r\n fortegnelse over tilsvaret (blanketten leveres af kildeskattedirektoratet).  \r\n\r\n</P>  \r\n\r\n<P>Fortegnelsen, der som nævnt skal udfærdiges i 5 eksemplarer, skal  \r\n\r\n skattekreds for skattekreds og inden for hver skattekreds, kommune for  \r\n\r\n kommune, indeholde en opgørelse over det samlede tilsvar med angivelse af,  \r\n\r\n hvor stor en del af tilsvaret, der tilfalder kommunen. 2 eksemplarer af  \r\n\r\n fortegnelsen tilsendes kildeskattedirektoratet, 1 eksemplar tilsendes  \r\n\r\n vedkommende kommune, 1 eksemplar tilsendes 2. revisionsdepartement, medens 1  \r\n\r\n eksemplar er til amtsskatteinspektoratets eget brug. </P>  \r\n\r\n<P>Herudover udarbejder amtsskatteinspektoratet for hver enkelt kommune og i  \r\n\r\n 2 eksemplarer en særlig fortegnelse over samtlige de på ligningsfortegnelsen  \r\n\r\n opførte, i kommunen hjemmehørende selskaber, foreninger m.v. der for det  \r\n\r\n pågældende skatteår ikke skal udrede nogen skat, hvoraf 1 eksemplar sendes  \r\n\r\n til kildeskattedirektoratet (dette sidste sammen med det i forrige stykke  \r\n\r\n omtalte materiale). </P>  \r\n\r\n<P>Det eksemplar af skattebilletten, der er beregnet til at forblive hos  \r\n\r\n kildeskattedirektoratet, (Genpart I), bedes såvidt det er muligt, af  \r\n\r\n amtsskatteinspektoratet forsynet med CIR-nr. i den dertil indrettede rubrik.  \r\n\r\n</P>  \r\n\r\n<P>Det fjerde eksemplar af skattebilletten er mærket &quot;Genpart III&quot;,  \r\n\r\n og dette eksemplar er til amtsskatteinspektoratets eget brug. </P>  \r\n\r\n<P CLASS=PUNKT> <B>12.</B> Kildeskattedirektoratet anvender under det videre  \r\n\r\n arbejde sine almindelige bogholderi- og regnskabsregler. </P>  \r\n\r\n<P CLASS=PUNKT> <B>13.</B> Den del af den samlede indkomstskat med tillæg af  \r\n\r\n renter ved for sen indbetaling, jfr. selskabsskattelovens § 23, der tilfalder  \r\n\r\n kommunen, afregnes af kildeskattedirektoratet senest 14 dage efter, at den er  \r\n\r\n indgået, jfr. selskabsskattelovens § 30, stk. 5. </P>  \r\n\r\n<P>Kildeskattedirektoratet kan - i forbindelse med de månedlige  \r\n\r\n acontoafregninger af indkomst- og formueskat af personer m.v., jfr.  \r\n\r\n kildeskattelovens § 64 - afregne med kommunerne, uanset om skatten er  \r\n\r\n indbetalt eller ej. </P>  \r\n\r\n<P>Sker afregningen, før fristen herfor er udløbet, afregnes ingen del af  \r\n\r\n eventuel rente for for sen indbetaling til kommunen. </P>  \r\n\r\n<P>Er flere kommuner berettiget til andel i den et selskab eller forening  \r\n\r\n pålignede skat, afregner kildeskattedirektoratet hele den kommunerne  \r\n\r\n tilfaldende andel med den kommune, hvori selskabet eller foreningen har sit  \r\n\r\n hjemsted, og denne kommune forestår derefter fordelingen mellem de  \r\n\r\n berettigede kommuner, jfr. § 12, stk. 1, i lov om kommunal indkomstskat, jfr.  \r\n\r\n lovbekendtgørelse nr. 162 af 3. maj 1972. </P>  \r\n\r\n<P>Samtidig med afregningen sender kildeskattedirektoratet til kommunen en  \r\n\r\n fortegnelse over de selskaber og foreninger m.v., som det afregnede  \r\n\r\n skattebeløb vedrører. Denne fortegnelse består af skattebilletternes  \r\n\r\n &quot;Genpart II&quot;. </P>  \r\n\r\n<P>(Selskabsskattelovens § 30, stk. 5 lyder således: </P>  \r\n\r\n<P>&quot;Finansministeren fastsætter regler om opkrævningen af skatten og om  \r\n\r\n afregningen af de beløb, der efter § 23 tilfalder kommunerne. Afregningen til  \r\n\r\n kommunerne skal ske senest 14 dage efter at skatten er indgået&quot;. </P>  \r\n\r\n<P>Loven om kommunal indkomstskat, § 12, stk. 1, lyder således: </P>  \r\n\r\n<P>&quot;Det påhviler den i § 25, stk. 1. jfr. § 24 i lov om  \r\n\r\n indkomstbeskatning af aktieselskaber m.v. omhandlede kommune at forestå  \r\n\r\n fordelingen i henhold til § 11 af den kommunale andel af indkomstskatten  \r\n\r\n mellem de berettigede kommuner. Indenrigsministeren kan bestemme, at en anden  \r\n\r\n kommune, hvortil den pågældende virksomhed må anses for nærmere knyttet, skal  \r\n\r\n forestå fordelingen.&quot;). </P>  \r\n\r\n<P>Udebliver den pålignede skat, inddrives den af kildeskattedirektoratet med  \r\n\r\n påløbne renter m.v. i overensstemmelse med reglerne i kildeskattelovens § 72,  \r\n\r\n stk. 1, jfr. bekg. nr. 466 af 20. okt. 1972 om opkrævning af skat af  \r\n\r\n aktieselskaber m.v. </P>  \r\n\r\n<P>Indberetninger. </P>  \r\n\r\n<P CLASS=PUNKT> <B>14.</B> Indberetning om udfaldet af ligningen vedrørende  \r\n\r\n selskaber og foreninger m.v. til de nedenfor nævnte myndigheder sker ved  \r\n\r\n udfyldelse af særlige lister, der rekvireres fra firma Engelsen og Schrøder.  \r\n\r\n</P>  \r\n\r\n<P>Listerne, der fremstilles som formularsæt, foreligger i to udformninger,  \r\n\r\n hvoraf den ene (form. S. 205) bruges ved indberetningen vedrørende  \r\n\r\n aktieselskaber og dermed ligestillede selskaber samt brugsforeninger, medens  \r\n\r\n den anden (form. S. 206) anvendes ved indberetningen vedrørende alle de  \r\n\r\n øvrige skattepligtige. </P>  \r\n\r\n<P>Hvert formularsæt består af 4 eksemplarer. Heraf er det første bestemt for  \r\n\r\n statens ligningsdirektorat, det andet for Danmarks Statistik og det tredie  \r\n\r\n for 2. revisionsdepartement, medens det fjerde eksemplar kan være til  \r\n\r\n amtsskatteinspektoratets eget brug. </P>  \r\n\r\n<P CLASS=PUNKT> <B>15.</B> Listerne udfyldes skattekredsvis af det  \r\n\r\n amtsskatteinspektorat, som beregner skatten. </P>  \r\n\r\n<P>Indenfor hver skattekreds opføres selskaberne m.v. kommunevis i samme  \r\n\r\n orden som på mandtalslisten (afdeling 1). Det samme gælder for de øvrige  \r\n\r\n skattepligtige, idet det over hver gruppe af foreninger m.v. angives, hvilken  \r\n\r\n art gruppen omfatter, &quot;brugsforeninger, indkøbsforeninger, produktions-  \r\n\r\n og salgsforeninger&quot; osv. </P>  \r\n\r\n<P CLASS=PUNKT> <B>16.</B> Udfyldelsen af listernes enkelte rubrikker  \r\n\r\n foretages på grundlag af ligningsskemaerne. Udfyldelsen skal være fuldstændig  \r\n\r\n i alle tilfælde, således også hvor selskabet eller foreningen f.eks. har  \r\n\r\n negativ indkomst. Foruden det, der ifølge listernes tekst skal anføres i  \r\n\r\n rubrikken, må der gives oplysning om følgende: </P>  \r\n\r\n<P>I tilfælde, hvor det af ligningsskemaet fremgår, at et selskab eller en  \r\n\r\n forening har fradraget underskud i det skatteår, som listen vedrører, eller  \r\n\r\n har mulighed for at bruge et underskud i det førstkommende eller eventuelt i  \r\n\r\n det følgende skatteår, overføres ligningsskemaets oplysninger herom til  \r\n\r\n anmærkningsrubrikken. </P>  \r\n\r\n<P>Specielt for aktieselskaber og brugsforeninger (form. S. 205): </P>  \r\n\r\n<P>Når selskabets og brugsforeningens indkomst er ansat til 0 kr., og dette  \r\n\r\n skyldes, at indkomsten udgør et negativt beløb, må også det negative beløb  \r\n\r\n anføres, og dette sker ved, at rubrikken for den ansatte indkomst udfyldes  \r\n\r\n med &quot;0&quot; og i parantes ovenover i samme rubrik det negative beløb  \r\n\r\n med &quot;-&quot; foran. Minustegnet skal overalt skrives som anført, altså  \r\n\r\n uden prikker om, idet det ellers let på gennemslagene forveksles med  \r\n\r\n &quot;+&quot;. </P>  \r\n\r\n<P>Specielt for foreninger m.v. (excl. brugsforeninger) (form. S 206): </P>  \r\n\r\n<P>De af denne liste omfattede foreninger m.v., herunder undertiden også  \r\n\r\n enkelte selskaber, ansættes ikke alle på samme grundlag, og derfor udfyldes  \r\n\r\n rubrikken kun i det omfang, oplysningerne på ligningsskemaerne giver mulighed  \r\n\r\n derfor. </P>  \r\n\r\n<P>For indkøbsforeninger og for produktions- og salgsforeninger angives i  \r\n\r\n rubrikken: &quot;Formuestigning eller formuenedgang&quot;, formuestigningen  \r\n\r\n med et &quot;+&quot; foran beløbet, og formuenedgangen med et &quot;-&quot;  \r\n\r\n foran beløbet. Tilsvarende angives i rubrikken: &quot;Fradrag eller  \r\n\r\n tillæg&quot;, et fradrag med &quot;-&quot; foran beløbet og et tillæg med  \r\n\r\n &quot;+&quot; foran beløbet. </P>  \r\n\r\n<P>Sammentælling af listerne. </P>  \r\n\r\n<P CLASS=PUNKT> <B>17.</B> Sammentællinger foretages kun vedrørende de  \r\n\r\n eksemplarer af listerne, der er bestemt for Danmarks Statistik og for  \r\n\r\n revisionsdepartementet. </P>  \r\n\r\n<P>Listerne til statens ligningsdirektorat indsendes uden sammentælling  \r\n\r\n snarest muligt efter udfyldelsen og helst inden den 1. november. </P>  \r\n\r\n<P>Listen til Danmarks Statistik sammentælles efter anvisninger i særlige  \r\n\r\n årligt udsendte skrivelser fra skattedepartementet. </P>  \r\n\r\n<P>Listerne til revisionsdepartementet skal ved indsendelsen dertil være  \r\n\r\n ledsaget af en følgeskrivelse, hvori amtsskatteinspektoratet på grundlag af  \r\n\r\n en sammentælling af den rubrik, der er benævnt: &quot;Skat at betale&quot;,  \r\n\r\n oplyser dels det samlede beløb for skattekredsens selskaber og foreninger  \r\n\r\n m.v., dels hvorledes dette beløb fordeler sig på de enkelte kommuner inden  \r\n\r\n for skattekredsen. </P>  \r\n\r\n<P>Urigtig skatteberegning. </P>  \r\n\r\n<P CLASS=PUNKT> <B>18.</B> Får amtsskatteinspektoratet kendskab til, at der  \r\n\r\n ved selve udregningen af skatten er begået en fejl, kan  \r\n\r\n amtsskatteinspektoratet på egen hånd rette den, når det kan ske, uden at der  \r\n\r\n skal foretages ændringer i de af skatterådet meddelte oplysninger på  \r\n\r\n ligningsskemaet. (I andre tilfælde følges den i punkt 19 omhandlede  \r\n\r\n fremgangsmåde). Amtsskatteinspektoratet må da udfærdige et nyt sæt  \r\n\r\n ligningsskemaer, der tydeligt skal angive, at det er et sæt ændringer i  \r\n\r\n forhold til et tidligere udarbejdet sæt, og amtsskatteinspektoratet må  \r\n\r\n desuden gøre bemærkning, med datoangivelse, om rettelsen i det hos dette  \r\n\r\n beroende eksemplar af dels det tidligere udarbejdede ligningsskema, dels dets  \r\n\r\n eksemplar af indberetningslisten. </P>  \r\n\r\n<P>De to eksemplarer af det ændrede sæt, som er bestemt henholdsvis for  \r\n\r\n skatterådet og til indlæggelse i selvangivelsen, sender  \r\n\r\n amtsskatteinspektoratet straks til skatterådet, der må drage omsorg for, at  \r\n\r\n de tidligere eksemplarer får påtegning, med datoangivelse, om den skete  \r\n\r\n ændring. </P>  \r\n\r\n<P>Den skattebillet med tilhørende giroindbetalingskort, som udskrives som  \r\n\r\n følge af rettelsen, udfærdiges efter de i punkt 11 anførte regler, idet der  \r\n\r\n dog i rubrikken &quot;forbeholdt skattevæsenet&quot; på de tre eksemplarer,  \r\n\r\n som forbliver hos myndighederne, gives oplysning om årsagen til ændringen.  \r\n\r\n</P>  \r\n\r\n<P>Eksemplar nr. 2 af skattebilletten (Genpart I) tilsendes  \r\n\r\n kildeskattedirektoratet sammen med en fotokopi heraf, som under anvendelse af  \r\n\r\n bestemmelserne i punkt 11 afregner med vedkommende kommune.  \r\n\r\n Kildeskattedirektoratet medsender i disse tilfælde fotokopien af  \r\n\r\n &quot;eksemplar nr. 2&quot;. </P>  \r\n\r\n<P>Eksemplar nr. 3 af skattebilletten (Genpart II) tilsendes i disse tilfælde  \r\n\r\n statens ligningsdirektorat, som vil give 2. revisionsdepartement underretning  \r\n\r\n om ændringen. </P>  \r\n\r\n<P>Eksemplar nr. 4 af skattebilletten (Genpart III) skal også i disse  \r\n\r\n tilfælde beholdes af amtsskatteinspektoratet. </P>  \r\n\r\n<P>Hvor statens ligningsdirektorat anmoder amtsskatteinspektoratet om at  \r\n\r\n berigtige en fejl ved skatteberegningen, følges samme fremgangsmåde som  \r\n\r\n ovenfor beskrevet. </P>  \r\n\r\n<P>Tilbagebetalinger sker (også) fra kildeskattedirektoratet og på grundlag  \r\n\r\n af selvstændigt affattede skrivelser fra amtsskatteinspektoratet. Også i  \r\n\r\n disse tilfælde må underretning sendes til rette vedkommende, svarende til  \r\n\r\n eksemplar nr. 2 og 3 af skattebilletten, jfr. ovenfor. </P>  \r\n\r\n<P>Specielt må kildeskattedirektoratet nøje have besked om, hvor stort et  \r\n\r\n beløb, der skal udbetales til vedkommende skatteyder, hvis adresse bør være  \r\n\r\n oplyst så nøjagtigt som muligt. </P>  \r\n\r\n<P>Kommunen må i disse tilfælde tilsvare sin andel i tilbagebetalingen (herom  \r\n\r\n får den underretning fra kildeskattedirektoratet), men der skal ikke i noget  \r\n\r\n tilfælde beregnes rente til staten. </P>  \r\n\r\n<P>Ændringer i ansættelser. </P>  \r\n\r\n<P CLASS=PUNKT> <B>19.</B> Når indkomstansættelserne er foretaget af  \r\n\r\n skatterådet og fristen for ligningsarbejdets udførelse er udløbet med  \r\n\r\n udgangen af august måned, kan ansættelserne og skatteberegningsgrundlaget kun  \r\n\r\n ændres i henhold til bemyndigelse fra statens ligningsdirektorat eller  \r\n\r\n amtsskatterådet eller ved kendelse afsagt af amtsskatterådet eller  \r\n\r\n landsskatteretten. </P>  \r\n\r\n<P>a. Ændringer foranlediget af statens ligningsdirektorat. </P>  \r\n\r\n<P>Mener statens ligningsdirektorat, at en foretagen ansættelse er urigtig,  \r\n\r\n bemyndiger det skatterådet til at optage ansættelsen til fornyet prøvelse og  \r\n\r\n ændring. </P>  \r\n\r\n<P>Herefter påhviler det skatterådet at afsige kendelse om ansættelsen, og  \r\n\r\n straks efter giver skatterådet det amtsskatteinspektoratet, der foretager  \r\n\r\n skatteberegningen, underretning om den afgørelse, der danner baggrund for  \r\n\r\n ændringen, samt om datoen for skatterådets kendelse, ledsaget af et sæt  \r\n\r\n ligningsskemaer udfyldt i samme omfang som ved den oprindelige ligning og med  \r\n\r\n tydelig påtegning, herunder med angivelse af dato om at der foreligger en  \r\n\r\n ændring af et tidligere ligningsskema. </P>  \r\n\r\n<P>b. Kendelse fra eller foranlediget af amtsskatterådet eller fra  \r\n\r\n landsskatteretten. </P>  \r\n\r\n<P>Såsnart skatterådet har modtaget underretning om en sådan kendelse,  \r\n\r\n udarbejder det på samme måde som anført ovenfor under a. et nyt sæt  \r\n\r\n ligningsskemaer, som sendes til det amtsskatteinspektorat, der foretager  \r\n\r\n skatteberegningen med oplysning om kendelsens dato og fra hvilken myndighed,  \r\n\r\n den hidrører. </P>  \r\n\r\n<P>Såvel i det under a. som under b. omhandlede tilfælde må  \r\n\r\n amtsskatteinspektoratet, når meddelelsen fra skatterådet er modtaget,  \r\n\r\n foretage skatteberegningen og videresende skemaer og underretninger efter  \r\n\r\n samme retningslinier som beskrevet ovenfor under punkt 18. </P>  \r\n\r\n<P>Bevillingsmæssig nedsættelse af skatten. </P>  \r\n\r\n<P CLASS=PUNKT> <B>20.</B> Nedsættes skatten bevillingsmæssigt, foreligger  \r\n\r\n der ikke ændring af ansættelsen eller beregningsgrundlaget, og der skal  \r\n\r\n derfor ikke udfærdiges nye ligningsskemaer. Kildeskattedirektoratet vil fra  \r\n\r\n den kompetente myndighed via vedkommende amtsskatteinspektorat blive anmodet  \r\n\r\n om at føre hele skattebeløbet eller en del heraf til afgang og eventuelt  \r\n\r\n tilbagebetale det pågældende skattebeløb. </P>  \r\n\r\n<P>En sådan nedsættelse medfører tillige, at kommunens andel i skatten  \r\n\r\n nedsættes tilsvarende, og kildeskattedirektoratet må derfor drage omsorg for,  \r\n\r\n at denne andel, uden rente deraf, afkræves kommunen, idet der samtidig med  \r\n\r\n meddelelsen fra den kompetente myndighed til selskabet eller foreningen m.v.  \r\n\r\n sendes en genpart heraf til vedkommende kommune. </P>  \r\n\r\n<P>Amtsskatteinspektoratet må gøre en bemærkning om nedsættelsen på det hos  \r\n\r\n denne beroende eksemplar af ligningsskema og indberetningsliste. </P>  \r\n\r\n<P>Skatterådet må, når det underrettes herom (af den kompetente myndighed),  \r\n\r\n gøre bemærkning om nedsættelsen på de hos skatterådet og ved selvangivelsen  \r\n\r\n beroende eksemplarer af ligningsskemaet. Endelig må amtsskatteinspektoratet  \r\n\r\n underrette statens ligningsdirektorat ved en yderligere genpart. </P>  \r\n\r\n<P>Datterselskabslempelse. </P>  \r\n\r\n<P CLASS=PUNKT> <B>21.</B> Et aktieselskab, der i den skattepligtige indkomst  \r\n\r\n har medregnet aktieudbytte fra et eller flere datterselskaber, kan i medfør  \r\n\r\n af selskabsskattelovens § 17, stk. 1, få nedsættelse af skatten. I tilfælde,  \r\n\r\n hvor moderselskabet er sat i skat udenfor Københavns kommune, træffes  \r\n\r\n afgørelsen af statens ligningsdirektorat, der anmoder  \r\n\r\n kildeskattedirektoratet, via vedkommende amtsskatteinspektorat, om at føre  \r\n\r\n nedsættelsesbeløbet til afgang og iværksætter tilbagebetaling i fornødent  \r\n\r\n omfang. </P>  \r\n\r\n<P>Meddelelsen fra statens ligningsdirektorat fremkommer i to eksemplarer.  \r\n\r\n Det ene eksemplar er til amtsskatteinspektoratets eget brug. Det andet  \r\n\r\n eksemplar må videresendes med underretningen til kildeskattedirektoratet. Når  \r\n\r\n kildeskattedirektoratet herefter skal have den kommunale andel af  \r\n\r\n lempelsesbeløbet tilbage, jfr. nedenfor, må det anses for tilstrækkeligt, at  \r\n\r\n direktoratet overfor kommunen dokumenterer størrelsen af den kommunale andel  \r\n\r\n ved at henvise til statens ligningsdirektorats afgørelses dato og  \r\n\r\n journalnummer samt tillige løbenummeret på ligningsfortegnelsen incl.  \r\n\r\n skatteår, idet kommunen underrettes om lempelsen direkte fra statens  \r\n\r\n ligningsdirektorat. </P>  \r\n\r\n<P>Amtsskatteinspektoratet må gøre en bemærkning om nedsættelsen på det hos  \r\n\r\n dette beroende eksemplar af ligningsskema og indberetningsliste. </P>  \r\n\r\n<P>Kildeskattedirektoratet drager omsorg for at vedkommende kommune, uden  \r\n\r\n rente deraf beregnes, tilsvarer sin andel af nedsættelsen. </P>  \r\n\r\n<P>Endvidere må skatterådet efter herom fra statens ligningsdirektorat  \r\n\r\n modtaget underretning gøre bemærkning om nedsættelsen på de hos skatterådet  \r\n\r\n og ved selvangivelsen beroende eksemplarer af ligningsskemaet. </P>  \r\n\r\n<P>Meddelelse om nedsættelsen til statens ligningsdirektorat er i disse  \r\n\r\n tilfælde ufornøden. </P>  \r\n\r\n<P>Rentegodtgørelse. </P>  \r\n\r\n<P CLASS=PUNKT> <B>22.</B> Ved enhver tilbagebetaling til et selskab eller en  \r\n\r\n forening skal der ydes rentegodtgørelse efter de almindelige regler. </P>  \r\n\r\n<P>Finansministeriet, skattedepartementet, den 18. oktober 1973. </P>  \r\n\r\n<P>E. B. </P>  \r\n\r\n<P>H. V. Mørk. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/12/1973"
        },
        {
            "displayName": "Accession",
            "displayValue": "C19730024309"
        },
        {
            "displayName": "Entydig dokumentidentifikation",
            "displayValue": "CM021279"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "243"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "18/10/1973"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Finansmin. Skd. I. j.nr. 472/1973."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}