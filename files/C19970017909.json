{
    "id": 86602,
    "title": "Cirkulære om betaling mv. under midlertidig tjeneste i højere stilling for statens tjenestemænd (* 1) (* 2) ",
    "documentTypeId": "150",
    "isSagsforlobPeriodValid": false,
    "shortName": "CIR nr 179 af 08/12/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om betaling mv. under midlertidig  \r\n\r\n tjeneste i højere stilling for statens tjenestemænd (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P> <B>1.</B> Som led i resultatet af forhandlingerne mellem  \r\n\r\n Finansministeriet og Centralorganisationernes Fællesudvalg pr. 1. april 1997  \r\n\r\n er det aftalt at ændre en række regelsæt på det statslige løn- og  \r\n\r\n ansættelsesområde med henblik på regelforenkling. </P>  \r\n\r\n<P>I den forbindelse har Finansministeriet og tjenestemændenes  \r\n\r\n centralorganisationer den 6. oktober 1997 indgået en revideret aftale om  \r\n\r\n betaling mv. under midlertidig tjeneste i højere stilling for statens  \r\n\r\n tjenestemænd. </P>  \r\n\r\n<P>Det skal understreges, at den nye aftale ikke medfører indholdsmæssige  \r\n\r\n ændringer i forhold til den hidtidige funktionsaftale. Der er alene tale om  \r\n\r\n en redaktionel sammenskrivning af det bestående regelsæt. </P>  \r\n\r\n<P> <B>2.</B> Cirkulæret har virkning fra 1. april 1997. Samtidig ophæves  \r\n\r\n Finansministeriets cirkulære nr. 141 af 24. august 1979 om betaling m.v. til  \r\n\r\n tjenestemænd i staten, folkeskolen og folkekirken under midlertidig tjeneste  \r\n\r\n i højere stilling (* 3) og Finansministeriets cirkulære nr. 32 af 28. marts  \r\n\r\n 1984 om ændring af § 8, stk. 1, 1. punktum, i aftale af 7. juli 1979 om  \r\n\r\n betaling m.v. til tjenestemænd i staten, folkeskolen og folkekirken under  \r\n\r\n midlertidig tjeneste i højere stilling (LP. nr. 058/84) (* 4). </P>  \r\n\r\n<P>Finansministeriet </P>  \r\n\r\n<P>Den 8. december 1997 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P> <B>Jane Bering </B></P>  \r\n\r\n<P> <B>Bilag </B></P>  \r\n\r\n<P>AFTALE </P>  \r\n\r\n<P>OM BETALING MV. UNDER MIDLERTIDIG TJENESTE I HØJERE STILLING FOR STATENS  \r\n\r\n TJENESTEMÆND </P>  \r\n\r\n<P>I medfør af § 45, stk. 1, i lov om tjenestemænd aftales følgende: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> En tjenestemand, som i henhold til  \r\n\r\n tjenestemandslovens § 11 eller § 41, stk. 1, efter særlig ordre eller ifølge  \r\n\r\n en forud fastlagt tjenestefordeling gør midlertidig tjeneste i en stilling,  \r\n\r\n der lønmæssigt er klassificeret højere end hans egen, er berettiget til  \r\n\r\n betaling efter reglerne i denne aftale under forudsætning af, at han  \r\n\r\n overtager de arbejdsopgaver, der er forbundet med den højere stilling. </P>  \r\n\r\n<P CLASS=STK> <I>Stk. 2. </I> En tjenestemand, der er ansat i en stilling, i  \r\n\r\n hvilken oprykning til højere lønramme ifølge lov eller anden godkendt ordning  \r\n\r\n finder sted efter anciennitet og under forudsætning af tilfredsstillende  \r\n\r\n tjenstlige forhold, er dog ikke berettiget til betaling som nævnt i stk. 1  \r\n\r\n under tjeneste i en anden tilsvarende stilling. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Retten til betaling under midlertidig tjeneste i  \r\n\r\n højere stilling indtræder, når tjenestemanden har varetaget sådan stilling i  \r\n\r\n 15 dage i sammenhæng, jf. § 5. </P>  \r\n\r\n<P CLASS=STK> <I>Stk. 2. </I> Er varetagelsen af højere stilling udelukkende  \r\n\r\n begrundet i feriefravær, jf. cirkulære af 15. maj 1997 om ferieaftalen (* 5)  \r\n\r\n samt § 13, stk. 3 i aftale af 23. oktober 1995 om arbejdstidsregler for  \r\n\r\n statens tjenestemænd (* 5), indtræder retten til betaling først, når  \r\n\r\n tjenestemanden har udført sådan tjeneste i 22 dage i sammenhæng. </P>  \r\n\r\n<P CLASS=STK> <I>Stk. 3. </I> For nærmere angivne grupper af tjenestemænd kan  \r\n\r\n der, når midlertidig tjeneste i højere stilling medfører særlige ulemper,  \r\n\r\n herunder væsentlig ændrede tidspunkter for tjenestens begyndelse og slutning,  \r\n\r\n med Finansministeriets godkendelse bortses fra karensdage efter stk. 1 og 2.  \r\n\r\n</P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Betaling under midlertidig tjeneste i højere  \r\n\r\n stilling ydes med et beløb, der udgør forskellen mellem den for  \r\n\r\n tjenestemandens egen stilling gældende løn med dyrtidstillæg samt eventuelt  \r\n\r\n stedtillæg, generelt og særligt tillæg og den løn med tillæg, han ville opnå  \r\n\r\n ved udnævnelse i den højere stilling på sit hidtidige tjenestested. Overføres  \r\n\r\n tjenestemanden til andet tjenestested opgøres betaling dog på grundlag af  \r\n\r\n lønforholdene på det nye tjenestested. </P>  \r\n\r\n<P CLASS=STK> <I>Stk. 2. </I> For tjenestemænd, der er ansat på prøve, og som  \r\n\r\n under sådan ansættelse aflønnes med en procentdel af lønrammelønnen, opgøres  \r\n\r\n betalingen under midlertidig tjeneste i højere stilling på grundlag af  \r\n\r\n forskellen mellem den procentdel af lønnen i egen stilling, som den  \r\n\r\n pågældende er berettiget til, og samme procentdel af lønnen i den højere  \r\n\r\n stilling. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> En tjenestemand, der har opnået ret til  \r\n\r\n betaling, oppebærer betaling for hver dags tjeneste i højere stilling fra det  \r\n\r\n tidspunkt, da sådan tjeneste er påbegyndt, jf. dog § 8, stk. 1. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Fridag efter det tidspunkt, da midlertidig  \r\n\r\n tjeneste i højere stilling er påbegyndt, medregnes såvel ved opgørelse af det  \r\n\r\n antal dage, for hvilke der ydes betaling, som ved afgørelse af, om  \r\n\r\n betingelserne for ret til betaling efter § 2 er opfyldt, under forudsætning  \r\n\r\n af, at tjenestemanden har udført tjeneste i højere stilling på den nærmest  \r\n\r\n efter fridagen følgende arbejdsdag. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Selv om tjeneste i højere stilling har været  \r\n\r\n afbrudt på grund af sygdom eller ferie, bevarer tjenestemanden dog retten til  \r\n\r\n betaling for tjeneste i højere stilling efter fraværsperiodens ophør, såfremt  \r\n\r\n han efter tjenestens genoptagelse fortsat udfører tjeneste i højere stilling.  \r\n\r\n Tilsvarende gælder med hensyn til fravær af indtil 1 måneds varighed som  \r\n\r\n følge af ekstraordinær tjenestefrihed. </P>  \r\n\r\n<P CLASS=STK> <I>Stk. 2. </I> Er tjeneste i højere stilling blevet afbrudt af  \r\n\r\n andre grunde en nævnt i stk. 1, bevarer tjenestemanden ret til betaling for  \r\n\r\n efterfølgende tjeneste i højere stilling, såfremt tjenesteperioderne i højere  \r\n\r\n stilling ikke er adskilt af mere end 15 dage. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Under midlertidig tjeneste i højere stilling er  \r\n\r\n tjenestemanden berettiget til udgiftsdækkende særlige ydelser efter de  \r\n\r\n satser, der er gældende for den højere stilling. </P>  \r\n\r\n<P CLASS=STK> <I>Stk. 2. </I> Andre særlige ydelser udbetales efter de for  \r\n\r\n den højere stilling gældende satser, når tjenestemanden har varetaget sådan  \r\n\r\n stilling i henholdsvis 15 eller 22 dage i sammenhæng, jf. § 2, stk. 1 og 2.  \r\n\r\n</P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Under fortsat midlertidig tjeneste i højere  \r\n\r\n stilling ud over 6 måneder oppebærer tjenestemanden betaling under fravær på  \r\n\r\n grund af ferie eller som følge af sygdom i indtil 28 dage. Betalingen  \r\n\r\n udregnes som forskellen mellem den for tjenestemanden egen stilling gældende  \r\n\r\n løn, jf. § 3, og den løn, han ville opnå ved udnævnelse i den højere  \r\n\r\n stilling, i hvilken han under den fortsatte periode har gjort længst  \r\n\r\n tjeneste. </P>  \r\n\r\n<P CLASS=STK> <I>Stk. 2. </I> En tjenestemand, der ansættes i en højere  \r\n\r\n stilling i direkte forlængelse af midlertidig tjeneste i denne stilling -  \r\n\r\n eller anden højere stilling af samme kategori - og som har varetaget de  \r\n\r\n hermed forbundne arbejdsopgaver gennem en sammenhængende periode på mindst 1  \r\n\r\n år, får medregnet sådan tjeneste ved fastsættelse af lønancienniteten i den  \r\n\r\n højere stilling, som om samtlige perioder af midlertidig tjeneste var  \r\n\r\n tilbagelagt i den højere stilling, hvori han ansættes. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> For tjenestemænd i udenrigstjenesten finder  \r\n\r\n bestemmelserne i § 12 i normerings- og klassificeringsloven af 1958 fortsat  \r\n\r\n anvendelse, jf. Finansministeriets bekendtgørelse nr. 706 af 22. oktober  \r\n\r\n 1991. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Denne aftale er gældende fra den 1. april 1997  \r\n\r\n og samtidig ophæves </P>  \r\n\r\n<P>Finansministeriets aftale af 7. juli 1979 om betaling m.v. til  \r\n\r\n tjenestemænd i staten, folkeskolen og folkekirken under midlertidig tjeneste  \r\n\r\n i højere stilling. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 6. oktober 1997 </I> </P>  \r\n\r\n<PRE>  \r\n\r\n Statsansattes Kartel                  Finansministeriet  \r\n\r\n  Ove Hygum                            P.M.V.  \r\n\r\n                                       E.B.  \r\n\r\n                                        C.E. Johansen  \r\n\r\n Statstjenestemændenes  \r\n\r\n Centralorganisation II  \r\n\r\n  Tommy Agerskov Thomsen  \r\n\r\n Akademikernes  \r\n\r\n Centralorganisation  \r\n\r\n  Søren Vang Rasmussen  \r\n\r\n Lærernes Centralorganisation  \r\n\r\n  Annie Herfort Andersen  \r\n\r\n</PRE>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 5) Forefindes i Retsinformation, jf. henholdsvis F CIR nr 113 af  \r\n\r\n 15/05/1997 og F CIR nr 168 af 31/10/1995 </P>  \r\n\r\n</DIV>",
    "isHistorical": true,
    "editorialNotes": [
        "(* 4) Jf. f CIR nr 32 af 28/03/1984 i Retsinformation",
        "(* 3) Jf. F CIR nr 141 af 24/09/1979 i Retsinformation",
        "(* 2) Optages i Personaleadministrativ Vejledning, kap 29",
        "(* 1) Udsendt som Fmst.nr. 72/97"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/1997"
        },
        {
            "displayName": "Accession",
            "displayValue": "C19970017909"
        },
        {
            "displayName": "Entydig dokumentidentifikation",
            "displayValue": "CM046364"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "08/10/2003"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "179"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "08/12/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Finansmin., 10. kt., j.nr. 97-1220-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}