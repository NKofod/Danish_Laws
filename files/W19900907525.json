{
    "id": 156733,
    "title": "Ankestyrelsens principafgørelse O-12-90 om flygtning - opholdskommune - familiepleje - ophør af statsrefusion - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9075 af 15/03/1990",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-12-90 om flygtning - opholdskommune - familiepleje - ophør af statsrefusion - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Opholdskommuneforpligtelsen for en flygtning , der havde ophold i familiepleje i B kommune, og for hvem betalingsforpligtelsen indtil ændringen af bistandslovens § 134, stk. 3, pr. 1. januar 1987 havde været statslig, påhvilede A kommune, der var flygtningens første opholdskommune i Danmark.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 637 af 27. september 1989 - § 10, stk. 3, § 11 og § 134, stk. 3</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Den forældreløse F, født 1965, kom i april 1975 til Danmark sammen med en gruppe flygtningebørn. F fik sammen med den øvrige gruppe ophold i A kommune.</p>\r\n<p>I juli 1975 blev F akut flyttet til en institution og i januar 1976 indlagt på en børnepsykiatrisk afdeling på et hospital i B kommune.</p>\r\n<p>I marts 1976 blev F henvist til Statens Åndsvageforsorg.</p>\r\n<p>F fik herefter ophold på et behandlingscenter i C kommune og i 1977 på et af åndssvagsforsorgens skolehjem i D kommune.</p>\r\n<p>I juli 1979 fik F ophold i familiepleje i E kommune.</p>\r\n<p>Udgifterne til F's ophold blev indtil 1. januar 1987 afholdt efter reglerne i bistandsloven om hjælp til flygtninge med fuld statsrefusion.</p>\r\n<p>Med ændringen af bistandslovens § 134, stk. 3, bortfaldt denne refusion, da F havde opholdt sig i Danmark mere end 6 1/2 år.</p>\r\n<p>E kommune anmodede med virkning fra 1. januar 1987 A kommune om refusion af udgifterne vedrørende F med henvisning til, at F, der var forældreløs, fik selvstændig opholdskommune i A kommune i 1975 og siden da har været anbragt under offentlige myndigheders medvirken.</p>\r\n<p>A kommune afslog at yde refusion bl.a. med henvisning til, at F ikke på noget tidspunkt havde været tilmeldt folkeregistret i A kommune.</p>\r\n<p>Amtsankenævnet fandt, at F's ophold i A kommune i 1975 skyldtes, at han ved medvirken af offentlig myndighed - Socialministeriet - var anbragt i institution i A kommune, jf. bistandslovens § 11, nr. 1.</p>\r\n<p>Før denne anbringelse havde F ophold uden for A kommune.</p>\r\n<p>Nævnet fandt herefter, at betalingsforpligtelsen ikke påhvilede A kommune.</p>\r\n<p>Sagen blev anket af E kommune, der bl.a. oplyste, at udgifterne forbundet med F's anbringelse i 1987 og 1988 androg ca. 2,5 mill. kr.</p>\r\n<p>Ankestyrelsen antog sagen til principiel behandling med henblik på afklaring af spørgsmålet om opholdskommuneforpligtelsen for en flygtning, for hvem betalingsforpligtelsen indtil ændringen af bistandslovens § 134, stk. 3, pr. 1. januar 1987 havde været statslig.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>E kommune var berettiget til opholdskommunerefusion fra A kommune.</p>\r\n<p>Ankestyrelsen lagde til grund, at der ikke forud for F's ankomst til Danmark var etableret en anden opholdskommune, og at A kommune således måtte anses for F's første opholdskommune, jf. bistandslovens § 10, stk. 3.</p>\r\n<p>F havde ikke siden været i stand til at klare sig uden offentlig hjælp.</p>\r\n<p>Ankestyrelsen henviste endvidere til, at der ikke ved ændringen af bistandslovens regler om refusion af udgifter for flygtninge mv. var sket en ændring af lovens almindelige opholdskommuneregler.</p>\r\n<p>Ankestyrelsen tilføjede, at lovens § 11, nr. 1, forudsætter, at der er en tidligere opholdskommune.</p>\r\n<p>Ankestyrelsen ændrede således amtsankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19900907525"
        },
        {
            "displayName": "Entydig dokumentidentifikation",
            "displayValue": "BS009523"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9075"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "15/03/1990"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20228-89"
        },
        {
            "displayName": "Stikord",
            "displayValue": "O-12-90"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}