{
    "id": 107008,
    "title": "1991 BSF 43   FORSLAG TIL FOLKETINGSBESLUTNING OM ANERKENDELSE AF DEN KINESISKE REPUBLIK   TAIWAN ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 43",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 43 </P>  \r\n\r\n<P></P>  \r\n\r\n<P>Forslag til folketingsbeslutning om anerkendelse af Den Kinesiske Republik  \r\n\r\n Taiwan </P>  \r\n\r\n<P></P>  \r\n\r\n<P>Fremsat af Duetoft (CD) Erhard Jakobsen (CD) Mimi Jakobsen (CD) Arne  \r\n\r\n Melchior (CD) </P>  \r\n\r\n<P></P>  \r\n\r\n<P>den 14. januar 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at foretage en officiel anerkendelse </P>  \r\n\r\n<P>af Den Kinesiske Republik Taiwan. Samtidig pålægges regeringen at </P>  \r\n\r\n<P>arbejde for republikkens optagelse i FN samt for en officiel </P>  \r\n\r\n<P>anerkendelse af republikken fra de øvrige EF-landes side. </P>  \r\n\r\n<P> <I>Bemærkninger til forslaget </I></P>  \r\n\r\n<P> Gennem en årrække er der sket en væsentlig demokratisering af Den  \r\n\r\n Kinesiske Republik Taiwan. Der er gennemført demokratiske valg til såvel  \r\n\r\n præsidentposten som til parlamentet. Der er generel accept af, at  \r\n\r\n menneskeretssituationen og de fundamentale frihedsrettigheder er forbedret i  \r\n\r\n et stadig stærkere tempo. Samtidig er den danske samhandel med Taiwan steget  \r\n\r\n væsentligt. Taiwan udgør en af de økonomiske stormagter i Fjernøsten. </P>  \r\n\r\n<P>I landets nyligt vedtagne flerårsplan indgår bl.a. væsentlige  \r\n\r\n miljøinvesteringer - et område, hvor dansk erfaring og ekspertise kan være  \r\n\r\n til megen nytte. </P>  \r\n\r\n<P>I den samme periode er der i Den Kinesiske Folkerepublik sket voldsomme  \r\n\r\n krænkelser af menneskerettighederne, krænkelser af en sådan karakter, at der  \r\n\r\n gentagne gange er sagt fra med hensyn til ulandshjælp til landet fra dansk  \r\n\r\n side. </P>  \r\n\r\n<P>Efter forslagsstillernes opfattelse er det dobbeltmoralsk stadig kun at  \r\n\r\n fastholde en diplomatisk anerkendelse af Folkerepublikken. For det første må  \r\n\r\n man anerkende, at der i dag faktisk er to kinesiske republikker. For det  \r\n\r\n andet kan det ikke være rigtigt, at folkerepublikken, der kritiseres for sin  \r\n\r\n styreform, skal kunne afholde os fra at anerkende en stat, med hvem vi har et  \r\n\r\n tæt samarbejde. Republikken Kina på Taiwan vil i dag ikke afvise diplomatiske  \r\n\r\n forbindelser med lande, der samtidig anerkender Folkerepublikken. Det kan  \r\n\r\n bl.a. ses af det stigende antal Taiwan-borgere, der officielt besøger  \r\n\r\n Folkerepublikken, samt en række kulturelle aktiviteter, bl.a.  \r\n\r\n sportsarrangementer, hvor de to lande begge optræder. </P>  \r\n\r\n<P>Efter forslagsstillernes opfattelse vil det være en støtte til de  \r\n\r\n fortsatte reformbestræbelser på Taiwan, at man officielt anerkender staten.  \r\n\r\n Det vil vise, at omverdenen påskønner de store fremskridt, der er sket. Med  \r\n\r\n så store politiske og økonomiske omvæltninger, der i de seneste år er sket i  \r\n\r\n landet, kunne det danne forbillede for en række andre nationer i verden. </P>  \r\n\r\n<P>CD ønsker at regeringen skal arbejde for en total optagelse af Taiwan i  \r\n\r\n verdenssamfundet. Dette kan ske ved at optage landet som fuldgyldigt medlem  \r\n\r\n af FN og ved, at EF-landene samlet anerkender landet. Det er derfor  \r\n\r\n forslagsstillernes håb, at man både i FN og EF vil følge den danske linje  \r\n\r\n efter den danske anerkendelse af Taiwan. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/01/1992"
        },
        {
            "displayName": "Accession",
            "displayValue": "19911BA00043"
        },
        {
            "displayName": "Entydig dokumentidentifikation",
            "displayValue": "CL002009"
        },
        {
            "displayName": "Dato for førstegangsindlæggelse",
            "displayValue": "14/01/1992"
        },
        {
            "displayName": "Dato for indlæggelse",
            "displayValue": "14/01/1992"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "43"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}