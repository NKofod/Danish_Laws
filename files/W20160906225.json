{
    "id": 177317,
    "title": "Fastholdelse af påbud om løft af kasser, men ophævelse af påbud om brug af autoriseret rådgivningsvirksomhed",
    "documentTypeId": "240",
    "isSagsforlobPeriodValid": true,
    "shortName": "KEN nr 9062 af 27/01/2016",
    "documentHtml": "<div class=\"bjelke\">Den fulde tekst</div><p class=\"Titel2\">Fastholdelse af påbud om løft af kasser, men ophævelse af påbud om brug af autoriseret rådgivningsvirksomhed</p>\r\n<div class=\"Resume\">\r\n   <p class=\"TekstGenerel\">Arbejdstilsynet var på tilsynsbesøg hos virksomheden og afgav i den forbindelse påbud om at sikre, at arbejdet med løft af kasser, indeholdende mejeriprodukter, i kølerum planlægges, tilrettelægges og udføres, så det er sikkerheds- og sundhedsmæssigt fuldt forsvarligt.</p>\r\n   <p class=\"TekstGenerel\">Som følge af ovenstående påbud fik virksomheden desuden påbud om at bruge autoriseret rådgivningsvirksomhed.</p>\r\n   <p class=\"TekstGenerel\">Et enigt nævn fastholdt afgørelsen med påbud om løft af kasser med mejeriprodukter og lagde vægt på, at Arbejdstilsynet på tilsynstidspunktet konstaterede, at to ansatte løftede kasser med mejeriprodukter, som vejede 16-17 kg i ¾ arms afstand.</p>\r\n   <p class=\"TekstGenerel\">Nævnet lagde desuden vægt på, at der i forbindelse med håndteringen og løft af mælkekasser var flere faktorer, der forværrede belastningen for de ansatte.</p>\r\n   <p class=\"TekstGenerel\">Et enigt nævn ophævede Arbejdstilsynets reaktion i form af et påbud.</p>\r\n   <p class=\"TekstGenerel\">Et enigt nævn ophævede desuden afgørelsen om brug af autoriseret rådgivningsvirksomhed, og lagde vægt på, at der ikke er truffet en afgørelse med påbud, der vedrører løft af byrder, der udføres som led i den sædvanlige arbejdsfunktion.</p>\r\n   <p class=\"TekstGenerel\">Nævnet lagde i den forbindelse vægt på, at Arbejdsmiljøklagenævnet på møde den 26. januar 2016 har ophævet Arbejdstilsynets påbud med frist vedrørende løft af byrde hos virksomheden.</p>\r\n</div>\r\n<p class=\"NormalInd\">[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 26. januar 2016 behandlet [navn udeladt]s klage på vegne af [navn udeladt] over Arbejdstilsynets afgørelse af 4. juni 2015 med påbud om at sikre, at arbejdet med løft af kasser, indeholdende mejeriprodukter, i kølerum planlægges, tilrettelægges og udføres, så det er sikkerheds- og sundhedsmæssigt fuldt forsvarligt, samt påbud om at bruge en autoriseret rådgivningsvirksomhed på arbejdsmiljøområdet til at bistå sig med at efterkomme påbud om løft af kasser indeholdende mejeriprodukter.</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E R</p>\r\n<p class=\"NormalInd\">Arbejdsmiljøklagenævnet fastholder Arbejdstilsynets afgørelse af 4. juni 2015, således at arbejdet med løft af kasser, indeholdende mejeriprodukter, i kølerummet hos [navn udeladt] skal planlægges, tilrettelægges og udføres, så det er sikkerheds- og sundhedsmæssigt fuldt forsvarligt.</p>\r\n<p class=\"NormalInd\">Arbejdsmiljøklagenævnet ophæver Arbejdstilsynets reaktion i form af et påbud.</p>\r\n<p class=\"NormalInd\">Arbejdsmiljøklagenævnet ophæver Arbejdstilsynets afgørelse af 4. juni 2015 med påbud om at bruge en autoriseret rådgivningsvirksomhed på arbejdsmiljøområdet til at bistå sig med at efterkomme påbud om løft af kasser indeholdende mejeriprodukter.</p>\r\n<p class=\"Overskriftsnummer2\">B E G R U N D E L S E</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Afgørelse om løft af kasser med mejeriprodukter:</span>\r\n</p>\r\n<p class=\"NormalInd\">Arbejdsmiljøklagenævnet vurderer, at løft af kasser med mejeriprodukter i kølerummet hos [navn udeladt] på tilsynstidspunktet ikke blev udført sikkerheds- og sundhedsmæssigt fuldt forsvarligt.</p>\r\n<p class=\"NormalInd\">Nævnet lægger vægt på, at Arbejdstilsynet på tilsynstidspunktet den 15. april 2015 konstaterede, at to ansatte løftede kasser med mejeriprodukter, som vejede 16-17 kg i ¾ arms afstand.</p>\r\n<p class=\"NormalInd\">Nævnet lægger i den forbindelse vægt på, at Arbejdstilsynet under tilsynsbesøget konstaterede, at den ene ansatte foretog 29 løft i ¾ arms afstand og den anden ansatte foretog 17 løft i ¾ arms afstand i kortlægningsperioden, som varede 40 minutter.</p>\r\n<p class=\"NormalInd\">Nævnet lægger desuden vægt på, at der i forbindelse med håndteringen og løft af mælkekasser var flere faktorer, der forværrede belastningen for de ansatte.</p>\r\n<p class=\"NormalInd\">Nævnet lægger herved vægt på, at Arbejdstilsynet konstaterede, at de ansatte løftede under knæhøjde, når kasserne med mejeriprodukter i det nederste lag i buret skulle løftes op, samt når kasserne blev løftet ned på ”hunden”, som var 15 cm over gulvniveau.</p>\r\n<p class=\"NormalInd\">Nævnet lægger desuden vægt på, at de ansatte løftede asymmetrisk, når kasserne med mejeriprodukter blev løftet fra buret og over på ”hunden”, samt asymmetrisk med sidebøjning og med én hånd, når kasserne med mejeriprodukter blev løftet fra buret.</p>\r\n<p class=\"NormalInd\">Nævnet lægger endvidere vægt på, at de ansatte løftede med foroverbøjet ryg, når de skulle sætte kasserne med mejeriprodukter over på ”hunden”.</p>\r\n<p class=\"NormalInd\">Nævnet lægger endelig vægt på, at løft af kasser med mejeriprodukter er en del af de to ansattes sædvanlige arbejdsopgaver, idet de ansatte løftede kasser dagligt 5 dage om ugen.</p>\r\n<p class=\"NormalInd\">Arbejdstilsynets billeder på tilsynstidspunktet understøtter Arbejdstilsynets konstateringer.</p>\r\n<p class=\"NormalInd\">Det fremgår af arbejdsmiljøloven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">Det fremgår af reglerne om manuel håndtering, at arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.</p>\r\n<p class=\"NormalInd\">Videre fremgår det af reglerne, at der ved vurderingen af den sikkerheds- og sundhedsmæssige risiko ved et arbejde med manuel håndtering skal navnlig byrdens beskaffenhed tages i betragtning og desuden den nødvendige fysiske anstrengelse, arbejdsstedets beskaffenhed og arbejdsforholdene i øvrigt.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Arbejdstilsynets reaktion i form af påbud:</span>\r\n</p>\r\n<p class=\"NormalInd\">Arbejdsmiljøklagenævnet vurderer, at der ikke er grundlag for Arbejdstilsynets reaktion i form af et påbud, da Arbejdstilsynet ikke i tilstrækkelig grad har godtgjort, at virksomheden fortsat på tidspunktet for Arbejdstilsynets afgørelse af 4. juni 2015 overtrådte arbejdsmiljølovgivningen.</p>\r\n<p class=\"NormalInd\">Nævnet vurderer, at Arbejdstilsynet ikke har dokumenteret, hvorvidt der inden Arbejdstilsynets endelige afgørelse af 4. juni 2015 fortsat var grundlag for en reaktion i form af et påbud.</p>\r\n<p class=\"NormalInd\">Nævnet lægger i den forbindelse vægt på, at [navn udeladt] allerede i høringssvar af 8. maj 2015 dvs. fire uger før Arbejdstilsynets afgørelse, har oplyst, at der fremover bestilles så meget som muligt hjem i rullecontainere, ligesom der så vidt det er muligt bestilles kasser med seks eller otte stk. mælkekartoner i stedet for kasser med 15 stk. mælkekartoner.</p>\r\n<p class=\"NormalInd\">Nævnet lægger desuden vægt på, at Arbejdstilsynet ikke i tilstrækkelig grad har dokumenteret, at oplysningerne i [navn udeladt]s høringssvar af 8. maj 2015 og [navn udeladt]s klage om, at mælkekasserne i så stort omfang som muligt flyttes ved brug af træk, indebærer, at der fortsat er tale om løft af kasser med mejeriprodukter i ¾ arms afstand i et sådant omfang, at arbejdet ikke er sikkerhed- og sundhedsmæssigt fuldt forsvarligt.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Påbud om brug af autoriseret arbejdsmiljørådgiver:</span>\r\n</p>\r\n<p class=\"NormalInd\">Arbejdsmiljøklagenævnet vurderer, at Arbejdstilsynets afgørelse med påbud om, at virksomheden skal bruge en autoriseret rådgivningsvirksomhed på arbejdsmiljøområdet til at bistå sig med at efterkomme påbud om løft af mælkekasser, skal ophæves.</p>\r\n<p class=\"NormalInd\">Nævnet lægger vægt på, at der ikke er truffet en afgørelse med påbud, der vedrører løft af byrder, der udføres som led i den sædvanlige arbejdsfunktion.</p>\r\n<p class=\"NormalInd\">Nævnet lægger i den forbindelse vægt på, at Arbejdsmiljøklagenævnet på møde den 26. januar 2016 har ophævet Arbejdstilsynets påbud med frist vedrørende løft af byrde hos [navn udeladt]. Nævnet henviser til begrundelsen ovenfor om Arbejdstilsynets reaktion.</p>\r\n<p class=\"NormalInd\">Det fremgår af reglerne om brug af autoriserede arbejdsmiljørådgivere på arbejdsmiljøområdet, at Arbejdstilsynet afgiver rådgivningspåbud, når Arbejdstilsynet samtidigt afgiver et påbud som følge af overtrædelse af arbejdsmiljølovgivningen vedrørende et eller flere komplekse eller alvorlige arbejdsmiljøproblemer.</p>\r\n<p class=\"NormalInd\">Det fremgår videre af reglerne om brug af autoriseret arbejdsmiljørådgiver, at arbejdsgiveren skal indhente bistand fra en rådgivningsvirksomhed, når Arbejdstilsynet afgiver påbud, der vedrører løft af byrder, der udføres som led i den sædvanlige arbejdsfunktion.</p>\r\n<p class=\"NormalInd\">Dette når vægten overstiger 25 kg tæt ved kroppen, 15 kg i underarms afstand eller 7 kg i ¾ arms afstand, og der samtidigt forekommer en eller flere forværrende faktorer i form af arbejde med foroverbøjet ryg, vrid eller asymmetriske løft eller arbejde med løftede arme.</p>\r\n<p class=\"Overskriftsnummer2\">BEMÆRKNINGER TIL KLAGEN</p>\r\n<p class=\"NormalInd\">[Navn udeladt] har i klagen blandt andet anført, at Arbejdstilsynet i tilsynets vurdering af virksomhedens høringssvar overser det forhold, at den anvendte løfteteknik indebærer, at byrden er understøttet ved start af og afslutning på løftet, og i nogle tilfælde under hele løftet, og at den der løfter, kun belastes af en del af byrdens vægt i ¾ arms afstand.</p>\r\n<p class=\"NormalInd\">[Navn udeladt] har desuden i brev af 30. december 2015 blandt andet anført, at Arbejdstilsynets billeder fra tilsynsbesøget ikke er relevante, og at det er uklart, hvilken instruktion, som Arbejdstilsynet omtaler i Arbejdstilsynets udtalelse.</p>\r\n<p class=\"NormalInd\">Arbejdsmiljøklagenævnet skal bemærke, at oplysningerne i høringssvar fra [navn udeladt] og klagen fra [navn udeladt] er indgået i nævnets behandling af sagen.</p>\r\n<p class=\"NormalInd\">Nævnet skal desuden bemærke, at nævnet vurderer, at arbejdsmiljølovgivningen var overtrådt hos [navn udeladt] på tidspunktet for Arbejdstilsynets tilsynsbesøg den 16. marts 2015 og den 15. april 2015.</p>\r\n<p class=\"NormalInd\">Nævnet skal endvidere bemærke, at Arbejdstilsynets billeder understøtter Arbejdstilsynets konstateringer af forholdene på tidspunktet for Arbejdstilsynets tilsynsbesøg.</p>\r\n<p class=\"NormalInd\">Nævnet henviser i øvrigt til ovenstående begrundelser.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Arbejdsmiljøklagenævnet henviser til</p>\r\n<p class=\"Overskriftsnummer2\" style=\"text-align: left;\">Om Arbejdstilsynets hjemmel til at afgive påbud</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"Overskriftsnummer2\" style=\"text-align: left;\">Om arbejde med manuel håndtering/løft</p>\r\n<p class=\"Liste1\">\r\n   <span class=\"Liste1Nr\">•</span> § 38, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"Liste1\">\r\n   <span class=\"Liste1Nr\">•</span> § 3, stk. 1 og stk. 2, og § 4, stk. 1, og 3, i Arbejdstilsynets bekendtgørelse nr. 1164 af 16. december 1992 om manuel håndtering</p>\r\n<p class=\"Overskriftsnummer2\" style=\"text-align: left;\">Om brug af autoriseret rådgivningsvirksomhed</p>\r\n<p class=\"Liste1\">\r\n   <span class=\"Liste1Nr\">•</span> § 77a, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"Liste1\">\r\n   <span class=\"Liste1Nr\">•</span> § 3, stk. 3, § 4, nr. 1, § 5, § 6, stk. 1 og stk. 3, § 7, § 9, nr. 1 og 2, § 29, stk. 1, 2 og 4, § 30, § 31, stk. 1 og stk. 2, § 32, § 33, stk. 1 og stk. 2, § 34, stk. 1 og stk. 3 og § 37, stk. 1, i Arbejdstilsynets bekendtgørelse nr. 59 af 15. januar 2013 om brug af autoriserede rådgivningsvirksomheder på arbejdsmiljøområdet</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">OPLYSNINGERNE I SAGEN</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet og [navn udeladt]s brev af 30. december 2015.</p>\r\n<p class=\"Overskriftsnummer2\">På klagenævnets vegne</p>\r\n<p class=\"TabelTekst\" style=\"text-align: center;\">[Navn udeladt]</p>\r\n<p class=\"TabelTekst\" style=\"text-align: center;\">[Stilling udeladt]</p>\r\n<p class=\"Overskriftsnummer2\" style=\"text-align: left;\">Kopi til</p>\r\n<p class=\"TabelTekst\">[Adressat udeladt]</p>\r\n<p class=\"TabelTekst\">[Adressat udeladt]</p>\r\n<p class=\"TabelTekst\">[Adressat udeladt]</p>\r\n<p class=\"TabelTekst\">[Adressat udeladt]</p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">Regler</span>\r\n</p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">Lov om arbejdsmiljø jf. Beskæftigelsesministeriets lovbekendtgørelse nr. 1072 af 7. september 2010</span>\r\n</p>\r\n<p class=\"NormalInd\">…</p>\r\n<p class=\"Overskriftsnummer1\">\r\n   <span class=\"Bold\">Kapitel 5</span>\r\n</p>\r\n<p class=\"Overskriftsnummer1\">\r\n   <span class=\"Bold\">Arbejdets udførelse</span>\r\n</p>\r\n<p class=\"NormalInd\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"NormalInd\">…</p>\r\n<p class=\"Overskriftsnummer1\">\r\n   <span class=\"Bold\">Kapitel 13</span>\r\n</p>\r\n<p class=\"Overskriftsnummer1\">\r\n   <span class=\"Bold\">Arbejdstilsynet</span>\r\n</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 77 a.</span> Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n<p class=\"NormalInd\">Stk. 2<span class=\"Italic\">.</span> Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.</p>\r\n<p class=\"NormalInd\">…</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Bekendtgørelse om manuel håndtering jf. Arbejdstilsynets bekendtgørelse nr. 1164 af 16. december 1992 om manuel håndtering</span>\r\n</p>\r\n<p class=\"NormalInd\">…</p>\r\n<p class=\"Overskriftsnummer1\">\r\n   <span class=\"Bold\">Kapitel 2</span>\r\n</p>\r\n<p class=\"Overskriftsnummer1\">\r\n   <span class=\"Bold\">Arbejdets udførelse</span>\r\n</p>\r\n<p class=\"NormalInd\">\r\n   <span class=\"Bold\">§ 3.</span> Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">Stk. 2. Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 4.</span> Ved vurderingen af den sikkerheds- og sundhedsmæssige risiko ved et arbejde med manuel håndtering skal navnlig byrdens beskaffenhed tages i betragtning og desuden den nødvendige fysiske anstrengelse, arbejdsstedets beskaffenhed og arbejdsforholdene i øvrigt, jf. de i bilaget opregnede faktorer.</p>\r\n<p class=\"NormalInd\">…</p>\r\n<p class=\"NormalInd\">Stk. 3. Planlægning og tilrettelæggelse af arbejdet og iværksættelse af foranstaltninger skal ske med hensyntagen til de i stk. 1 og 2 nævnte faktorer og i overensstemmelse med §§ 5-11.</p>\r\n<p class=\"NormalInd\">…</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Arbejdstilsynets bekendtgørelse nr. 59 af 15. januar 2013 om brug af autoriserede rådgivningsvirksomheder på arbejdsmiljøområdet</span>\r\n</p>\r\n<p class=\"NormalInd\">…</p>\r\n<p class=\"Overskriftsnummer1\">\r\n   <span class=\"Bold\">Kapitel 1</span>\r\n</p>\r\n<p class=\"Overskriftsnummer1\">\r\n   <span class=\"Bold\">Formål og område</span>\r\n</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 3.</span> Ved en rådgivningsvirksomhed forstås i denne bekendtgørelse en rådgivningsvirksomhed, der er autoriseret til at yde arbejdsmiljørådgivning efter bekendtgørelse om autorisation af rådgivningsvirksomheder på arbejdsmiljøområdet (autoriserede arbejdsmiljørådgivere).</p>\r\n<p class=\"NormalInd\">Stk. 2. En rådgivningsvirksomhed kan blive autoriseret på et, flere eller alle områder. Områderne er:</p>\r\n<p class=\"Liste1\">\r\n   <span class=\"Liste1Nr\">1.</span> det ergonomiske område,</p>\r\n<p class=\"Liste1\">\r\n   <span class=\"Liste1Nr\">2.</span> det biologiske område,</p>\r\n<p class=\"Liste1\">\r\n   <span class=\"Liste1Nr\">3.</span> det kemiske område,</p>\r\n<p class=\"Liste1\">\r\n   <span class=\"Liste1Nr\">4.</span> det fysiske område og</p>\r\n<p class=\"Liste1\">\r\n   <span class=\"Liste1Nr\">5.</span> det psykosociale område.</p>\r\n<p class=\"NormalInd\">Stk. 3. Arbejdsgiveren eller bygherren skal vælge en rådgivningsvirksomhed, der er autoriseret til det område, som det eller de arbejdsmiljøproblemer, der udløser rådgivningspåbudet, vedrører.</p>\r\n<p class=\"NormalInd\">\r\n   <span class=\"Bold\">§ 4.</span> Arbejdstilsynet afgiver rådgivningspåbud, når Arbejdstilsynet samtidigt afgiver et eller flere af følgende afgørelser:</p>\r\n<p class=\"Liste1\">\r\n   <span class=\"Liste1Nr\">1.</span> Påbud som følge af overtrædelse af arbejdsmiljølovgivningen vedrørende et eller flere komplekse eller alvorlige arbejdsmiljøproblemer, der er omfattet af §§ 8 – 25, dvs. vanskelige at løse.</p>\r\n<p class=\"NormalInd\">\r\n   <span class=\"Bold\">§ 5.</span> Der afgives ikke rådgivningspåbud til arbejdsgiveren efter § 4, nr. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og hvor løsningen umiddelbart kan overføres.</p>\r\n<p class=\"Overskriftsnummer1\">\r\n   <span class=\"Bold\">Kapitel 2</span>\r\n</p>\r\n<p class=\"Overskriftsnummer1\">\r\n   <span class=\"Bold\">Generelle pligter for arbejdsgivere og bygherrer, der modtager rådgivningspåbud</span>\r\n</p>\r\n<p class=\"NormalInd\">\r\n   <span class=\"Bold\">§ 6.</span> En arbejdsgiver eller bygherre, der modtager rådgivningspåbud efter § 4, nr. 1 eller 2, skal indhente bistand fra en rådgivningsvirksomhed til løsning af det eller de arbejdsmiljøproblemer, der har ført til rådgivningspåbud, og til forebyggelse af lignende arbejdsmiljøproblemer.</p>\r\n<p class=\"NormalInd\">Stk. 2. …</p>\r\n<p class=\"NormalInd\">Stk. 3. En arbejdsgiver eller bygherre kan ikke til efterkommelse af rådgivningspåbud benytte en rådgivningsvirksomhed, der hører under den juridiske enhed, som har modtaget påbuddet, jf. definitionen af juridisk enhed i lov om Det Centrale Virksomhedsregister.</p>\r\n<p class=\"NormalInd\">\r\n   <span class=\"Bold\">§ 7.</span> Arbejdsgiveren har pligt til at inddrage arbejdsmiljøorganisationen i rådgivningsprocessen. I virksomheder, der ikke har pligt til at etablere arbejdsmiljøorganisation, skal arbejdsgiveren inddrage de ansatte.</p>\r\n<p class=\"NormalInd\">…</p>\r\n<p class=\"Overskriftsnummer1\">\r\n   <span class=\"Bold\">Kapitel 3</span>\r\n</p>\r\n<p class=\"Overskriftsnummer1\">\r\n   <span class=\"Bold\">Pligter for arbejdsgivere og bygherrer, der modtager rådgivningspåbud ved alvorlige eller komplekse arbejdsmiljøproblemer, der er vanskelige at løse</span>\r\n</p>\r\n<p class=\"NormalInd\">\r\n   <span class=\"Bold\">…</span>\r\n</p>\r\n<p class=\"Overskriftsnummer1\">\r\n   <span class=\"Bold\">Det ergonomiske område</span>\r\n</p>\r\n<p class=\"NormalInd\">\r\n   <span class=\"Bold\">§ 9.</span> Arbejdsgiveren skal indhente bistand fra en rådgivningsvirksomhed, når Arbejdstilsynet afgiver påbud, der vedrører løft af byrder, der udføres som led i den sædvanlige arbejdsfunktion, og</p>\r\n<p class=\"Liste1\">\r\n   <span class=\"Liste1Nr\">1.</span> vægten overstiger 25 kg tæt ved kroppen, 15 kg i underarms afstand eller 7 kg i ¾ arms afstand, og</p>\r\n<p class=\"Liste1\">\r\n   <span class=\"Liste1Nr\">2.</span> der samtidigt forekommer en eller flere forværrende faktorer i form af arbejde med foroverbøjet ryg, vrid eller asymmetriske løft eller arbejde med løftede arme.</p>\r\n<p class=\"NormalInd\">…</p>\r\n<p class=\"Overskriftsnummer1\">\r\n   <span class=\"Bold\">Kapitel 6</span>\r\n</p>\r\n<p class=\"Overskriftsnummer1\">\r\n   <span class=\"Bold\">Øvrige pligter for arbejdsgivere og bygherrer</span>\r\n</p>\r\n<p class=\"NormalInd\">\r\n   <span class=\"Bold\">§ 29.</span> Arbejdsgiveren eller bygherren skal indgå skriftlig aftale med en rådgivningsvirksomhed om bistand til at efterkomme rådgivningspåbud og de påbud, der danner grundlag herfor.</p>\r\n<p class=\"NormalInd\">Stk. 2. Det skal indgå i aftalen, at rådgivningsvirksomheden skal udarbejde en redegørelse med beskrivelse af, hvordan påbuddene efter §§ 8 - 26 er efterkommet. Redegørelsen skal opfylde de krav, der stilles efter §§ 37 – 40.</p>\r\n<p class=\"NormalInd\">Stk. 3. …</p>\r\n<p class=\"NormalInd\">Stk. 4. Arbejdsgiveren skal sikre, at aftalen forefindes i virksomheden og er til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n<p class=\"NormalInd\">\r\n   <span class=\"Bold\">§ 30.</span> Arbejdsgivere eller bygherrer, der har modtaget rådgivningspåbud, skal give en tilbagemelding til Arbejdstilsynet om indgåelse af aftalen med rådgivningsvirksomheden senest 6 uger efter, at rådgivningspåbuddet er modtaget. Tilbagemeldingen skal indeholde oplysninger om, hvilken rådgivningsvirksomhed der er indgået aftale med.</p>\r\n<p class=\"NormalInd\">Stk. 2. Arbejdsgiveren skal sikre, at tilbagemeldingen er påtegnet af arbejdsmiljøorganisationen eller af en repræsentant for de ansatte i virksomheder, der ikke har pligt til at etablere arbejdsmiljøorganisation.</p>\r\n<p class=\"NormalInd\">\r\n   <span class=\"Bold\">§ 31.</span> Arbejdsgivere eller bygherrer, der har modtaget rådgivningspåbud, skal give en tilbagemelding til Arbejdstilsynet om, at rådgivningspåbuddet og det eller de påbud, der danner grundlag herfor, er efterkommet.</p>\r\n<p class=\"NormalInd\">Stk. 2. Arbejdsgiveren skal sikre, at tilbagemeldingen er påtegnet af arbejdsmiljøorganisationen eller af en repræsentant for de ansatte i virksomheder, der ikke har pligt til at etablere arbejdsmiljøorganisation.</p>\r\n<p class=\"NormalInd\">\r\n   <span class=\"Bold\">§ 32.</span> Arbejdsgivere eller bygherrer, der har modtaget rådgivningspåbud, skal på Arbejdstilsynets anmodning kunne dokumentere, at rådgivningsvirksomheden har bekræftet, at rådgivningspåbuddet og det eller de påbud, der udløste rådgivningspåbuddet, er efterkommet.</p>\r\n<p class=\"NormalInd\">\r\n   <span class=\"Bold\">§ 33.</span> Arbejdsgiveren skal sikre, at redegørelsen fra rådgivningsvirksomheden forefindes i virksomheden og er til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n<p class=\"NormalInd\">Stk. 2. Arbejdsgiveren skal videregive redegørelsen til arbejdsmiljøorganisationen eller til en repræsentant for de ansatte i virksomheder, der ikke har pligt til at etablere arbejdsmiljøorganisation.</p>\r\n<p class=\"Overskriftsnummer1\">\r\n   <span class=\"Bold\">Kapitel 7</span>\r\n</p>\r\n<p class=\"Overskriftsnummer1\">\r\n   <span class=\"Bold\">Rådgivningsvirksomhedens ydelse</span>\r\n</p>\r\n<p class=\"NormalInd\">\r\n   <span class=\"Bold\">§ 34.</span> Ved rådgivningspåbud om løsning af et alvorligt eller komplekst arbejdsmiljøproblem, der er vanskeligt at løse, jf. § 4, nr. 1, eller om mange arbejdsmiljøproblemer, jf. § 4, nr. 2, skal arbejdsgiveren eller bygherren sikre, at rådgivningsvirksomheden:</p>\r\n<p class=\"Liste1\">\r\n   <span class=\"Liste1Nr\">1.</span> bistår ved løsning af problemet eller problemerne, der dannede grundlag for rådgivningspåbud,</p>\r\n<p class=\"Liste1\">\r\n   <span class=\"Liste1Nr\">2.</span> bidrager med forslag til konkrete initiativer til forebyggelse af, at tilsvarende problemer opstår, og</p>\r\n<p class=\"Liste1\">\r\n   <span class=\"Liste1Nr\">3.</span> bidrager med råd om metoder til udarbejdelse og anvendelse af arbejdspladsvurdering.</p>\r\n<p class=\"NormalInd\">Stk. 2. …</p>\r\n<p class=\"NormalInd\">Stk. 3. Arbejdsgiveren eller bygherren skal sikre, at rådgivningsvirksomheden tillige udarbejder en redegørelse, jf. §§ 37 – 40, til arbejdsgiveren eller bygherren med beskrivelse af, hvordan påbud, der har udløst rådgivningspåbuddet, jf. §§ 8 – 30, er efterkommet.</p>\r\n<p class=\"NormalInd\">\r\n   <span class=\"Bold\">§ 37.</span> Ved rådgivningspåbud til arbejdsgivere om arbejdsmiljøproblemer, jf. § 4, nr. 1 og 2, skal arbejdsgiveren sikre, at redegørelsen indeholder en beskrivelse af rådgivningsprocessen, herunder</p>\r\n<p class=\"Liste1\">\r\n   <span class=\"Liste1Nr\">1.</span> hvordan rådgivningspåbud og det eller de påbud, der danner grundlag for rådgivningspåbuddet eller -påbuddene, er efterkommet,</p>\r\n<p class=\"Liste1\">\r\n   <span class=\"Liste1Nr\">2.</span> hvordan arbejdsmiljøorganisationen eller de ansatte i virksomheder, der ikke har pligt til at oprette arbejdsmiljøorganisation, har været inddraget i rådgivningsprocessen,</p>\r\n<p class=\"Liste1\">\r\n   <span class=\"Liste1Nr\">3.</span> hvilke initiativer, der er taget for at forebygge, at tilsvarende arbejdsmiljøproblemer opstår i virksomheden i fremtiden, og</p>\r\n<p class=\"Liste1\">\r\n   <span class=\"Liste1Nr\">4.</span> råd om metoder til udarbejdelse og anvendelse af arbejdspladsvurdering.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2016"
        },
        {
            "displayName": "Accession",
            "displayValue": "W20160906225"
        },
        {
            "displayName": "Entydig dokumentidentifikation",
            "displayValue": "BE006695"
        },
        {
            "displayName": "Dato for indlæggelse",
            "displayValue": "05/02/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9062"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "27/01/2016"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 2015-6023-53727 + 2015-6010-53731 + 2016-6101-03339"
        },
        {
            "displayName": "Stikord",
            "displayValue": "Ergonomi - Løft, træk, skub, håndtering m.m."
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}