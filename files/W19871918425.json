{
    "id": 34086,
    "title": "Hjælp til uddannelse - tilbagebetaling - udformning af lønedeklaration - ændring af begunstigende forvaltningsakt (* 2) (* 4) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19184 af 25/06/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En kvinde, som modtog hjælp til uddannelse efter bistandslovens § 42  \r\n\r\n dels som tilskud dels som lån, havde underskrevet lånedeklaration, hvoraf det  \r\n\r\n fremgik, at halvdelen af den hjælp, hun modtog fra socialforvaltningen, blev  \r\n\r\n ydet som lån. </I> </P>  \r\n\r\n<P> <I>Ankestyrelsen tiltrådte, at låneandelen kunne opgøres som foretaget af  \r\n\r\n socialforvaltningen fra det tidspunkt, hvor ansøgeren fik et  \r\n\r\n udbetalingsbilag, hvoraf det klart fremgik, at låneandelen af  \r\n\r\n socialforvaltningen var opgjort til halvdelen af den udmålte hjælp før  \r\n\r\n fradrag af tilskud fra Statens Uddannelsesstøtte. Forud herfor kunne alene  \r\n\r\n forlanges tilbagebetaling i overensstemmelse med den oprindelige  \r\n\r\n lånedeklaration - svarende til halvdelen af den udbetalte hjælp. (* 1) </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Hjælp til uddannelse - tilbagebetaling -  \r\n\r\n udformning af lønedeklaration - ændring af begunstigende forvaltningsakt (*  \r\n\r\n 2) (* 4) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>En enlig kvinde med to mindreårige børn fik i perioden 1. februar 1982 til  \r\n\r\n 31. januar 1985 udbetalt hjælp i henhold til bistandslovens § 42 til  \r\n\r\n uddannelse som socialrådgiver, således at hjælp det første år blev ydet som  \r\n\r\n fuldt tilskud og derefter dels som lån dels som tilskud. </P>  \r\n\r\n<P>Ansøgeren underskrev den 7. december 1982 en af socialforvaltningen  \r\n\r\n udfærdiget lånedeklaration med følgende ordlyd: &#187;Undertegnede erklærer  \r\n\r\n herved, at halvdelen af den hjælp, som jeg i tiden efter 1. februar 1983  \r\n\r\n modtager af social- og sundhedsforvaltningen i forbindelse med min uddannelse  \r\n\r\n - socialrådgiver - ydes mig som lån.&#171; </P>  \r\n\r\n<P>I forbindelse med uddannelsens afslutning skrev ansøgeren under på at  \r\n\r\n ville tilbagebetale den af kommunen opgjorte låneandel. Efterfølgende blev  \r\n\r\n hun opmærksom på, at låneandelen ikke var beregnet som halvdelen af den  \r\n\r\n udbetalte hjælp, men som halvdelen af den beregnede hjælp, det vil sige før  \r\n\r\n der i beregningen var foretaget fradrag af tilskud fra Statens  \r\n\r\n Uddannelsesstøtte. </P>  \r\n\r\n<P>Ansøgeren ankede herefter over socialforvaltningens beregning af  \r\n\r\n låneandelen under henvisning til lånedeklarationens entydige ordlyd. </P>  \r\n\r\n<P>Social- og sundhedsforvaltningen fastholdt sin beregning og henviste til  \r\n\r\n Socialministeriets cirkulære af 30. marts 1976 om hjælp efter bistandslovens  \r\n\r\n § 42, som ændret ved cirkulære af 17. oktober 1980. </P>  \r\n\r\n<P>Social- og sundhedsforvaltningen oplyste overfor amtsankenævnet, at det  \r\n\r\n ikke fremgik af journalnotater, om ansøgeren på noget tidspunkt var gjort  \r\n\r\n bekendt med indholdet af pkt. 9 i ovennævnte cirkulære; men den  \r\n\r\n sagsbehandler, der havde behandlet pågældendes ansøgning mente på det  \r\n\r\n bestemteste at have gennemgået cirkulæret med ansøgeren og bl.a. at have  \r\n\r\n drøftet rimeligheden i, at stipendium primært modregnes i tilskudsdelen. </P>  \r\n\r\n<P>Social- og sundhedsforvaltningen oplyste videre, at ansøgeren for det  \r\n\r\n meste fik hjælpen udbetalt pr. EDB, hvilket ifølge forvaltningens  \r\n\r\n journalnotat af 4. juni 1985 betød, at ansøgeren ikke fik oplysning om,  \r\n\r\n hvilken del, der var lån og hvilken del, der var tilskud. I nogle tilfælde  \r\n\r\n fik ansøgeren hjælpen udbetalt manuelt, første gang den 5. august 1983  \r\n\r\n vedrørende hjælp for september 1983, hvor ansøgeren underskrev  \r\n\r\n udbetalingsbilag, hvoraf fordelingen på lån og tilskud fremgik. </P>  \r\n\r\n<P>Det fremgik således bl.a. af udbetalingsbilaget, at den beregnede hjælp  \r\n\r\n ialt (eventuelt til fordeling på 1/2 lån og 1/2 tilskud) var 2270,40 kr. I  \r\n\r\n rubrikken &#187;Fordeling og eventuelt særlige ydelser&#171; var den  \r\n\r\n beregnede hjælp fordelt med 1135,20 kr. som lån og 1135,20 kr. som tilskud.  \r\n\r\n Det fremgik videre, at beløbet fra Statens Uddannelsesstøtte primært var  \r\n\r\n fradraget i tilskudsandelen og derefter i låneandelen, således at beløbet på  \r\n\r\n 762,40 kr. i rubrikken &#187;Samlet udbetaling&#171; svarede til beløbet i  \r\n\r\n rubrikken &#187;Lånedel til udbetaling&#171;. </P>  \r\n\r\n<P>Forud for ovennævnte udbetaling fik ansøgeren tilsendt hjælpen pr. check  \r\n\r\n med en checktalon. Ifølge en rekonstrueret checktalon vedrørende hjælp for  \r\n\r\n februar måned 1983, hvor hjælpen første gang var fordelt på lån og tilskud,  \r\n\r\n udgjorde tilskuddet 1271 kr. og lånet 1654 kr. ud af den samlede udbetaling  \r\n\r\n på 3925 kr. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet ændrede ved sin afgørelse social- og sundhedsforvaltningens  \r\n\r\n opgørelse af låneandelen af den hjælp, der var ydet ansøgeren i henhold til  \r\n\r\n bistandslovens § 42, stk. 1, i perioden 1. februar 1983 til 31. januar 1985.  \r\n\r\n Amtsankenævnet pålagde socialforvaltningen at opgøre låneandelen svarende til  \r\n\r\n halvdelen af den før 5. august 1983 udbetalte hjælp. For hjælp udbetalt efter  \r\n\r\n den 5. august 1983 blev den af social- og sundhedsforvaltningen foretagne  \r\n\r\n opgørelse af låneandelen stadfæstet. </P>  \r\n\r\n<P>Amtsankenævnet begrundede afgørelsen med, at det af det udbetalingsbilag,  \r\n\r\n ansøgeren modtog den 5. august 1983 - i modsætning til for checktalonens  \r\n\r\n vedkommende - med tilstrækkelig klarhed fremgik, hvorledes låneandelen efter  \r\n\r\n socialforvaltningens opfattelse skulle opgøres. </P>  \r\n\r\n<P>Amtsankenævnet fandt derfor, at den i lånedeklarationens ordlyd indeholdte  \r\n\r\n begunstigende forvaltningsakt hermed måtte anses for omgjort på en  \r\n\r\n tilstrækkelig klar måde, idet nævnet ikke fandt grundlag for at stille krav  \r\n\r\n om en formel omgørelse i form af udstedelse af en ny lånedeklaration. </P>  \r\n\r\n<P>Ud fra princippet om, at tilbagebetalingspligten skal tilkendegives over  \r\n\r\n for hjælpsmodtageren senest på det tidspunkt, hvor § 42 støtten skal ydes som  \r\n\r\n lån og tilskud, fandt amtsankenævnet dog ikke grundlag for at lade omgørelsen  \r\n\r\n have tilbagevirkende kraft. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Agørelsen var indanket af ansøgeren. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 42, stk. 1. </P>  \r\n\r\n<P>Socialministeriets cirkulære af 30. marts 1976 om hjælp efter  \r\n\r\n bistandslovens § 42, som ændret ved cirkulære af 17. oktober 1980, pkt. 9.  \r\n\r\n</P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen tiltræder amtsankenævnets afgørelse med Amtsankenævnets  \r\n\r\n begrundelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Se endvidere SM O-051-84. </P>  \r\n\r\n</DIV>",
    "isHistorical": true,
    "editorialNotes": [
        "(* 4) Overført til historisk base ved saneringsrunden juni 1996.",
        "(* 3) Dagældende retsforskrift: Bistandsloven § 42, stk. 1 og 4.",
        "(* 2) Offentliggjort af Socialstyrelsen i SM O-048-87 15/09/1987."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19871918425"
        },
        {
            "displayName": "Entydig dokumentidentifikation",
            "displayValue": "CA002014"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19184"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "25/06/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20110-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}