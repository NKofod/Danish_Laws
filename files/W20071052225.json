{
    "id": 116770,
    "title": "Kunstner, maler, udstiller, hjemmeside, selvstændig virksomhed, bibeskæftigelse, hobby, aftale med kunstnernes kooperativ, KK, uden for normal arbejdstid, også deltidsansat",
    "documentTypeId": "240",
    "isSagsforlobPeriodValid": true,
    "shortName": "KEN nr 10522 af 21/12/2007",
    "documentHtml": "<div class=\"bjelke\">Den fulde tekst</div><p class=\"Titel2\">Kunstner, maler, udstiller, hjemmeside, selvstændig virksomhed, bibeskæftigelse, hobby, aftale med kunstnernes kooperativ, KK, uden for normal arbejdstid, også deltidsansat</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet havde studeret biologi, og afsluttede bachelorgrad i 1997. Medlemmet søgte derefter arbejde inden for biologi og blev tilmeldt a-kassen som lønmodtager.</div>\r\n        </p>\r\n        <p class=\"Tekst2\">\r\n          <div>Medlemmet havde været beskæftiget som kunstner på hobbyplan.</div>\r\n        </p>\r\n        <p class=\"Tekst2\">\r\n          <div>Beskæftigelsen som kunstner blev med tiden mere omfattende.</div>\r\n        </p>\r\n        <p class=\"Tekst2\">\r\n          <div>Medlemmet havde i starten begrænset udstillingsaktivitet. Medlemmet anså det selv for udstillingsaktivitet på amatørniveau. Medlemmet solgte i den periode ikke sine værker.</div>\r\n        </p>\r\n        <p class=\"Tekst2\">\r\n          <div>I 1998 fik medlemmet atelier et andet sted end på sin bopæl.</div>\r\n        </p>\r\n        <p class=\"Tekst2\">\r\n          <div>Medlemmet oplyste, at dette hang sammen med hendes mindre lejlighed, terpentin o. lign, og muligheden for at deltage i et kunstnerisk miljø.</div>\r\n        </p>\r\n        <p class=\"Tekst2\">\r\n          <div>Hun udstillede samtidig i alt 4 malerier på 2 censurerede udstillinger i juni og oktober måned 1998.</div>\r\n        </p>\r\n        <p class=\"Tekst2\">\r\n          <div>I 1999 indgik hun aftale med Kunstnernes Kooperative ApS (KK)</div>\r\n        </p>\r\n        <p class=\"Tekst2\">\r\n          <div>Ultimo 1999 begyndte KK at sælge hendes malerier</div>\r\n        </p>\r\n        <p class=\"Tekst2\">\r\n          <div>I 2000 deltog hun i 1 udstilling, udstillede i 4 kunstforeninger og oprettede en hjemmeside, hvor nogle af hendes billeder var udstillet.</div>\r\n        </p>\r\n        <p class=\"Tekst2\">\r\n          <div>Medlemmet var ikke momsregistreret og anvendte ikke de skattemæssige ordninger for virksomheder.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmets beskæftigelse som kunstner overgik fra at være hobby til at være selvstændig virksomhed i juni måned 1998.</div>\r\n        </p>\r\n        <p class=\"Tekst2\">\r\n          <div>Omfanget og arten af udstillingsaktiviteten viste, at medlemmets indsats havde fået et økonomisk sigte og var blevet mere målrettet og seriøs. Samtidig indikerede et atelier på en anden adresse et øget omfang af beskæftigelsen.</div>\r\n        </p>\r\n        <p class=\"Tekst2\">\r\n          <div>Medlemmet ansås derfor for at være beskæftiget for egen regning og risiko med det formål at opnå økonomisk vinding fra dette tidspunkt.</div>\r\n        </p>\r\n      </div>\r\n      <p class=\"Tekst\">NN</p>\r\n      <p class=\"Tekst\">Ankenævnet har behandlet Deres klage på møde den 20. december 2007.</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">NN anses for at drive selvstændig virksomhed som kunstner som bibeskæftigelse med dagpengeret fra den 1. juni 1998.</p>\r\n      <p class=\"Tekst\">NN dagpengeret er begrænset til 78 uger.</p>\r\n      <p class=\"Tekst\">Ankenævnet tiltræder således Arbejdsdirektoratets afgørelse af den 27. juni 2006.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> NN studerede biologi indtil 1997, hvor hun afsluttede sin bachelorgrad,</p>\r\n        <p class=\"Liste1\"><span class=\"Liste1Nr\">–</span> NN blev optaget i a-kassen som lønmodtager i 1997,</p>\r\n        <p class=\"Liste1\"><span class=\"Liste1Nr\">–</span> NN i 1998 udstillede i alt 4 malerier på censurerede amatørudstillinger henholdsvis på Kunstnernes Sommerudstilling 1998 i Tistrup i juni måned og Kunstnernes Efterårsudstilling 1998 på Den Frie i oktober måned,</p>\r\n        <p class=\"Liste1\"><span class=\"Liste1Nr\">–</span> NN siden den 1. juni 1998 har haft atelier i [Adresse], hvilket ikke er NNs bopæl,</p>\r\n        <p class=\"Liste1\"><span class=\"Liste1Nr\">–</span> NN ikke har været momsregistreret,</p>\r\n        <p class=\"Liste1\"><span class=\"Liste1Nr\">–</span> NN ikke har angivet overskud af selvstændig virksomhed,</p>\r\n        <p class=\"Liste1\"><span class=\"Liste1Nr\">–</span> ifølge faktura nr. 3210 solgte Kunstnernes Kooperative ApS et af NNs malerier den 18. december 1999 for 3500 kr. til Kunstforeningen Marselisborg Gymnasium,</p>\r\n        <p class=\"Liste1\"><span class=\"Liste1Nr\">–</span> ifølge faktura nr. 3211 solgte Kunstnernes Kooperative ApS et af NNs malerier den 26. februar 2000 for 800 kr. til XX,</p>\r\n        <p class=\"Liste1\"><span class=\"Liste1Nr\">–</span> ifølge faktura nr. 3212 solgte Kunstnernes Kooperative ApS to af NNs monotypier den 25. februar 2000 for i alt 3000 kr. til YY,</p>\r\n        <p class=\"Liste1\"><span class=\"Liste1Nr\">–</span> ifølge faktura nr. 3213 solgte Kunstnernes Kooperative ApS et af NNs malerier den 27. februar 2000 for 1000 kr. til ZZ,</p>\r\n        <p class=\"Liste1\"><span class=\"Liste1Nr\">–</span> ifølge faktura nr. 4530 solgte Kunstnernes Kooperative ApS et af NNs malerier den 2. marts 2000 for 2800 kr. til ÆÆ,</p>\r\n        <p class=\"Liste1\"><span class=\"Liste1Nr\">–</span> ifølge faktura nr. 4531 solgte Kunstnernes Kooperative ApS et af NNs malerier den 4. marts 2000 for 1000 kr. til ØØ,</p>\r\n        <p class=\"Liste1\"><span class=\"Liste1Nr\">–</span> ifølge faktura nr. 4532 solgte Kunstnernes Kooperative ApS to af NNs malerier den 31. marts 2000 for i alt 3400 kr. til ÅÅ,</p>\r\n        <p class=\"Liste1\"><span class=\"Liste1Nr\">–</span> ifølge faktura nr. 4533 solgte Kunstnernes Kooperative ApS et af NNs malerier den 5. april 2000 for 800 kr. til WW,</p>\r\n        <p class=\"Liste1\"><span class=\"Liste1Nr\">–</span> ifølge faktura nr. 4534 solgte Kunstnernes Kooperative ApS et af NNs malerier den 28. juni 2000 for 1000 kr. til WW,</p>\r\n        <p class=\"Liste1\"><span class=\"Liste1Nr\">–</span> NN i år 2000 oprettede en hjemmeside, hvor nogle af hendes malerier var udstillet, og</p>\r\n        <p class=\"Liste1\"><span class=\"Liste1Nr\">–</span> NNs hjemmeside www.[navn].dk den 27. juli 2004 fremviste en lang række malerier, små malerier og monotypier, i alt 51 værker, som var fremstillet i perioden fra 1997 til 2001, 27 af værkerne var prissat, 1 var ”ikke til salg”, 23 var ”privateje”.</p>\r\n      </p>\r\n      <p class=\"Tekst\">Det fremgår af reglerne, at selvstændig erhvervsvirksomhed udøves ved beskæftigelse for egen eller ægtefællens regning og risiko og med det formål at opnå økonomisk udbytte.</p>\r\n      <p class=\"Tekst\">Selvstændig virksomhed, der ikke er hovedbeskæftigelse eller forsikringsgrundlag for medlemmet, anses for bibeskæftigelse.</p>\r\n      <p class=\"Tekst\">Ankenævnet finder, at NNs beskæftigelse som kunstner har udviklet sig fra at være hobby til at være drift af selvstændig virksomhed som bibeskæftigelse den 1. juni 1998.</p>\r\n      <p class=\"Tekst\">Ankenævnet har lagt vægt på oplysningerne om, at NN har drevet sin fritidsaktivitet som kunstmaler som en hobby samtidig med, at NN har studeret biologi.</p>\r\n      <p class=\"Tekst\">Ankenævnet har også lagt vægt på oplysningerne om, at NNs aktiviteter som kunstner blev mere omfangsrige i takt med, at hun ikke blev ansat inden for sit faglige område.</p>\r\n      <p class=\"Tekst\">Ankenævnet har endvidere lagt vægt på, at NN i 1998 udstillede i alt 4 malerier på censurerede amatørudstillinger henholdsvis på Kunstnernes Sommerudstilling 1998 i Tistrup i juni måned og Kunstnernes Efterårsudstilling 1998 på Den Frie i oktober måned, og at NN siden den 1. juni 1998 har haft atelier i [adresse], hvilket ikke er NNs bopæl.</p>\r\n      <p class=\"Tekst\">Derudover er hyppigheden af NNs udstillingsaktivitet steget, idet hun udstiller 2 gange på et år og med 4 billeder i alt. Den øgede aktivitet med udstilling ses også som et udtryk for at beskæftigelsen er blevet mere seriøs og målrettet.</p>\r\n      <p class=\"Tekst\">Formålet med at udstille sin kunst må være at skabe opmærksomhed og interesse om sine værker. Offentliggørelse af kunstværker skete fra juni måned 1998 på større og anerkendte udstillinger og med større hyppighed. Ankenævnet finder på baggrund heraf, at der fra juni måned 1998 er sigte på at sælge kunstværkerne, og aktiviteten har dermed fået et økonomisk sigte.</p>\r\n      <p class=\"Tekst\">NNs atelier på en anden adresse end sin bopæl medfører, efter ankenævnets opfattelse, ikke i sig selv, at NN anses for selvstændig erhvervsdrivende med sin beskæftigelse som kunstner. Efter ankenævnets opfattelse kunne atelieret imidlertid være en indikator for, at omfanget af NNs aktivitet som kunstner fra den 1. juni 1998 er større end tidligere.</p>\r\n      <p class=\"Tekst\">Ankenævnet har endvidere lagt vægt på, at NN fra december måned 1999 har solgt af sine malerier gennem Kunstnernes Kooperative ApS og fra år 2000 har annonceret til en større kreds af potentielle kunder ved oprettelse af sin hjemmeside. På hjemmesiden blev fremvist flere af NNs kunstværker og fra 2001 med angivelse af pris.</p>\r\n      <p class=\"Tekst\">Ankenævnet skal bemærke, at kriteriet om, at virksomheden skal udøves med det formål at opnå et økonomisk udbytte, først og fremmest er knyttet til en driftsøkonomisk betragtning om, hvorvidt virksomheden på kortere eller længere sigt kan forventes at bidrage helt eller delvist til indehaverens livsophold. Det er således ikke afgørende om virksomheden faktisk giver overskud.</p>\r\n      <p class=\"Tekst\">Retten til dagpenge for et medlem, der udøver selvstændig virksomhed som bibeskæftigelse, er betinget af, at medlemmet kan sandsynliggøre, at bibeskæftigelsen til enhver tid kan udføres uden for normal arbejdstid.</p>\r\n      <p class=\"Tekst\">Ankenævnet finder, at det er sandsynliggjort, at NNs beskæftigelse som kunstner til enhver tid kan udføres uden for normal arbejdstid.</p>\r\n      <p class=\"Tekst\">Ankenævnet har lagt vægt på, at selve arbejdet med at fremstille kunstværkerne kan tilrettelægges, sådan at det udføres uden for normal arbejdstid.</p>\r\n      <p class=\"Tekst\">Ankenævnet har videre lagt vægt på NNs oplysninger i brev af 16. februar 2005 om omfanget, arten og tilrettelæggelsen af arbejdet, og at Deres arbejdsopgaver til enhver tid kan udføres uden for normal arbejdstid.</p>\r\n      <p class=\"Tekst\">For et medlem, som udøver selvstændig virksomhed som bibeskæftigelse med ret til dagpenge, er retten til dagpenge begrænset til en periode på 78 uger,</p>\r\n      <p class=\"Tekst\">Ankenævnet finder, at NNs har ret til dagpenge samtidig med bibeskæftigelse i en begrænset periode på 78 uger fra den 1. juni 1998, under forudsætning af at hun opfylder de øvrige betingelser herfor. Ankenævnet har lagt vægt på, at NN, jf. ovenfor, anses for at drive selvstændig virksomhed som bibeskæftigelse med dagpengeret fra denne dato.</p>\r\n      <p class=\"Tekst\">Ankenævnet har ikke taget stilling til spørgsmålene om tilbagebetaling, sanktion, rådighed og opfyldelse af betingelserne for en ny begrænset dagpengeperiode, idet direktoratet har bedt a-kassen tage stilling til disse spørgsmål.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 41, stk. 8, og § 58, stk. 1, nr. 2, litra b i lov om arbejdsløshedsforsikring m.v., jf. lovbekendtgørelse nr. 592 af 14. juli 1999,</p>\r\n        <p class=\"Liste1\"><span class=\"Liste1Nr\">–</span> § 41, stk. 8, § 58, stk. 1, nr. 2, litra b i lov om arbejdsløshedsforsikring m.v., jf. lovbekendtgørelse nr. 712 af 19. juli 2000,</p>\r\n        <p class=\"Liste1\"><span class=\"Liste1Nr\">–</span> § 41, stk. 8, § 58, stk. 1, nr. 2 i lov om arbejdsløshedsforsikring m.v., jf. lovbekendtgørelse nr. 603 af 25. juni 2001,</p>\r\n        <p class=\"Liste1\"><span class=\"Liste1Nr\">–</span> § 41, stk. 8, § 58, stk. 1, nr. 2, litra a i lov om arbejdsløshedsforsikring m.v., jf. lovbekendtgørelse af nr. 799 af 24. september 2002,</p>\r\n        <p class=\"Liste1\"><span class=\"Liste1Nr\">–</span> § 41, stk. 8, § 58, stk. 1, nr. 2, litra a i lov om arbejdsløshedsforsikring m.v., jf. lovbekendtgørelse nr. 708 af 13. august 2003,</p>\r\n        <p class=\"Liste1\"><span class=\"Liste1Nr\">–</span> § 41, stk. 8, § 58, stk. 1, nr. 2, litra a i lov om arbejdsløshedsforsikring m.v., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\">–</span> § 2 og § 3, stk. 1 i Direktoratet for Arbejdsløshedsforsikringens bekendtgørelse nr. 1146 af 20. december 1995 om udøvelse af selvstændig virksomhed som bibeskæftigelse, med de ændringer der følger af bekendtgørelse nr. 946 af 16. december 1998.</p>\r\n        <p class=\"Liste1\"><span class=\"Liste1Nr\">–</span> § 2 og § 3, stk. 1 i Arbejdsdirektoratets bekendtgørelse nr. 73 af 9. februar 2004 om udøvelse af selvstændig virksomhed som bibeskæftigelse, og</p>\r\n        <p class=\"Liste1\"><span class=\"Liste1Nr\">–</span> § 3, stk. 1 og stk. 2 og § 8, stk. 1 i Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">FF</p>\r\n      <p class=\"Tekst\">fuldmægtig</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">NN</p>\r\n      <p class=\"Tekst\">Arbejdsdirektoratet, Stormgade 10, Postboks 1103, 1009 København K</p>\r\n      <p class=\"Tekst\">Arbejdsløshedskasse</p>\r\n      <p class=\"Tekst\"><span class=\"Bold\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 592 af 14. juli 1999</span></p>\r\n      <p class=\"Tekst\"><span class=\"Bold\">§ 41.</span> …</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 8.</span> Direktøren for Arbejdsløshedsforsikringen kan efter forhandling med Landsarbejdsrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.</p>\r\n      <p class=\"Tekst\"><span class=\"Bold\">§ 58.</span> Efter forhandling med Landsarbejdsrådet kan direktøren for Arbejdsløshedsforsikringen fastsætte regler om</p>\r\n      <p>\r\n        <p class=\"Liste1\"><span class=\"Liste1Nr\">1)</span> …,</p>\r\n        <p class=\"Liste1\"><span class=\"Liste1Nr\">2)</span> retten til dagpenge for et medlem,</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">a)</span> …, eller</p>\r\n            <p class=\"Liste2\"><span class=\"Liste2Nr\">b)</span> som under ledighed har bibeskæftigelse ved selvstændig virksomhed, eller</p>\r\n          </div>\r\n        </p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 712 af 19. juli 2000</span></p>\r\n      <p class=\"Tekst\"><span class=\"Bold\">§ 41.</span> …</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 8.</span> Direktøren for Arbejdsløshedsforsikringen kan efter forhandling med Landsarbejdsrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.</p>\r\n      <p class=\"Tekst\"><span class=\"Bold\">§ 58.</span> Efter forhandling med Landsarbejdsrådet kan direktøren for Arbejdsløshedsforsikringen fastsætte regler om</p>\r\n      <p>\r\n        <p class=\"Liste1\"><span class=\"Liste1Nr\">1)</span> udbetaling af dagpenge for søgnehelligdage,</p>\r\n        <p class=\"Liste1\"><span class=\"Liste1Nr\">2)</span> retten til dagpenge for et medlem,</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">a)</span> som ikke får løn for tidsrum, hvori arbejdet indstilles på grund af vejrliget, eller</p>\r\n            <p class=\"Liste2\"><span class=\"Liste2Nr\">b)</span> som under ledighed har bibeskæftigelse ved selvstændig virksomhed, eller</p>\r\n          </div>\r\n        </p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 603 af 25. juni 2001</span></p>\r\n      <p class=\"Tekst\"><span class=\"Bold\">§ 41.</span> …</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 8.</span> Direktøren for Arbejdsdirektoratet kan efter forhandling med Landsarbejdsrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.</p>\r\n      <p class=\"Tekst\"><span class=\"Bold\">§ 58.</span> Efter forhandling med Landsarbejdsrådet kan direktøren for Arbejdsdirektoratet fastsætte regler om</p>\r\n      <p>\r\n        <p class=\"Liste1\"><span class=\"Liste1Nr\">1)</span> udbetaling af dagpenge for søgnehelligdage,</p>\r\n        <p class=\"Liste1\"><span class=\"Liste1Nr\">2)</span> retten til dagpenge for et medlem,</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">a)</span> som under ledighed har bibeskæftigelse ved selvstændig virksomhed, eller</p>\r\n          </div>\r\n        </p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse af nr. 799 af 24. september 2002</span></p>\r\n      <p class=\"Tekst\"><span class=\"Bold\">§ 41.</span> …</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 8.</span> Direktøren for Arbejdsdirektoratet kan efter forhandling med Landsarbejdsrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.</p>\r\n      <p class=\"Tekst\"><span class=\"Bold\">§ 58.</span> Efter forhandling med Landsarbejdsrådet kan direktøren for Arbejdsdirektoratet fastsætte regler om</p>\r\n      <p>\r\n        <p class=\"Liste1\"><span class=\"Liste1Nr\">1)</span> udbetaling af dagpenge for søgnehelligdage,</p>\r\n        <p class=\"Liste1\"><span class=\"Liste1Nr\">2)</span> retten til dagpenge for et medlem,</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">a)</span> som under ledighed har bibeskæftigelse ved selvstændig virksomhed, eller</p>\r\n          </div>\r\n        </p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 708 af 13. august 2003</span></p>\r\n      <p class=\"Tekst\"><span class=\"Bold\">§ 41.</span> …</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 8.</span> Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.</p>\r\n      <p class=\"Tekst\"><span class=\"Bold\">§ 58.</span> Efter forhandling med Beskæftigelsesrådet kan direktøren for Arbejdsdirektoratet fastsætte regler om</p>\r\n      <p>\r\n        <p class=\"Liste1\"><span class=\"Liste1Nr\">1)</span> udbetaling af dagpenge og aktiveringsydelse for søgnehelligdage,</p>\r\n        <p class=\"Liste1\"><span class=\"Liste1Nr\">2)</span> retten til dagpenge for et medlem,</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">a)</span> som under ledighed har bibeskæftigelse ved selvstændig virksomhed, eller</p>\r\n          </div>\r\n        </p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005</span></p>\r\n      <p class=\"Tekst\"><span class=\"Bold\">§ 41.</span> Ret til optagelse som medlem har personer,</p>\r\n      <p>\r\n        <p class=\"Liste1\"><span class=\"Liste1Nr\">1)</span> …,</p>\r\n        <p class=\"Liste1\"><span class=\"Liste1Nr\">2)</span> …, og</p>\r\n        <p class=\"Liste1\"><span class=\"Liste1Nr\">3)</span> som enten</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">a)</span> …,</p>\r\n            <p class=\"Liste2\"><span class=\"Liste2Nr\">b)</span> …,</p>\r\n            <p class=\"Liste2\"><span class=\"Liste2Nr\">c)</span> dokumenterer at udøve selvstændig erhvervsvirksomhed,</p>\r\n            <p class=\"Liste2\"><span class=\"Liste2Nr\">d)</span> …</p>\r\n          </div>\r\n        </p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 8.</span> Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.</p>\r\n      <p class=\"Tekst\"><span class=\"Bold\">§ 58.</span> Efter forhandling med Beskæftigelsesrådet kan direktøren for Arbejdsdirektoratet fastsætte regler om</p>\r\n      <p>\r\n        <p class=\"Liste1\"><span class=\"Liste1Nr\">1)</span> udbetaling af dagpenge og aktiveringsydelse for søgnehelligdage,</p>\r\n        <p class=\"Liste1\"><span class=\"Liste1Nr\">2)</span> retten til dagpenge for et medlem,</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">a)</span> som under ledighed har bibeskæftigelse ved selvstændig virksomhed, eller</p>\r\n          </div>\r\n        </p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Direktoratet for Arbejdsløshedsforsikringens bekendtgørelse nr. 1146 af 20. december 1995 om udøvelse af selvstændig virksomhed som bibeskæftigelse, med de ændringer der følger af bekendtgørelse nr. 946 af 16. december 1998</span></p>\r\n      <p class=\"Tekst\"><span class=\"Bold\">§ 1.</span> ...</p>\r\n      <p class=\"Tekst\"><span class=\"Italic\">Stk. 2.</span> Som bibeskæftigelse anses selvstændig virksomhed, der ikke er hovedbeskæftigelse eller forsikringsgrundlag for medlemmet.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 2.</span> Dagpengeretten for et medlem, der udøver selvstændig virksomhed som bibeskæftigelse, er betinget af, at medlemmet over for kassen sandsynliggør, at arbejdet med virksomheden til enhver tid kan udføres uden for normal arbejdstid. Medlemmet skal give kassen oplysninger om bl.a.:</p>\r\n      <p>\r\n        <p class=\"Liste1\"><span class=\"Liste1Nr\">a)</span> arten og omfanget af virksomheden,</p>\r\n        <p class=\"Liste1\"><span class=\"Liste1Nr\">b)</span> ansat arbejdskraft,</p>\r\n        <p class=\"Liste1\"><span class=\"Liste1Nr\">c)</span> medlemmets egen og eventuel ægtefælles/medejers arbejdsindsats, og eventuel fast arbejdsdeling ægtefællerne/medejerne imellem, og</p>\r\n        <p class=\"Liste1\"><span class=\"Liste1Nr\">d)</span> virksomhedens omsætning og indtjening.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Vurderingen efter stk. 1 skal ske på grundlag af den samlede beskæftigelse i virksomheden, medmindre en del af arbejdet udføres af ansat arbejdskraft eller ægtefælle/medejere, og der er fast arbejdsdeling.</p>\r\n      <p class=\"Tekst\"><span class=\"Italic\">Stk. 3.</span> Dagpengeretten er endvidere betinget af, at medlemmet står til rådighed for arbejdsmarkedet i normalt omfang som fuldtids- eller deltidsforsikret, jf. direktoratets bekendtgørelse om rådighed og selvforskyldt ledighed.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 5.</span> Medlemmet skal meddele kassen, hvis der sker ændringer i virksomhedens drift og/eller omfang.</p>\r\n      <p class=\"Tekst\"><span class=\"Bold\">§ 3.</span> For et medlem, som udøver selvstændig virksomhed som bibeskæftigelse, og som opfylder betingelserne i § 2, er retten til dagpenge efter lovens § 52 a og § 55 begrænset til en periode på 78 uger, jf. dog §§ 4 og 5.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 3.</span> Såfremt der i en periode inden for de seneste 78 uger før virksomhedens påbegyndelse eller genetablering er udøvet selvstændig virksomhed som bibeskæftigelse, afkortes perioden på 78 uger efter stk. 1 med en tilsvarende periode.</p>\r\n      <p class=\"Tekst\"><span class=\"Italic\">Stk. 4.</span> Ret til en ny dagpengeperiode efter stk. 1 er betinget af,</p>\r\n      <p>\r\n        <p class=\"Liste1\"><span class=\"Liste1Nr\">a)</span> at et fuldtidsforsikret medlem har haft arbejde som lønmodtager i en tid, som sammenlagt svarer til arbejde i fagets fulde, sædvanlige arbejdstid i mindst 26 uger inden for de sidste 18 måneder, eller i en tilsvarende periode har udøvet selvstændig erhvervsvirksomhed i væsentligt omfang,</p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 73 af 9. februar 2004 om udøvelse af selvstændig virksomhed som bibeskæftigelse</span></p>\r\n      <p class=\"Tekst\"><span class=\"Bold\">§ 1.</span> Denne bekendtgørelse gælder for medlemmer, der alene eller sammen med andre udøver selvstændig virksomhed som bibeskæftigelse.</p>\r\n      <p class=\"Tekst\"><span class=\"Italic\">Stk. 2.</span> Selvstændig virksomhed, der ikke er hovedbeskæftigelse eller forsikringsgrundlag for medlemmet, anses for bibeskæftigelse.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 2.</span> Retten til dagpenge er betinget af, at medlemmet kan sandsynliggøre, at bibeskæftigelsen til enhver tid kan udføres uden for normal arbejdstid. Medlemmet skal bl.a. oplyse a-kassen om:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Arten og omfanget af virksomheden.</p>\r\n        <p class=\"Liste1\"><span class=\"Liste1Nr\">2)</span> Ansat arbejdskraft.</p>\r\n        <p class=\"Liste1\"><span class=\"Liste1Nr\">3)</span> Egen og eventuel ægtefælles eller medejers arbejdsindsats. Herunder om der er aftale om fast deling af arbejdet mellem ægtefæller eller medejere.</p>\r\n        <p class=\"Liste1\"><span class=\"Liste1Nr\">4)</span> Virksomhedens omsætning og indtjening.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Vurderingen efter stk. 1 skal ske på grundlag af alt arbejdet i virksomheden. Det gælder dog ikke, hvis en del af arbejdet udføres af ansat arbejdskraft, ægtefælle eller medejere, og der er aftalt fast deling af arbejdet.</p>\r\n      <p class=\"Tekst\"><span class=\"Italic\">Stk. 3.</span> Retten til dagpenge er også betinget af, at medlemmet står til rådighed for arbejdsmarkedet i det omfang, der gælder for medlemmet. Der henvises til bekendtgørelse om rådighed.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 5.</span> Medlemmet skal give a-kassen besked, hvis der sker ændringer i virksomhedens drift eller omfang.</p>\r\n      <p class=\"Tekst\"><span class=\"Bold\">§ 3.</span> For et medlem, som har bibeskæftigelse, og som opfylder betingelserne i § 2, er retten til dagpenge efter lovens § 55 begrænset til 78 uger, jf. dog §§ 4 og 5. Kun uger, der forbruger af ydelsesperioden, indgår i beregningen af de 78 uger.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 3.</span> Hvis medlemmet har haft bibeskæftigelse i en periode inden for de seneste 78 uger før virksomheden er begyndt eller genetableret, skal de 78 uger efter stk. 1 reduceres med en tilsvarende periode.</p>\r\n      <p class=\"Tekst\"><span class=\"Italic\">Stk. 4.</span> Ret til en ny periode med dagpenge efter stk. 1 er betinget af:</p>\r\n      <p>\r\n        <p class=\"Liste1\"><span class=\"Liste1Nr\">1)</span> At et medlem, der er forsikret for fuld tid, har haft arbejde som lønmodtager i en tid, som sammenlagt svarer til arbejde i fagets fulde, sædvanlige arbejdstid i mindst 26 uger inden for de sidste 18 måneder. Det gælder også, hvis medlemmet i en tilsvarende periode har udøvet selvstændig virksomhed i væsentligt omfang.</p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed</span></p>\r\n      <p class=\"Tekst\"><span class=\"Bold\">§ 3.</span> Beskæftigelse i et selskab, hvor pågældende har afgørende indflydelse, jf. stk. 2, 4 og 5, anses for selvstændig virksomhed.</p>\r\n      <p class=\"Tekst\"><span class=\"Italic\">Stk. 2.</span> Afgørende indflydelse foreligger, hvis pågældende eller dennes ægtefælle alene eller sammen med nærmeste familie, jf. stk. 3, er indehaver af</p>\r\n      <p>\r\n        <p class=\"Liste1\"><span class=\"Liste1Nr\">1)</span> mindst 50 % af selskabskapitalen,</p>\r\n        <p class=\"Liste1\"><span class=\"Liste1Nr\">2)</span> mindst 50 % af selskabskapitalens stemmeværdi,</p>\r\n        <p class=\"Liste1\"><span class=\"Liste1Nr\">3)</span> en bestemmende andel af selskabets kapital,</p>\r\n        <p class=\"Liste1\"><span class=\"Liste1Nr\">4)</span> en bestemmende andel af stemmerne i selskabet, eller</p>\r\n        <p class=\"Liste1\"><span class=\"Liste1Nr\">5)</span> mindst 10 % af selskabskapitalen eller 10 % af selskabskapitalens stemmeværdi, og pågældende eller ægtefællen tillige er medlem af selskabets bestyrelse eller direktion.</p>\r\n      </p>\r\n      <p class=\"Tekst\"><span class=\"Bold\">§ 5.</span> Et medlem, som driver selvstændig virksomhed, jf. §§ 2-4, anses for at drive virksomheden som hovedbeskæftigelse, hvis</p>\r\n      <p>\r\n        <p class=\"Liste1\"><span class=\"Liste1Nr\">1)</span> driften af virksomheden har dannet grundlag for medlemmets optagelse i eller overflytning til en a-kasse som selvstændig erhvervsdrivende, jf. dog § 6, stk. 2, eller</p>\r\n        <p class=\"Liste1\"><span class=\"Liste1Nr\">2)</span> medlemmet efter en konkret vurdering må anses for at drive virksomheden som hovedbeskæftigelse.</p>\r\n      </p>\r\n      <p class=\"Tekst\"><span class=\"Bold\">§ 6.</span> Et medlem, som driver selvstændig virksomhed, jf. §§ 2-4, anses for at drive virksomheden som bibeskæftigelse, hvis virksomheden ikke er hovedbeskæftigelse, jf. § 5.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 8.</span> Retten til dagpenge for et medlem, som driver selvstændig virksomhed som bibeskæftigelse, jf. § 6, er betinget af, at medlemmet kan sandsynliggøre, at bibeskæftigelsen til enhver tid kan udføres uden for normal arbejdstid. Medlemmet skal bl.a. oplyse a-kassen om:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Arten og omfanget af virksomheden.</p>\r\n        <p class=\"Liste1\"><span class=\"Liste1Nr\">2)</span> Ansat arbejdskraft.</p>\r\n        <p class=\"Liste1\"><span class=\"Liste1Nr\">3)</span> Egen og eventuel ægtefælles eller medejers arbejdsindsats. Herunder om der er aftale om fast deling af arbejdet mellem ægtefæller eller medejere.</p>\r\n        <p class=\"Liste1\"><span class=\"Liste1Nr\">4)</span> Virksomhedens omsætning og indtjening.</p>\r\n      </p>\r\n      <p class=\"Tekst\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/2008"
        },
        {
            "displayName": "Accession",
            "displayValue": "W20071052225"
        },
        {
            "displayName": "Entydig dokumentidentifikation",
            "displayValue": "BE002891"
        },
        {
            "displayName": "Dato for indlæggelse",
            "displayValue": "25/04/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10522"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "21/12/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5100942-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}