{
    "id": 39049,
    "title": "Konfliktvarsel. Lovligt fagligt formål.(* 1) (* 2) TV2/Danmark, Rugaardsvej, 5100 Odense C. (advokat Bjørn Høberg-Petersen) Biintervenient: Dansk Journalistforbund (advokat Per Walsøe) mod Landsorganisationen i Danmark for Dansk    Metalarbejderforbund (konsulent Leo Lybæk Hansen). Dommere: Marie-Louise Andreasen (retsformand), Arnold Hansen, Poul Fl. Hansen, Mads Kofod, Jørn-Oluf Olsen, Kurt Petersen og Spang-Hanssen. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3296 af 15/04/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Konfliktvarsel fundet ulovligt. </I> </P>  \r\n\r\n<P> <I>TV2 opsagde en overenskomst for serviceteknikere på TV-SYD med Dansk  \r\n\r\n Metalarbejderforbund (M), der ikke indeholdt regler om konflikt, til udløb  \r\n\r\n den 31/3-92. Den 27/3-92 varslede M arbejdsstandsning for de pågældende  \r\n\r\n ansatte til støtte for et krav om fornyelse af overenskomsten. TV2 anså efter  \r\n\r\n udløbet af den opsagte overenskomst de pågældende ansatte som dækket af andre  \r\n\r\n overenskomster og indklagede M for Arbejdsretten med påstand om, at  \r\n\r\n konfliktvarslet var ulovligt af såvel formelle som materielle grunde. </I>  \r\n\r\n</P>  \r\n\r\n<P> <I>Arbejdsretten fastslog, at varslingsskrivelsen var afgivet over for  \r\n\r\n ansættelsesmyndigheden og inden udløbet af parternes overenskomst. Den  \r\n\r\n indeholdt oplysning om navnene på de personer, der var omfattet af  \r\n\r\n arbejdsnedlæggelsen, og henvisning til fuldmagter for M til at foretage  \r\n\r\n opsigelse af arbejdsforholdene. </I> </P>  \r\n\r\n<P> <I>Opsigelserne opfyldte derfor formkravene til varsling af konflikt.  \r\n\r\n</I> </P>  \r\n\r\n<P> <I>Formkravene måtte antages at være de samme, uanset om den tidligere  \r\n\r\n overenskomst indeholdt bestemmelser om konflikt, og uanset om overenskomsten  \r\n\r\n var udløbet. Arbejdsområdet måtte karakteriseres som Ms naturlige faglige  \r\n\r\n interesseområde, og det antal medlemmer af M, der var beskæftiget hos TV-SYD  \r\n\r\n var forholdsmæssigt så stort, at konflikten forfulgte et lovligt fagligt  \r\n\r\n formål. At to af de personer, der var varslet konflikt for, i kraft af en  \r\n\r\n anden overenskomst var afskåret fra lovligt at nedlægge arbejdet, medførte  \r\n\r\n ikke, at konfliktvarslet i det hele kunne anses for ulovligt. M blev herefter  \r\n\r\n frifundet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Konfliktvarsel. Lovligt fagligt formål.(* 1) (*  \r\n\r\n 2) TV2/Danmark, Rugaardsvej, 5100 Odense C. (advokat Bjørn Høberg-Petersen)  \r\n\r\n Biintervenient: Dansk Journalistforbund (advokat Per Walsøe) mod  \r\n\r\n Landsorganisationen i Danmark for Dansk Metalarbejderforbund (konsulent Leo  \r\n\r\n Lybæk Hansen). Dommere: Marie-Louise Andreasen (retsformand), Arnold Hansen,  \r\n\r\n Poul Fl. Hansen, Mads Kofod, Jørn-Oluf Olsen, Kurt Petersen og Spang-Hanssen.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Under denne sag er der rejst spørgsmål om lovligheden af en varslet  \r\n\r\n arbejdsnedlæggelse på TV-Syd A/S. </P>  \r\n\r\n<P>PARTERNES PÅSTANDE: </P>  \r\n\r\n<P>Klageren, TV2/Danmark, har nedlagt påstand om, at de indklagede skal  \r\n\r\n anerkende, at den af Dansk Metalarbejderforbund ved skrivelser af 26. marts  \r\n\r\n 1992 og 2. april 1992 varslede arbejdsnedlæggelse pr. 1. juli 1992 for 18  \r\n\r\n medarbejdere ansat ved TV-SYD A/S er ulovlig. </P>  \r\n\r\n<P>Biintervenienten, Dansk Journalistforbund, har støttet denne påstand. </P>  \r\n\r\n<P>De indklagede, Landsorganisationen i Danmark for Dansk  \r\n\r\n Metalarbejderforbund, har påstået frifindelse. </P>  \r\n\r\n<P>SAGSFREMSTILLING: </P>  \r\n\r\n<P>Fjernsynsstationen TV-SYD blev etableret i 1983 som en regional  \r\n\r\n forsøgsvirksomhed under Danmarks Radio. Stationens personale bestod  \r\n\r\n overvejende af medarbejdere i Danmarks Radio, der blev udstationeret til  \r\n\r\n TV-SYD. </P>  \r\n\r\n<P>Ved udgangen af 1985 blev stationens produktion overtaget af TV-SYD A/S.  \r\n\r\n</P>  \r\n\r\n<P>Medarbejdere fra Danmarks Radio fik, hvis de ønskede det, orlov fra  \r\n\r\n Danmarks Radio til at fortsætte deres arbejde for TV-SYD, og der blev  \r\n\r\n afsluttet overenskomster mellem TV-SYD A/S og de ansattes faglige  \r\n\r\n organisationer, herunder en overenskomst af 30. januar 1986 mellem TV-SYD A/S  \r\n\r\n og Dansk Metalarbejderforbund, der pr. 1. april 1987 blev afløst af  \r\n\r\n overenskomst af 9. februar 1987. </P>  \r\n\r\n<P>Efter sit indhold dækker overenskomsten løn- og arbejdsforhold for de  \r\n\r\n ansatte tekniske medarbejdere, beskæftiget ved Stationen. </P>  \r\n\r\n<P>Ifølge overenskomstens § 1, stk. 1, omfatter den medarbejdere, der er  \r\n\r\n beskæftiget ved teknisk arbejde på Stationen. Teknisk arbejde udføres af  \r\n\r\n medarbejdere, der optager, redigerer, fotograferer, afvikler og/eller  \r\n\r\n producerer samt dem, der installerer og servicerer Stationens tekniske  \r\n\r\n udstyr. </P>  \r\n\r\n<P>Overenskomsten indeholder endvidere i § 1, stk. 2, eksklusivbestemmelse  \r\n\r\n til fordel for medlemmer af Dansk Metalarbejderforbund. </P>  \r\n\r\n<P>Det fremgår bl.a. af overenskomsten, at medarbejderne lønnes månedsvis  \r\n\r\n forud (§ 2, stk. 3), at de har ret til 6 ugers ferie (§ 6), og at de er  \r\n\r\n omfattet af en gruppelivsforsikring og kan blive tilsluttet en  \r\n\r\n pensionsordning (§ 10). Der er i et vist omfang henvist til funktionærloven  \r\n\r\n (overenskomstens § 13 om opsigelse), og varslet for opsigelse er fastsat til  \r\n\r\n op til 3 måneder fra medarbejderside og op til 12 måneder fra Stationens  \r\n\r\n side. Overenskomsten gælder (§ 18) til 31. marts 1987 og løber videre et år  \r\n\r\n ad gangen indtil den opsiges med 3 måneders varsel. Den har ikke bestemmelser  \r\n\r\n om kollektive kampskridt. I et protokollat henvises vedrørende ophavsret til  \r\n\r\n reglerne i Danmarks Radios overenskomst med Dansk Metalarbejderforbund. </P>  \r\n\r\n<P>Pr. 1. oktober 1987 blev TV2 etableret som landsdækkende fjernsynskanal  \r\n\r\n med en central sendestation i Odense og desuden 8 regionale TV-stationer, og  \r\n\r\n TV-SYD blev godkendt som den første regionale station i TV2-systemet. </P>  \r\n\r\n<P>På TV-SYD er nu ansat i alt 53 medarbejdere: 19 programmedarbejdere, 20  \r\n\r\n teknikere og 9 administrative medarbejdere samt 2 journalistpraktikanter og 3  \r\n\r\n medieteknikmekanikerlærlinge. </P>  \r\n\r\n<P>Medieteknikmekanikeruddannelsen er undergivet Metalindustriens  \r\n\r\n Lærlingeudvalg, og arbejdsområdet er beskrevet som arbejde fortrinsvis med  \r\n\r\n optagelser, bearbejdning og afvikling af TV-, lyd- og videoproduktioner i  \r\n\r\n samarbejde med producenter og deres øvrige medarbejdere. Betjening og  \r\n\r\n sammenkobling af udstyr, der indgår i TV-, lyd- og videoproduktioner.  \r\n\r\n Deltagelse i systemplanlægning og opbygning af faste og transportable lyd- og  \r\n\r\n videoproduktionsanlæg og medvirken ved udarbejdelse af brugerinformationer.  \r\n\r\n Vedligeholdelse, fejlfinding og fejlretning af lyd- og videoproduktionsudstyr  \r\n\r\n til modulniveau. Medieteknikmekanikerne er en af de faggrupper, der indgår  \r\n\r\n under metalarbejdernes arbejdsløshedskasses område, der (kassens vedtægts §  \r\n\r\n 4, stk. 2) er den del af arbejdsmarkedet, der i væsentligt omfang  \r\n\r\n overenskomstdækkes af Dansk Metalarbejderforbund. </P>  \r\n\r\n<P>TV2's centrale ledelse har den overenskomstmæssige forhandlingskompetence  \r\n\r\n såvel for den centrale produktions- og udsendelsesvirksomhed i Odense som for  \r\n\r\n de regionale stationer. Ansættelses- og afskedigelseskompetencen for det  \r\n\r\n regionale personale er hos den enkelte station. </P>  \r\n\r\n<P>Efter forhandlinger med både Dansk Metalarbejderforbund og Dansk  \r\n\r\n Journalistforbund indgik TV2 den 22. januar 1988 overenskomst med Dansk  \r\n\r\n Journalistforbund med virkning fra 1. marts 1988, idet Dansk  \r\n\r\n Journalistforbunds hidtidige overenskomst med TV-SYD blev opsagt til udløb  \r\n\r\n den 31. marts 1989. </P>  \r\n\r\n<P>Overenskomsten dækker fastansatte medarbejdere, beskæftiget ved redaktion,  \r\n\r\n produktion og afvikling af TV2's udsendelsesvirksomhed. </P>  \r\n\r\n<P>Ved TV2 forstås i overenskomsten den lovfæstede, samlede TV2-virksomhed  \r\n\r\n indbefattet TV2's regionale virksomheder. </P>  \r\n\r\n<P>Overenskomsten omfatter (jfr. § 1, stk. 1) medarbejdere ved TV2  \r\n\r\n beskæftiget med redigering, grafisk visualisering, research, programlægning,  \r\n\r\n programudformning, producering, fotografering, lydoptagelse, klipning,  \r\n\r\n tekstning, versionering og afvikling m.v. af fjernsynsprogrammer til  \r\n\r\n udsendelse i TV2's regi samt medarbejdere ved TV2, der informerer om TV2's  \r\n\r\n aktiviteter. </P>  \r\n\r\n<P>Der er eksklusivbestemmelse (§ 1, stk. 2) til fordel for personer, der vil  \r\n\r\n kunne optages som medlemmer af Dansk Journalistforbund og Journalisternes  \r\n\r\n Arbejdsløshedskasse. </P>  \r\n\r\n<P>Overenskomsten har desuden bestemmelse om pensionsordning (§ 4) og  \r\n\r\n ferieret i henhold til ferieloven (§ 5). Om ophavsret refereres til  \r\n\r\n ophavsrets- og fotografiloven, og der omtales TV2's ret til det tjenstligt  \r\n\r\n producerede udsendelsesstof, og til eksemplarfremstilling - hvilket i praksis  \r\n\r\n vil sige fremstilling af videobånd til leje og salg. Der er nærmere regler  \r\n\r\n for medarbejdernes andel i indtægten ved salg til fjernsynsbrug af TV2's  \r\n\r\n nyheds- og aktualitetsstof. </P>  \r\n\r\n<P>Den 2. februar 1988 blev der holdt et møde mellem Dansk Journalistforbund  \r\n\r\n og Landsorganisationen i Danmark, hvor Dansk Journalistforbund orienterede om  \r\n\r\n indholdet af den færdigforhandlede overenskomst mellem Dansk  \r\n\r\n Journalistforbund og TV2. Det blev herunder bl.a. oplyst, at overenskomsten  \r\n\r\n dækker fastansatte medarbejdere, der med den kreative indfaldsvinkel er  \r\n\r\n beskæftiget med redaktion, produktion og afvikling af TV2's  \r\n\r\n udsendelsesvirksomhed, og at Dansk Journalistforbund havde lagt vægt på, at  \r\n\r\n overenskomsten mellem Dansk Journalistforbund og TV2 ikke var til hinder for,  \r\n\r\n at der indgås aftaler om dækning af arbejdsfunktioner, der ikke dækkes af  \r\n\r\n overenskomsten mellem Dansk Journalistforbund og TV2. </P>  \r\n\r\n<P>Landsorganisationen i Danmark tilkendegav på mødet, at man ville tage  \r\n\r\n kontakt til TV2 med henblik på at få garanti for, at der ville blive indgået  \r\n\r\n overenskomst med LO-fagforbund for medlemmer, der ansættes til at udføre  \r\n\r\n funktioner vedrørende arbejde, der ikke er dækket af Dansk Journalistforbunds  \r\n\r\n overenskomst med TV2, og, at man ville anbefale medlemsforbundene at trække  \r\n\r\n fremsendte konfliktvarsler tilbage, så snart der var opnået tilsagn om  \r\n\r\n forhandling fra TV2's side. </P>  \r\n\r\n<P>Det blev besluttet at oprette et samarbejdsudvalg med henblik på at drøfte  \r\n\r\n eventuelle uoverensstemmelser omkring diverse overenskomsters dækningsområder  \r\n\r\n m.v. </P>  \r\n\r\n<P>Dansk Journalistforbund tilkendegav, at man ikke endeligt ville godkende  \r\n\r\n den indgåede overenskomst med TV2, før Landsorganisationen i Danmarks  \r\n\r\n relevante forbund havde opnået de nævnte garantier fra TV2. </P>  \r\n\r\n<P>TV2 - indbefattet TV2's regionale virksomheder - indgik den 10. februar  \r\n\r\n 1988 en overenskomst for serviceteknikere med Dansk Metalarbejderforbund med  \r\n\r\n virkning fra 1. marts 1988. Ansættelse efter denne overenskomst sker i  \r\n\r\n henhold til funktionærloven. Overenskomsten respekterer den løbende  \r\n\r\n overenskomst mellem Dansk Metalarbejderforbund og TV-SYD. </P>  \r\n\r\n<P>Ifølge overenskomstens § 1 er serviceteknikeren ansvarlig for det tekniske  \r\n\r\n udstyrs driftssikkerhed, klargøring og driftsvedligeholdelse.  \r\n\r\n Serviceteknikeren skal påtage sig konsulentvirksomhed over for de  \r\n\r\n producerende medarbejdere og skal desuden, når det er påkrævet, kunne indgå i  \r\n\r\n de daglige produktionsopgaver. Der er eksklusivbestemmelse (§ 1, stk. 2) til  \r\n\r\n fordel for personer, der vil kunne optages som medlemmer af Dansk  \r\n\r\n Metalarbejderforbund og forbundets arbejdsløshedskasse. </P>  \r\n\r\n<P>Overenskomsten har bestemmelser (§§ 4 og 5) om pensionsordning og ferie  \r\n\r\n samt (§ 15) om eventuel konflikt ved overenskomstfornyelse. </P>  \r\n\r\n<P>Faggrupper der er omfattet af Dansk Metalarbejderforbunds overenskomst med  \r\n\r\n TV-SYD, er omfattet enten af serviceteknikeroverenskomsten eller af  \r\n\r\n journalistoverenskomsten. </P>  \r\n\r\n<P>Den 29. august 1991 opsagde TV2 over for Dansk Metalarbejderforbund  \r\n\r\n overenskomsten af 9. februar 1987 for TV-SYD til udløb den 31. marts 1992. I  \r\n\r\n opsigelsesskrivelsen anføres, at TV2/Danmark er indstillet på sammen med  \r\n\r\n TV-SYD og Dansk Journalistforbund at finde en smidig løsning for Dansk  \r\n\r\n Metalarbejderforbunds nuværende medlemmer i TV-SYD. </P>  \r\n\r\n<P>Den 17. september 1991 bekræftede Dansk Metalarbejderforbund modtagelsen  \r\n\r\n af opsigelsen, men gjorde opmærksom på, at man ikke kunne acceptere  \r\n\r\n opsigelsen i dens form og indhold, og bebudede, at man senere ville vende  \r\n\r\n tilbage vedrørende fornyelsen af overenskomsten. </P>  \r\n\r\n<P>TV2 har herefter den 26. marts 1992 fornyet sin overenskomst med Dansk  \r\n\r\n Journalistforbund med virkning fra 1. marts 1992. Overenskomsten er på  \r\n\r\n væsentlige punkter uændret i forhold til den tidligere, men har et nyt  \r\n\r\n protokollat, hvoraf bl.a. fremgår, at overenskomsten som følge af parternes  \r\n\r\n frigørelse fra de tidligere, selvstændige overenskomster på TV-SYD omfatter  \r\n\r\n TV-SYD uden særlige indskrænkninger. </P>  \r\n\r\n<P>Overenskomsten indeholder en tillægsaftale af 22. december 1989 om salg af  \r\n\r\n tjenstligt produceret udsendelsesstof. </P>  \r\n\r\n<P>Den 27. marts 1992 modtog TV2 og TV-SYD en skrivelse af 26. marts 1992 fra  \r\n\r\n Dansk Metalarbejderforbund om varsling af arbejdsstandsning for Dansk  \r\n\r\n Metalarbejderforbunds medlemmer beskæftiget ved TV-SYD A/S. </P>  \r\n\r\n<P>Varslingen har følgende ordlyd: </P>  \r\n\r\n<P>&#187;Dansk Metalarbejderforbund skal herved varsle arbejdsnedlæggelse for  \r\n\r\n 18 medarbejdere, ansat ved TV SYD A/S med virkning fra og med 1. juli 1992.  \r\n\r\n</P>  \r\n\r\n<P>Nærværende konfliktvarsel afgives på vegne de nævnte medarbejdere med et  \r\n\r\n varsel, der svarer til de længste af de for disse gældende individuelle  \r\n\r\n opsigelsesvarsler. Fuldmagter om stillingsopsigelserne beror i forbundet.  \r\n\r\n</P>  \r\n\r\n<P>Der vedlægges en liste over de berørte 18 medarbejdere med angivelse af  \r\n\r\n navne og adresser. </P>  \r\n\r\n<P>De pågældende medarbejdere er beskæftiget med teknisk arbejde på TV Syd  \r\n\r\n A/S og er omfattet af den gældende overenskomst af 1987 mellem Dansk  \r\n\r\n Metalarbejderforbund og TV SYD A/S. </P>  \r\n\r\n<P>Overenskomsten er opsagt af TV2 ved skrivelse af 29. august 1992 med  \r\n\r\n virkning fra 1. april 1992. </P>  \r\n\r\n<P>TV2 har indtil videre afvist at forhandle om fornyelse </P>  \r\n\r\n<P>af overenskomsten pr. 1. april 1992 at regne. </P>  \r\n\r\n<P>Arbejdsstandsningen varsles til støtte for kravet om fornyelse af  \r\n\r\n overenskomsten. </P>  \r\n\r\n<P>Forbundet skal på ny anmode om en forhandling om indgåelse af overenskomst  \r\n\r\n med det hidtidige dækningsområde. Forbundet anmoder derfor om, at der snarest  \r\n\r\n aftales mødetid og sted for en sådan forhandling.&#171; </P>  \r\n\r\n<P>Den 14. maj 1992 holdt repræsentanter for parterne et møde om situationen,  \r\n\r\n og advokat Bjørn Høberg-Petersen resumerede i tilslutning hertil i et brev af  \r\n\r\n 2. juni 1992 TV2's standpunkter. Han gjorde herunder bl.a. gældende, at  \r\n\r\n parternes overenskomst var udløbet og ophørt pr. 31. marts 1992, således at  \r\n\r\n personalet herefter var omfattet enten af serviceteknikeroverenskomsten eller  \r\n\r\n af journalistoverenskomsten, idet dog teknikerne på TV-SYD fortsatte på  \r\n\r\n hidtidige arbejdsvilkår i kraft af de individuelle ansættelsesaftaler.  \r\n\r\n Advokat Bjørn Høberg-Petersen havde på mødet tilkendegivet, at  \r\n\r\n konfliktvarslet af 26. marts 1992 var ulovligt, fordi det ikke indeholdt  \r\n\r\n nogen definitiv stillingsopsigelse på de berørte medarbejderes vegne. Han  \r\n\r\n havde derfor tilbudt, at manglen kunne afhjælpes ved, at Dansk  \r\n\r\n Metalarbejderforbund erklærede, at konfliktvarslet skulle forstås som  \r\n\r\n egentlige stillingsopsigelser, som der var fuldmagter til. I brevet  \r\n\r\n konstaterede han, at Dansk Metalarbejderforbund ikke havde ønsket at afgive  \r\n\r\n en sådan erklæring. </P>  \r\n\r\n<P>I juli og august 1992 blev der holdt møder i et udvalg for teknisk  \r\n\r\n gennemgang af Dansk Journalistforbunds overenskomst med TV2. Dansk  \r\n\r\n Metalarbejderforbund var repræsenteret i udvalget. </P>  \r\n\r\n<P>På baggrund af disse møder blev der den 23. november 1992 holdt et - viste  \r\n\r\n det sig resultatløst - møde til udveksling af synspunkter vedrørende TV2's  \r\n\r\n eventuelle indgåelse af overenskomst med Dansk Metalarbejderforbund for  \r\n\r\n medlemmer ved TV-SYD parallelt med overenskomsten med Dansk  \r\n\r\n Journalistforbund. </P>  \r\n\r\n<P>Den 18. december 1992 har TV-SYD A/S indgået to ansættelsesaftaler med  \r\n\r\n TV-teknikere, der havde haft en tidsbegrænset ansættelse i 1992. Både i  \r\n\r\n ansættelsesaftalerne fra december 1991 og i aftalerne fra december 1992 er  \r\n\r\n der henvist til overenskomsten mellem TV-SYD og Dansk Metalarbejderforbund.  \r\n\r\n</P>  \r\n\r\n<P>Vilkårene for de da ansatte på TV-SYD er uændret efter den 1. april 1992,  \r\n\r\n også for så vidt angår områder (fx. ferielængden), hvor den opsagte  \r\n\r\n overenskomst var bedre for arbejdstagerne end overenskomsten med Dansk  \r\n\r\n Journalistforbund. </P>  \r\n\r\n<P>Indklagede har givet tilsagn om at udskyde iværksættelse af den varslede  \r\n\r\n konflikt indtil Arbejdsretten har truffet afgørelse i sagen. </P>  \r\n\r\n<P>PARTERNES ARGUMENTER: </P>  \r\n\r\n<P>Klageren og biintervenienten har til støtte for påstanden gjort gældende,  \r\n\r\n at Dansk Metalarbejderforbunds overenskomst med TV-SYD A/S, hverken  \r\n\r\n udtrykkeligt eller forudsætningsvis indeholder hjemmel til at iværksætte  \r\n\r\n kollektive kampskridt, og at overenskomsten heller ikke er dækket af  \r\n\r\n hovedaftale, der giver sådan hjemmel. </P>  \r\n\r\n<P>Dansk Metalarbejderforbund har derfor ikke ret til at iværksætte  \r\n\r\n kollektive arbejdsnedlæggelser. Selv om forbundet som nævnt i  \r\n\r\n varslingsskrivelsen har fuldmagter fra medlemmerne til at opsige deres  \r\n\r\n stillinger, er der ikke over for TV2 afgivet individuelle  \r\n\r\n stillingsopsigelser, og klageren har ikke trods opfordring dertil ønsket at  \r\n\r\n afhjælpe denne formelle mangel. Der er derfor ikke afgivet definitive  \r\n\r\n opsigelser i overensstemmelse med den fratrædelsesprocedure, der gælder for  \r\n\r\n de ansatte. Selv om der er varslet med en frist, der går ud over det længste  \r\n\r\n opsigelsesvarsel, og selv om forbundet har haft fuldmagt fra medlemmerne,  \r\n\r\n indeholder varslet ikke lovlige opsigelser. Den afgørende forskel på  \r\n\r\n egentlige opsigelser og afgivelse af konfliktvarsler er, at arbejdsgiveren  \r\n\r\n kan &#187;tilegne sig&#171; opsigelserne - men ikke konfliktvarslet - med den  \r\n\r\n virkning, at de ikke kan kaldes tilbage. </P>  \r\n\r\n<P>Overenskomsten mellem TV-SYD og Dansk Metalarbejderforbund er i henhold  \r\n\r\n til klagerens lovlige opsigelse ophørt pr. 31. marts 1992. </P>  \r\n\r\n<P>Det varsel, indklagede har afgivet, går efter sit indhold ud på at  \r\n\r\n iværksætte en arbejdsnedlæggelse på et tidspunkt, hvor der - bortset fra  \r\n\r\n eventuelle serviceteknikere - ikke består noget overenskomstforhold mellem  \r\n\r\n TV2/TV-SYD og de medlemmer af Dansk Metalarbejderforbund, som vil nedlægge  \r\n\r\n arbejdet. Varslet er derfor afgivet på et område, hvor forbundet ikke har  \r\n\r\n overenskomst. </P>  \r\n\r\n<P>Subsidiært gøres det gældende, at den varslede konflikt ikke forfølger et  \r\n\r\n lovligt fagligt formål, fordi den ville blive iværksat til støtte for kravet  \r\n\r\n om fornyelse af overenskomsten med det hidtidige dækningsområde. </P>  \r\n\r\n<P>Klageren bestrider ikke, at området er indklagedes naturlige  \r\n\r\n interessesfære, men forbundets interesse i at opnå en bestemt overenskomst er  \r\n\r\n ikke tilstrækkelig stærk til at bære en konflikt til skade for de  \r\n\r\n overenskomstmæssige rettigheder og den fortrinsstilling, Dansk  \r\n\r\n Journalistforbund har for de pågældende stillinger ifølge den overenskomst,  \r\n\r\n dette forbund har indgået med TV2 med virkning fra 1. april 1992. </P>  \r\n\r\n<P>Aftalen med Landsorganisationen i Danmark af 2. februar 1988 er da også et  \r\n\r\n udtryk for en fælles forståelse og solidaritet mellem fagforeningerne, der  \r\n\r\n før Dansk Journalistforbunds overenskomst har orienteret hinanden og opnået  \r\n\r\n enighed om flere spørgsmål. </P>  \r\n\r\n<P>Aftalerne fra december 1992 med to medarbejdere skal ses som fortsættelse  \r\n\r\n af de midlertidige aftaler, og TV-SYD har derfor trods  \r\n\r\n eksklusivbestemmelserne i journalistoverenskomsten måttet anvende den gamle  \r\n\r\n overenskomst. </P>  \r\n\r\n<P>Indklagede ønsker overenskomst for ca. 15 personer, hvilket både absolut  \r\n\r\n og relativt er et så beskedent antal, at det ikke kan begrunde en stærk  \r\n\r\n faglig interesse på området. </P>  \r\n\r\n<P>TV2 har som følge af sin særlige struktur og sine lovbundne forpligtelser  \r\n\r\n en særlig interesse i at have en enhedsoverenskomst for hele det producerende  \r\n\r\n personale, hvilket også er nødvendigt af hensyn til de særlige ophavsretlige  \r\n\r\n regler, der regulerer udnyttelsen af produktionerne. Enhedsoverenskomsten er  \r\n\r\n således utvivlsomt sagligt begrundet. </P>  \r\n\r\n<P>Mest subsidiært har klageren anført, at medarbejderne Eigil Skjæbæk og  \r\n\r\n (formentlig) Henrik Nielsen, som begge er omfattet af Dansk  \r\n\r\n Metalarbejderforbunds varsel af 26. marts 1992, pr. 31. marts 1992 er blevet  \r\n\r\n dækket af Dansk Metalarbejderforbunds overenskomst med TV2. Disse teknikeres  \r\n\r\n deltagelse i en arbejdsnedlæggelse vil være i strid med den fredspligt, som  \r\n\r\n påhviler dem i henhold til serviceteknikeroverenskomsten, og denne mangel ved  \r\n\r\n varslet må medføre, at det i det hele er ulovligt. </P>  \r\n\r\n<P>Indklagede har heroverfor anført, at forbundet i sin varslingsskrivelse,  \r\n\r\n der er modtaget inden overenskomstens udløb, ubestridt har overholdt  \r\n\r\n opsigelsesvarslerne for de enkelte ansatte, hvis navne er opregnet. Da der er  \r\n\r\n fuldmagter til at foretage opsigelser, må disse betragtes som definitivt  \r\n\r\n afgivet, og formkravene til strejkevarsel er derfor opfyldt. </P>  \r\n\r\n<P>Dette gælder, uanset at overenskomsten af arbejdsgiveren var opsagt til  \r\n\r\n udløb den 31. marts 1992 og altså før, arbejdsnedlæggelserne skulle  \r\n\r\n iværksættes, og uanset at overenskomsten ikke indeholder bestemmelser, der  \r\n\r\n hindrer sådan opsigelse uden frigørelseskonflikt. </P>  \r\n\r\n<P>Dansk Metalarbejderforbunds aktion forfølger et lovligt formål, fordi  \r\n\r\n arbejdsområdet er forbundets naturlige faglige område. Forbundet har således  \r\n\r\n i perioden 1985-92 haft overenskomsten, og der er ikke på dette område ved  \r\n\r\n TV-SYD ansat andre end de 18 (eller 15) ansatte, som strejkevarslet vedrører,  \r\n\r\n og som er organiseret hos Dansk Metalarbejderforbund. Det tekniske  \r\n\r\n udredningsarbejde, som Dansk Metalarbejderforbund har deltaget i, sigter ikke  \r\n\r\n blot på en overenskomst parallelt med journalistforbundsoverenskomsten, men  \r\n\r\n selv en paralleloverenskomst ville i øvrigt have interesse, fordi man derved  \r\n\r\n ville sikre forhandlingsretten. </P>  \r\n\r\n<P>På trods af eksklusivbestemmelsen i overenskomsten med journalistforbundet  \r\n\r\n har TV-SYD så sent som i december 1992 kunnet acceptere ansættelser efter den  \r\n\r\n overenskomst, som man hævder er udløbet, og arbejdsgiveren har ikke frataget  \r\n\r\n indklagedes medlemmer den fortrinsstilling (fx. med hensyn til feriens  \r\n\r\n længde) som fulgte af den tidligere overenskomst. </P>  \r\n\r\n<P>Biintervenienten, Dansk Journalistforbund, har ikke håndhævet sin  \r\n\r\n overenskomst til fordel for indklagedes medlemmer, på trods af at disse  \r\n\r\n derved på nogle punkter kunne have fået forbedret deres ansættelsesvilkår.  \r\n\r\n</P>  \r\n\r\n<P>Der er ikke af klageren påvist sådanne særlige forhold ved TV-drift,  \r\n\r\n herunder ophavsretlige problemer, der gør det absolut nødvendigt at have  \r\n\r\n samme overenskomst for alle ansatte (bortset fra serviceteknikere). </P>  \r\n\r\n<P>ARBEJDSRETTENS BEGRUNDELSE OG KONKLUSION: </P>  \r\n\r\n<P>Indklagedes varslingsskrivelse er ubestridt afgivet over for  \r\n\r\n ansættelsesmyndigheden og inden udløbet af parternes overenskomst. Den  \r\n\r\n indeholder oplysning om navnene på de personer, der er omfattet af  \r\n\r\n arbejdsnedlæggelsen, og henvisning til fuldmagter for forbundet til at  \r\n\r\n foretage opsigelse af arbejdsforholdene. Opsigelserne opfyldte derfor  \r\n\r\n formkravene til varsling af konflikt. </P>  \r\n\r\n<P>Indklagedes overenskomst med klageren var på det tidspunkt, hvor  \r\n\r\n opsigelserne skulle have virkning, ophørt som følge af klagernes lovlige  \r\n\r\n opsigelse, og klageren havde for den periode med biintervenienten indgået en  \r\n\r\n overenskomst, der dækkede samme og andre arbejdsområder. Formkravene til  \r\n\r\n varslingen må imidlertid antages at være de samme, uanset om den tidligere  \r\n\r\n overenskomst indeholder bestemmelser om konflikt, og uanset om overenskomsten  \r\n\r\n er udløbet. </P>  \r\n\r\n<P>Arbejdsområdet må karakteriseres som indklagedes naturlige faglige  \r\n\r\n interesseområde, hvilket bekræftes af indklagedes hidtidige overenskomst. Det  \r\n\r\n antal medlemmer af indklagede, der er beskæftiget hos TV-SYD er desuden  \r\n\r\n forholdsmæssigt så stort, at konflikten forfølger et lovligt fagligt formål.  \r\n\r\n</P>  \r\n\r\n<P>Den omstændighed, at to af de personer, der er varslet konflikt for, i  \r\n\r\n kraft af indklagedes overenskomst for serviceteknikere er afskåret fra  \r\n\r\n lovligt at nedlægge arbejdet for klageren, kan ikke medføre, at  \r\n\r\n konfliktvarslet i det hele anses for ulovligt. </P>  \r\n\r\n<P>Indklagedes frifindelsespåstand tages derfor til følge. </P>  \r\n\r\n<P>T h i k e n d e s f o r r e t : </P>  \r\n\r\n<P>Indklagede, Landsorganisationen i Danmark for Dansk Metalarbejderforbund,  \r\n\r\n frifindes. </P>  \r\n\r\n<P>I sagsomkostninger skal klageren, TV2/Danmark, betale 2.000 kr. til  \r\n\r\n Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.354 ff, Hasselbalch  \r\n\r\n Kollektivarbejdsretten s.228 f., Per Jacobsen: Lovlig brug af kampskridt til  \r\n\r\n støtte for overenskomstkrav 1987, s.60 ff, K.92.297, K.90.361 (A 1991, s.97),  \r\n\r\n K.89.086 (A 1989 s.136) K.86.079 (A 1986 s.145). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1993, side 59"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19930329613"
        },
        {
            "displayName": "Entydig dokumentidentifikation",
            "displayValue": "CA006984"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3296"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "15/04/1993"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "92.187"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}