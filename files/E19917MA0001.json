{
    "id": 118126,
    "title": "MOMSVEJL., AFGØRELSER 1991   1315 TSS. ADMINISTRATION AF PENSIONSKASSER ",
    "documentTypeId": "1490",
    "isSagsforlobPeriodValid": true,
    "shortName": "STV nr 20051 af 01/01/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>1315 TSS. Administration af pensionskasser </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>Ved en ændring i foråret af lov om ATP fik ATP adgang til at udføre  \r\n\r\n administrativ service - men ikke formueforvaltning - for pensionskasser m.fl.  \r\n\r\n I forbindelse med lovforslaget spurgte Folketingets Politisk-Økonomiske  \r\n\r\n Udvalg, om dette salg af administrative ydelser ville være momspligtigt for  \r\n\r\n ATP, forsikringsselskaber og tværgående pensionskasser. Udvalget præciserede,  \r\n\r\n at spørgsmålet skulle besvares under den forudsætning, at de administrative  \r\n\r\n ydelser ikke omfatter formueforvaltning. <BR>  \r\n\r\n</P>  \r\n\r\n<P>Skatteministeren besvarede spørgsmålet bekræftende, idet salg af  \r\n\r\n administrative ydelser er momspligtig, mens formueforvaltning er momsfrit.  \r\n\r\n<BR>  \r\n\r\n</P>  \r\n\r\n<P>Som følge af, at forsikringsselskaber m.fl. igennem mange år med  \r\n\r\n Finanstilsynets accept har administreret en række pensionskasser, uden at der  \r\n\r\n er betalt moms af administrationsydelser, blev der over for ministeren rejst  \r\n\r\n spørgsmål om, hvorvidt forsikringsselskabernes salg af en samlet pakke  \r\n\r\n (totaladministration) kan henføres til momslovens undtagelsesbestemmelse for  \r\n\r\n forsikringsvirksomhed. <BR>  \r\n\r\n</P>  \r\n\r\n<P>Den samlede pakke indeholder samtlige de opgaver, der er forbundet med at  \r\n\r\n drive en pensionskasse, herunder administration af pensionskassers  \r\n\r\n værdipapirer (formueforvaltning). <BR>  \r\n\r\n</P>  \r\n\r\n<P>Skatteministeren har nu truffet afgørelse om, at alle virksomheder skal  \r\n\r\n betale moms af salg af administrationsydelser til pensionskasser. Det gælder  \r\n\r\n også i tilfælde, hvor der er tale om salg af en samlet pakke, idet der dog  \r\n\r\n ikke skal betales moms af den del af ydelsen, der vedrører formueforvaltning.  \r\n\r\n<BR>  \r\n\r\n</P>  \r\n\r\n<P>Ministeren har ved afgørelsen lagt vægt på en udtalelse fra Finanstilsynet  \r\n\r\n om, at salg af administrative ydelser ikke er omfattet af begrebet  \r\n\r\n &quot;forsikringsvirksomhed&quot; efter lov om forsikringsvirksomhed, idet  \r\n\r\n administrator ikke bærer nogen form for forsikringsrisiko. Under hensyn til,  \r\n\r\n at forsikringsselskaber ikke hidtil har betalt moms af salg af  \r\n\r\n administrationsydelser til pensionskasser, har ministeren truffet afgørelse  \r\n\r\n om, at momspligten først får virkning fra den 1. januar 1991. <BR>  \r\n\r\n</P>  \r\n\r\n<P>Styrelsen har i tilknytning til ministerens afgørelse meddelt, at  \r\n\r\n momspligten for administrationsydelser også gælder pensionskasser, der har  \r\n\r\n indgået et samarbejde om fælles administration af de tilknyttede  \r\n\r\n pensionskasser. <BR>  \r\n\r\n</P>  \r\n\r\n<P>Styrelsen vil senere orientere om enkelthederne i forbindelse med  \r\n\r\n opsplitning af aktiviteterne i de tilfælde, hvor der er tale om levering af  \r\n\r\n ydelser, hvori indgår momsfri formueforvaltning. <BR>  \r\n\r\n</P>  \r\n\r\n<P>Se også Mn.1338 og TSS.1341. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19917MA0001"
        },
        {
            "displayName": "Entydig dokumentidentifikation",
            "displayValue": "AN007084"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1991"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}