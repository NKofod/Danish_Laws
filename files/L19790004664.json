{
    "id": 70946,
    "title": "Bekendtgørelse af overenskomst af 7. november 1977 mellem de nordiske Lande og Mozambique om et fælles nordisk bistandsprogram til udvikling af landbrugssektoren i Mozambique(* 1) ",
    "documentTypeId": "220",
    "isSagsforlobPeriodValid": false,
    "shortName": "BKI nr 46 af 27/03/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 7. november  \r\n\r\n 1977 mellem de nordiske Lande og Mozambique om et fælles nordisk  \r\n\r\n bistandsprogram til udvikling af landbrugssektoren i Mozambique(* 1) </H1>  \r\n\r\n<P></P>  \r\n\r\n<BR>  \r\n\r\n<P>Den 7. november 1977 undertegnedes i Maputo en overenskomst mellem  \r\n\r\n Danmark, Finland </P>  \r\n\r\n<P>Island, Norge og Sverige på den ene side og Mozambique på den anden side  \r\n\r\n om et fælles nordisk bistandsprogram til udvikling af landbrugssektoren i  \r\n\r\n Mozambique. </P>  \r\n\r\n<P>Overenskomsten har følgende ordlyd: </P>  \r\n\r\n<P>OVERENSKOMST </P>  \r\n\r\n<P>mellem Danmarks, Finlands, Islands, Norges og Sveriges regeringer og  \r\n\r\n Folkerepublikken </P>  \r\n\r\n<P>Mozambiques regering. </P>  \r\n\r\n<P>Danmarks, Finlands, Islands, Norges og Sveriges regeringer (herefter  \r\n\r\n benævnt de nordiske regeringer) på den ene side og Folkerepublikken  \r\n\r\n Mozambiques regering (herefter benævnt Mozambiques regering) på den anden  \r\n\r\n side, som ønsker at indlede et samarbejde om social og økonomisk udvikling i  \r\n\r\n Mozambique, er blevet enige om følgende. </P>  \r\n\r\n<P>Artikel I </P>  \r\n\r\n<P>Overenskomstens omfang </P>  \r\n\r\n<P>Hovedformålet med overenskomsten er at bistå Mozambiques regering i dens  \r\n\r\n bestræbelser på at udvikle landdistrikterne i Mozambique. Med dette formål  \r\n\r\n for øje vil der blive ydet støtte til et antal projekter i landbrugssektoren  \r\n\r\n i væsentlig overensstemmelse med en som tillæg I vedhæftet programbeskrivelse  \r\n\r\n af ,Det mozambiquisk-nordiske landbrugsprogram, MONAP' (herefter benævnt  \r\n\r\n programmet), samt med de ændringer i programbeskrivelsen, som parterne måtte  \r\n\r\n aftale. Programmets specifikke mål er i første række at støtte Mozambiques  \r\n\r\n regering i: </P>  \r\n\r\n<P>- styrkelse af den samlede planlægningskapacitet inden for  \r\n\r\n landbrugssektoren, </P>  \r\n\r\n<P>- oprettelse af træningsinstitutioner for teknikere inden for landbrug og  \r\n\r\n husdyrbrug, værkstedsledere, mekanikere og chauffører samt for  \r\n\r\n jordbrugsplanlæggere, </P>  \r\n\r\n<P>- tilrettelæggelse af et nationalt frøproduktionssystem, </P>  \r\n\r\n<P>- genopbygning af produktionen af grøntsager og citrusfrugter, </P>  \r\n\r\n<P>- opretholdelse og forbedring af husdyrproduktionen, herunder anvendelse  \r\n\r\n af trækdyr, </P>  \r\n\r\n<P>- udvikling af skovbruget, </P>  \r\n\r\n<P>- gennemførelse af fiskeriprojekter i søer og floder, </P>  \r\n\r\n<P>- reorganisering af landbrugets forsynings- og afsætningskanaler, </P>  \r\n\r\n<P>- forbedring af mekaniske vedligeholdelsesfunktioner, herunder  \r\n\r\n reservedelsforsyning, </P>  \r\n\r\n<P>- uddannelse af mozambiquisk personale på alle niveauer i  \r\n\r\n landbrugssektoren. </P>  \r\n\r\n<P>Artikel II </P>  \r\n\r\n<P>Bidraget </P>  \r\n\r\n<P CLASS=PUNKT> <B>1.</B> De nordiske regeringer stiller midler og personale  \r\n\r\n til brug for programmet til rådighed for Mozambiques regering i perioden 1.  \r\n\r\n januar 1978 - 31. december 1980 til en samlet værdi af højst halvtreds  \r\n\r\n millioner US dollars (US dollars 50.000.000). </P>  \r\n\r\n<P CLASS=PUNKT> <B>2.</B> Allokeringer foretages hvert år i overensstemmelse  \r\n\r\n med en budgetplan, som aftales mellem parterne. </P>  \r\n\r\n<P>Artikel III </P>  \r\n\r\n<P>Delegation af kompetence og administration 1. Mozambiques  \r\n\r\n landbrugsministerium (herefter benævnt ministeriet) og Styrelsen for Nordiske  \r\n\r\n Udviklingsprojekter (herefter benævnt styrelsen) er kompetente til at  \r\n\r\n repræsentere de to parter i forbindelse med gennemførelsen af denne  \r\n\r\n overenskomst. Mozambiques ministerium for udvikling og økonomisk planlægning  \r\n\r\n er dog den kompetente repræsentant for så vidt angår anmodning om og  \r\n\r\n modtagelse af midler, der stilles til rådighed i medfør af denne  \r\n\r\n overenskomst. </P>  \r\n\r\n<P CLASS=PUNKT> <B>2.</B> Den svenske styrelse for international udvikling,  \r\n\r\n SIDA, er på styrelsens vegne ansvarlig for administrationen af den nordiske  \r\n\r\n bistand. </P>  \r\n\r\n<P CLASS=PUNKT> <B>3.</B> Ministeriet er ansvarligt for planlægningen og  \r\n\r\n gennemførelsen af projekterne. </P>  \r\n\r\n<P>Parterne udpeger en koordinator til programmet. </P>  \r\n\r\n<P CLASS=PUNKT> <B>4.</B> Omkostninger forbundet med SIDA's administration,  \r\n\r\n som aftales mellem parterne og anføres i den årlige budgetplan, afholdes af  \r\n\r\n det i artikel II omhandlede bidrag. </P>  \r\n\r\n<P>Artikel IV </P>  \r\n\r\n<P>FAO's medvirken </P>  \r\n\r\n<P CLASS=PUNKT> <B>1.</B> Mozambiques regering kan aftale med FAO, at FAO  \r\n\r\n yder bistand til visse af de projekter, som programmet støtter. Denne bistand  \r\n\r\n kan omfatte rekruttering og administration af personale, anskaffelser og  \r\n\r\n tekniske tjenesteydelser. </P>  \r\n\r\n<P CLASS=PUNKT> <B>2.</B> Alle sådanne aftaler mellem Mozambiques regering og  \r\n\r\n FAO indgås i samråd med SIDA. </P>  \r\n\r\n<P>Artikel V </P>  \r\n\r\n<P>Personale </P>  \r\n\r\n<P CLASS=PUNKT> <B>1.</B> Personale til programmet kan rekrutteres og  \r\n\r\n ansættes af SlDA, af ministeriet eller i overensstemmelse med ovenstående  \r\n\r\n artikel IV </P>  \r\n\r\n<P>SIDA påtager sig at bistå ministeriet ved dets rekruttering af personale i  \r\n\r\n Portugal. </P>  \r\n\r\n<P>Uanset om arbejdsgiveren er SIDA eller ministeriet, afholder  \r\n\r\n arbejdsgiveren i hvert enkelt tilfælde udgifterne til løn og godtgørelser,  \r\n\r\n internationale rejser til og fra Mozambique, social sikring og lignende  \r\n\r\n goder, herunder orlov. </P>  \r\n\r\n<P CLASS=PUNKT> <B>2.</B> Parterne aftaler størrelsen af det personale, der  \r\n\r\n skal rekrutteres og ansættes af SIDA, samt dets opgaver. Fremgangsmåden ved  \r\n\r\n ansættelsen samt parternes videre forpligtelser over for det af SIDA ansatte  \r\n\r\n personale er som angivet i tillæg II. </P>  \r\n\r\n<P CLASS=PUNKT> <B>3.</B> Aftales der ændringer i bestemmelserne vedrørende  \r\n\r\n personale i artikel V i og tillæg II til den generelle overenskomst af 19.  \r\n\r\n marts 1976 mellem den svenske regering og Mozambiques regering om vilkår og  \r\n\r\n procedurer, skal sådanne ændringer tillige gælde for de eventuelle  \r\n\r\n tilsvarende bestemmelser i nærværende overenskomst medmindre parterne aftaler  \r\n\r\n andet. </P>  \r\n\r\n<P>Artikel VI </P>  \r\n\r\n<P>Leverancer og udstyr </P>  \r\n\r\n<P CLASS=PUNKT> <B>1.</B> Ministeriet er ansvarligt for anskaffelser inden  \r\n\r\n for programmets rammer. SIDA bistår efter anmodning ministeriet med a)  \r\n\r\n oplysninger om velegnede leverandører i de nordiske lande, b) indkøb på  \r\n\r\n ministeriets vegne. </P>  \r\n\r\n<P CLASS=PUNKT> <B>2.</B> Mozambiques regering bestræber sig for at sikre, at  \r\n\r\n indkøb foretages hos de mest konkurrencedygtige leverandører. Hvor det er  \r\n\r\n muligt baseres leverancer på formel international licitation eller på  \r\n\r\n tilbudsgivelse i overensstemmelse med almindeligt accepterede principper.  \r\n\r\n</P>  \r\n\r\n<P>Dette indebærer dog ikke nogen indskrænkning i Mozambiques ret til i  \r\n\r\n overensstemmelse med vedtagne regler at give producenter i hjemlandet  \r\n\r\n fortrinsret gennem indførelse af beskyttelsestold eller på anden måde. </P>  \r\n\r\n<P>Artikel VII </P>  \r\n\r\n<P>Tekniske tjenesteydelser </P>  \r\n\r\n<P>For så vidt angår tekniske tjenesteydelser i tilknytning til programmet er  \r\n\r\n ministeriet ansvarligt for tilvejebringelse af og kontrahering om  \r\n\r\n tjenesteydelser fra rådgivende virksomheder samt kontrakter mellem  \r\n\r\n institutioner i Mozambique og i andre lande. SIDA kan dog, såfremt  \r\n\r\n ministeriet har behov herfor, tilvejebringe de pågældende tjenesteydelser  \r\n\r\n eller bistå ministeriet hermed. </P>  \r\n\r\n<P>Artikel VIII </P>  \r\n\r\n<P>Udbetaling af midler </P>  \r\n\r\n<P CLASS=PUNKT> <B>1.</B> Før den 15. december hvert år aftaler parterne en  \r\n\r\n plan for de udbetalinger, der skal foretages i det følgende år, og som  \r\n\r\n udarbejdes af ministeriet i samråd med SIDA. SIDA gør under dette samråd  \r\n\r\n ministeriet bekendt med vejledende beløb for de forventede udgifter til de  \r\n\r\n tre poster personale, rådgivning og anskaffelser. </P>  \r\n\r\n<P CLASS=PUNKT> <B>2.</B> Senest 1. januar og 1. juli foretager SIDA  \r\n\r\n halvårlige udbetalinger til Mozambiques regering. Såfremt Mozambiques  \r\n\r\n regering har behov derfor, kan SIDA dog løbende foretage direkte afregninger  \r\n\r\n med FAO og leverandører af varer og tjenesteydelser til programmet. </P>  \r\n\r\n<P CLASS=PUNKT> <B>3.</B> Den halvårlige udbetaling baseres på en anmodning  \r\n\r\n fra Mozambiques regering, der forelægges SIDA før begyndelsen af hver  \r\n\r\n halvårlige periode. </P>  \r\n\r\n<P CLASS=PUNKT> <B>4.</B> Mozambiques regering garanterer, at alle  \r\n\r\n pengemidler, der indføres i Mozambique i forbindelse med gennemførelsen af  \r\n\r\n denne overenskomst, frit og umiddelbart kan omveksles til konvertibel valuta.  \r\n\r\n</P>  \r\n\r\n<P>Artikel IX </P>  \r\n\r\n<P>Beretninger </P>  \r\n\r\n<P CLASS=PUNKT> <B>1.</B> Før henholdsvis 1. marts og 1. september forelægger  \r\n\r\n ministeriet halvårlige beretninger for SIDA, med genpart til FAO,  \r\n\r\n indeholdende oplysninger om a) programmets udvikling, analyse af problemer i  \r\n\r\n forbindelse med dets gennemførelse samt forslag til et budget for programmet  \r\n\r\n i den efterfølgende periode, b) fremskridtene i hvert projekt samt c) de  \r\n\r\n samlede udgifter til programmet og til hvert projekt. </P>  \r\n\r\n<P CLASS=PUNKT> <B>2.</B> Før henholdsvis 1. februar og 1. august forelægger  \r\n\r\n SIDA ministeriet halvårlige økonomiske beretninger over de afholdte udgifter.  \r\n\r\n</P>  \r\n\r\n<P>Disse økonomiske beretninger skal for hvert projekt angive omkostningerne  \r\n\r\n til personale, rådgivning og anskaffelser. </P>  \r\n\r\n<P>Artikel X </P>  \r\n\r\n<P>Gennemgang og vurdering af programmet </P>  \r\n\r\n<P CLASS=PUNKT> <B>1.</B> Parterne afholder halvårlige samråd i marts og  \r\n\r\n september med henblik på at tilrettelægge justeringer - på baggrund af de  \r\n\r\n ovennævnte beretninger - i planer og budgetter for projekterne samt i  \r\n\r\n programmet for den følgende periode. </P>  \r\n\r\n<P CLASS=PUNKT> <B>2.</B> Parterne aftaler en plan for vurderingen af  \r\n\r\n programmet. En halvvejsvurdering foretages i løbet af 1979. </P>  \r\n\r\n<P>Artikel XI </P>  \r\n\r\n<P>Ikrafttræden og varighed </P>  \r\n\r\n<P>Denne overenskomst træder foreløbigt i kraft den 1. januar 1978 og  \r\n\r\n endeligt efter opfyldelsen af sådanne forfatningsmæssige krav, som måtte være  \r\n\r\n nødvendige i de lande, hvis regeringer er deltagere i denne overenskomst.  \r\n\r\n Underretning om, at sådanne krav er opfyldt, skal ad diplomatisk vej tilgå  \r\n\r\n alle øvrige regeringer, der er deltagere i denne overenskomst. Efter at der  \r\n\r\n er givet underretning om, at ovennævnte krav er opfyldt forbliver denne  \r\n\r\n overenskomst i kraft indtil den 30. juni 1981. </P>  \r\n\r\n<P>Overenskomsten kan opsiges af hver af parterne ved skriftligt varsel til  \r\n\r\n den anden part. En sådan opsigelse skal foretages senest tre måneder før  \r\n\r\n udløbet af et budgetår, hvorefter overenskomsten ophører med udløbet af den  \r\n\r\n budgetperiode, hvori en sådan opsigelse er sket. Et sådant skriftligt varsel  \r\n\r\n skal dog først gives, efter at samråd herom har fundet sted mellem parterne.  \r\n\r\n Såfremt opsigelsen foretages mindre end tre måneder før udløbet af  \r\n\r\n budgetperioden, skal denne overenskomst forblive i kraft indtil næste  \r\n\r\n budgetperiodes udløb. </P>  \r\n\r\n<P>Udfærdiget i to originaleksemplarer på engelsk i Maputo den 7. november  \r\n\r\n 1977. </P>  \r\n\r\n<P> <B>Tom Grønberg</B>  </P>  \r\n\r\n<P>For Danmarks, Finlands, Islands, Norges og Sveriges regeringer </P>  \r\n\r\n<P> <B>Joao Baptista Cosme</B>  </P>  \r\n\r\n<P>For Folkerepublikken Mozambiques </P>  \r\n\r\n<P>regering </P>  \r\n\r\n<P>Overenskomsten trådte i medfør af artikel XI foreløbig i kraft den 1.  \r\n\r\n januar 1978. </P>  \r\n\r\n<P>Nærmere oplysninger om indholdet af de til overenskomsten knyttede tillæg  \r\n\r\n vil kunne fås ved henvendelse til udenrigsministeriets afdeling for  \r\n\r\n internationalt udviklingssamarbejde (DANIDA). </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 27. marts 1979  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Lise Østergaard </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Overenskomstens fulde tekst, der alene foreligger på engelsk, kan  \r\n\r\n fås ved henvendelse i Udenrigsministeriet. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/05/1979"
        },
        {
            "displayName": "Accession",
            "displayValue": "L19790004664"
        },
        {
            "displayName": "Entydig dokumentidentifikation",
            "displayValue": "CM030137"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "46"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "27/03/1979"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j. nr. 104. Moz:9."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}