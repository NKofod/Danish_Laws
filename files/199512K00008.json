{
    "id": 112315,
    "title": "1995 LSF 8   FORSLAG TIL LOV OM ANVENDELSE AF DET EUROPÆISKE FÆLLESSKABS FORORDNING OM   FORANSTALTNINGER MED HENBLIK PÅ AT FORBYDE OVERGANG TIL FRI OMSÆTNING,   UDFØRSEL, GENUDFØRSEL OG HENFØRSEL UNDER EN SUSPENSIONSPROCEDURE AF   VAREMÆRKEFORFALSKEDE OG PIRATKOPIEREDE VARER ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 8",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 8 </P>  \r\n\r\n<P></P>  \r\n\r\n<P>Forslag til Lov om anvendelse af Det Europæiske Fællesskabs forordning om  \r\n\r\n foranstaltninger med henblik på at forbyde overgang til fri omsætning,  \r\n\r\n udførsel, genudførsel og henførsel under en suspensionsprocedure af  \r\n\r\n varemærkeforfalskede og piratkopierede varer </P>  \r\n\r\n<P></P>  \r\n\r\n<P>Fremsat af skatteministeren (Carsten Koch) </P>  \r\n\r\n<P></P>  \r\n\r\n<P>den 4. oktober 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 8. december 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950109130\"> Lov nr. 1091 af 20/12/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Denne lov finder anvendelse på varemærkeforfalskede og  \r\n\r\n piratkopierede varer, der er omfattet af Rådets forordning (EF) nr. 3295/94  \r\n\r\n af 22. december 1994 om foranstaltninger med henblik på at forbyde overgang  \r\n\r\n til fri omsætning, udførsel, genudførsel og henførsel under en  \r\n\r\n suspensionsprocedure af varemærkeforfalskede og piratkopierede varer. </P>  \r\n\r\n<P> <B>§ 2.</B> En rettighedshaver, der anmoder om toldmyndighedernes  \r\n\r\n indgriben efter kapitel III i forordningen, skal betale 500 kr. for at få  \r\n\r\n anmodningen behandlet. </P>  \r\n\r\n<P> <B>§ 3.</B> Når der er truffet afgørelse om indgriben efter forordningens  \r\n\r\n artikel 3, kan de statslige told- og skattemyndigheder mod behørig  \r\n\r\n legitimation uden retskendelse få adgang til varemodtagerens lokaler med  \r\n\r\n henblik på besigtigelse m.v. af de varer, som anmodningen vedrører, såfremt  \r\n\r\n besigtigelsen er nødvendig for myndighedens afgørelse om suspension af  \r\n\r\n frigivelsen af varerne m.v. efter forordningens artikel 6. </P>  \r\n\r\n<P> <I>Stk. 2.</I> Politiet yder bistand hertil. Justitsministeren kan efter  \r\n\r\n forhandling med skatteministeren fastsætte nærmere regler herom. </P>  \r\n\r\n<P> <B>§ 4.</B> De almindelige domstole er kompetent myndighed efter  \r\n\r\n forordningens artikel 6. </P>  \r\n\r\n<P> <B>§ 5.</B> Varemodtageren kan under en sag, der anlægges efter  \r\n\r\n forordningens artikel 6, anmode retten om at tage stilling til, om  \r\n\r\n betingelserne for suspension af frigivelsen af varerne efter forordningens  \r\n\r\n artikel 6 er opfyldt. Retten kan træffe afgørelse om, at varerne skal  \r\n\r\n frigives. </P>  \r\n\r\n<P> <I>Stk. 2.</I> Varemodtageren kan ikke indbringe de statslige told- og  \r\n\r\n skattemyndigheders afgørelse om suspension af frigivelsen af varerne for  \r\n\r\n højere administrativ myndighed. </P>  \r\n\r\n<P> <B>§ 6.</B> Skatteministeren kan fastsætte bestemmelser, der er  \r\n\r\n nødvendige for anvendelse her i landet af forordningen, herunder om  \r\n\r\n rettighedshaverens sikkerhedsstillelse, om udtagelse af prøver af varer, om  \r\n\r\n behandlingen af varer, om hvilke det er fastslået, at de er  \r\n\r\n varemærkeforfalskede eller piratkopierede, og om adgangen til at klage over  \r\n\r\n afgørelse efter forordningen og loven, herunder at afgørelser, der er truffet  \r\n\r\n af Told- og Skattestyrelsen, ikke kan indbringes for højere administrativ  \r\n\r\n myndighed. </P>  \r\n\r\n<P> <B>§ 7.</B> Med bøde eller hæfte straffes den, der forsætligt eller groft  \r\n\r\n uagtsomt overtræder forbudet i forordningens artikel 2 mod at lade varer, om  \r\n\r\n hvilke det efter proceduren i forordningens artikel 6 er fastslået, at de er  \r\n\r\n varemærkeforfalskede eller piratkopierede, overgå til fri omsætning, udføre,  \r\n\r\n genudføre eller lade dem omfatte af en suspensionsordning. </P>  \r\n\r\n<P> <I>Stk. 2.</I> Er overtrædelsen begået af et selskab, en forening, en  \r\n\r\n selvejende institution, en fond eller lignende, kan der pålægges den  \r\n\r\n juridiske person som sådan bødeansvar. </P>  \r\n\r\n<P> <B>§ 8.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Samtidig ophæves <I>§ 653</I> i lov om rettens pleje, jf.  \r\n\r\n lovbekendtgørelse nr. 905 af 10. november 1992, som ændret senest ved lov nr.  \r\n\r\n 427 af 14. juni 1995. </P>  \r\n\r\n<P> <B>§ 9.</B> Loven gælder ikke for Færøerne og Grønland. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Denne lov finder anvendelse på varemærkeforfalskede og  \r\n\r\n piratkopierede varer, der er omfattet af Rådets forordning (EF) nr. 3295/94  \r\n\r\n af 22. december 1994. </P>  \r\n\r\n<P> <B>§ 2.</B> En rettighedshaver, der anmoder om toldmyndighedernes  \r\n\r\n indgriben efter kapitel III i forordningen skal betale 500 kr. for at få  \r\n\r\n anmodningen behandlet. </P>  \r\n\r\n<P> <B>§ 3.</B> Ransagning i sager om overtrædelse af bestemmelserne i denne  \r\n\r\n lov og forordningen kan ske i overensstemmelse med retsplejelovens  \r\n\r\n bestemmelser om ransagning i sager, som efter loven kan medføre frihedsstraf.  \r\n\r\n</P>  \r\n\r\n<P> <B>§ 4.</B> De almindelige domstole er kompetent myndighed efter  \r\n\r\n forordningens artikel 6. </P>  \r\n\r\n<P> <B>§ 5.</B> Skatteministeren kan fastsætte bestemmelser, der er  \r\n\r\n nødvendige for anvendelse her i landet af forordningen, herunder om  \r\n\r\n rettighedshaverens sikkerhedsstillelse, om udtagelse af prøver af varer, om  \r\n\r\n behandlingen af varer, om hvilke det er fastslået, at de er  \r\n\r\n varemærkeforfalskede eller piratkopierede og om adgangen til at klage over  \r\n\r\n afgørelse efter forordningen og loven, herunder at afgørelser, der er truffet  \r\n\r\n af Told- og Skattestyrelsen, ikke kan indbringes for højere administrativ  \r\n\r\n myndighed. </P>  \r\n\r\n<P> <B>§ 6.</B> Med bøde eller hæfte straffes den, der forsætligt eller groft  \r\n\r\n uagtsomt overtræder forbudet i forordningens artikel 2 om at lade varer, om  \r\n\r\n hvilke det efter proceduren i forordningens artikel 6 er fastslået, at de er  \r\n\r\n varemærkeforfalskede eller piratkopierede, overgå til fri omsætning, udføre,  \r\n\r\n genudføre eller lade dem omfatte af en suspensionsordning. </P>  \r\n\r\n<P> <I>Stk. 2.</I> Er overtrædelsen begået af et selskab, en forening, en  \r\n\r\n selvejende institution, en fond eller lignende, kan der pålægges den  \r\n\r\n juridiske person som sådan bødeansvar. </P>  \r\n\r\n<P> <B>§ 7.</B> Loven træder i kraft dagen efter offentliggørelse i  \r\n\r\n Lovtidende. </P>  \r\n\r\n<P> <I>Stk. 2.</I> Samtidig ophæves § 653 i lov om rettens pleje, jf.  \r\n\r\n lovbekendtgørelse nr. 905 af 10. november 1992, som ændret senest ved lov nr.  \r\n\r\n 427 af 14. juni 1995. </P>  \r\n\r\n<P> <B>§ 8.</B> Loven gælder ikke for Færøerne og Grønland. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Indledning</I>  </P>  \r\n\r\n<P>Rådets forordning (EF) nr. 3295/94 om foranstaltninger med henblik på at  \r\n\r\n forbyde overgang til fri omsætning, udførsel, genudførsel og henførsel under  \r\n\r\n en suspensionsprocedure af varemærkeforfalskede og piratkopierede varer  \r\n\r\n fastsætter i artikel 11, at hvert medlemsland fastsætter, hvilke sanktioner  \r\n\r\n der skal anvendes i tilfælde af overtrædelse af artikel 2. Artikel 2  \r\n\r\n indeholder et forbud mod at lade varer, om hvilke det er fastslået, at de er  \r\n\r\n varemærkeforfalskede eller piratkopierede, overgå til fri omsætning, udføre,  \r\n\r\n genudføre eller lade dem omfatte af en suspensionsprocedure. </P>  \r\n\r\n<P>Loven har således til formål at opfylde kravet i Rådets forordning (EF)  \r\n\r\n nr. 3295/94 af 22. december 1994, jf. EF-Tidende 1994, L 341, s. 8 om, at der  \r\n\r\n i lovgivningen skal tilvejebringes hjemmel til at idømme straf for  \r\n\r\n overtrædelse af ovennævnte forbud. Endvidere er det i loven foreslået, at der  \r\n\r\n fastsættes et beløb for de statslige told- og skattemyndigheders behandling  \r\n\r\n af anmodninger. Forordningen indeholder mulighed for fastsættelse af et  \r\n\r\n sådant beløb, jf. forordningens artikel 3, stk. 4. </P>  \r\n\r\n<P>Forordningen finder anvendelse fra den 1. juli 1995. </P>  \r\n\r\n<P>Forordningen er optrykt som bilag til lovforslaget. </P>  \r\n\r\n<P>Forordningen tager højde for bestemmelserne i WTO-aftalen om handel med  \r\n\r\n varemærkeforfalskede og piratkopierede varer. </P>  \r\n\r\n<P>Det danske Handelskammer, Dansk Industri, Forbrugerrådet,  \r\n\r\n Arbejderbevægelsens Erhvervsråd og IFPI (International Federation of the  \r\n\r\n Phonografic Industry) har været hørt. </P>  \r\n\r\n<P>Varemærkeforfalskede varer er i forordningens artikel 1, stk. 2, litra a,  \r\n\r\n defineret som: </P>  \r\n\r\n<P>- varer, herunder deres emballage, på hvilke der uden tilladelse er  \r\n\r\n anbragt et varemærke, som er identisk med - eller som ikke umiddelbart kan  \r\n\r\n skelnes fra - et gyldigt registreret varemærke for varer af samme type, og  \r\n\r\n som derved krænker den pågældende varemærkeindehavers rettigheder i følge  \r\n\r\n lovgivningen i Fællesskabet eller i den medlemsstat, hvor toldmyndighederne  \r\n\r\n er blevet anmodet om at gribe ind, </P>  \r\n\r\n<P>- ethvert bomærke (logo, etiket, selvklæbende mærkat, brochure,  \r\n\r\n brugervejledning, garantibevis), som, selv om det foreligger separat,  \r\n\r\n befinder sig i samme situation som de i første led omhandlede varer, </P>  \r\n\r\n<P>- emballage, på hvilken der er anbragt varemærker for varemærkeforfalskede  \r\n\r\n varer, og som foreligger separat og befinder sig i samme situation som de i  \r\n\r\n første led omhandlede varer. </P>  \r\n\r\n<P>Piratkopierede varer er i forordningens artikel 1, stk. 2, litra b,  \r\n\r\n defineret som: </P>  \r\n\r\n<P>Varer, som er eller indeholder kopier, som er fremstillet, uden at  \r\n\r\n indehaveren af ophavsretten eller de beslægtede rettigheder eller indehaveren  \r\n\r\n af en rettighed til et design eller mønster (mønsterindehaveren), hvad enten  \r\n\r\n det er registreret under national ret eller ej, eller en af denne gyldigt  \r\n\r\n bemyndiget person i fremstillingslandet har samtykket heri, dersom  \r\n\r\n fremstillingen af disse kopier krænker den pågældende rettighed ifølge  \r\n\r\n lovgivningen i Fællesskabet eller i den medlemsstat, hvor toldmyndighederne  \r\n\r\n er blevet anmodet om at gribe ind. </P>  \r\n\r\n<P>Det er udtrykkelig præciseret i forordningen, at den ikke finder  \r\n\r\n anvendelse på parallelimporterede varer, jf. artikel 1, stk. 4. </P>  \r\n\r\n<P> <I>2. Gennemførelse af Rådets forordning</I>  </P>  \r\n\r\n<P>Forordningen blev vedtaget på rådsmødet den 22. december 1994. </P>  \r\n\r\n<P>Forordningen fastsætter, på hvilke betingelser toldmyndighederne skal  \r\n\r\n gribe ind, når varer, der mistænkes for at være varemærkeforfalskede eller  \r\n\r\n piratkopierede, enten angives til fri omsætning, udførsel eller genudførsel  \r\n\r\n eller opdages i forbindelse med toldmyndighedernes kontrol af varer, der er  \r\n\r\n under en suspensionsordning, dvs. varer, der f.eks. er oplagt på toldoplag  \r\n\r\n eller er under ordningen for aktiv forædling. </P>  \r\n\r\n<P>Forordningen fastsætter endvidere, hvilke foranstaltninger, der skal  \r\n\r\n træffes med hensyn til varerne, når det er fastslået, at de er  \r\n\r\n varemærkeforfalskede eller piratkopierede. </P>  \r\n\r\n<P>Efter forordningen skal en rettighedshaver indgive en anmodning til  \r\n\r\n toldmyndighederne, såfremt der er mistanke om indførsel af  \r\n\r\n varemærkeforfalskede eller piratkopierede varer. Behandlingen af disse  \r\n\r\n anmodninger om indgriben overfor varemærkeforfalskede og piratkopierede varer  \r\n\r\n vil være en ny opgave for de statslige told- og skattemyndigheder. </P>  \r\n\r\n<P>De statslige told- og skattemyndigheders indgriben kan bestå i at  \r\n\r\n suspendere frigivelsen til fri omsætning, til udførsel og genudførsel af  \r\n\r\n varer, der mistænkes for at være varemærkeforfalskede eller piratkopierede,  \r\n\r\n samt til at tage sådanne varer i bevaring, hvis de opdages i forbindelse med  \r\n\r\n kontrol, når de er omfattet af en suspensionsordning, jf. forordningens  \r\n\r\n artikel 1, stk. 1, litra a. </P>  \r\n\r\n<P>Varerne frigives, hvis de statslige told- og skattemyndigheder ikke 10  \r\n\r\n dage fra meddelelsen om suspensionen af frigivelsen er blevet underrettet om  \r\n\r\n sagens forelæggelse for domstolene. Denne frist kan i særlige tilfælde  \r\n\r\n forlænges med yderligere 10 dage, således at fristen i alt er 20 dage, jf.  \r\n\r\n forordningens artikel 7, stk. 1. </P>  \r\n\r\n<P>Det er de almindelige domstole, der træffer den endelige afgørelse i sagen  \r\n\r\n om, hvorvidt de omhandlede varer er varemærkeforfalskede eller  \r\n\r\n piratkopierede. </P>  \r\n\r\n<P> <I>3. Den hidtidige ordning</I>  </P>  \r\n\r\n<P>Den hidtidige ordning er baseret på bestemmelser i Rådets forordning (EØF)  \r\n\r\n nr. 3842/86 af 1. december 1986 om foranstaltninger med henblik på forbud mod  \r\n\r\n varemærkeforfalskede varers overgang til fri omsætning. Hidtil har  \r\n\r\n anmodninger om suspension af frigivelsen af varemærkeforfalskede varer  \r\n\r\n skullet indgives til fogedretten i den retskreds, hvor varemærkeejeren har  \r\n\r\n hjemting, eller hvorfra varemodtageren driver erhvervsmæssig virksomhed, jf.  \r\n\r\n Justitsministeriets bekendtgørelse nr. 873 af 22. december 1988 om anvendelse  \r\n\r\n af De Europæiske Fællesskabers forordning om foranstaltninger med henblik på  \r\n\r\n forbud mod varemærkeforfalskede varers overgang til fri omsætning. </P>  \r\n\r\n<P>Efter forordning nr. 3842/86 kan medlemslandene selv fastsætte, til  \r\n\r\n hvilken myndighed anmodninger skal indgives, mens det i forordning nr.  \r\n\r\n 3295/94 derimod udtrykkeligt er fastsat, at anmodninger skal indgives til  \r\n\r\n toldmyndighederne. </P>  \r\n\r\n<P> <I>4. Forholdet til EU-retten</I>  </P>  \r\n\r\n<P>Forslaget gennemfører visse bestemmelser i Rådets forordning nr. 3295/94,  \r\n\r\n jf. ovenfor under punkt 1 og 2. </P>  \r\n\r\n<P>Forordningen trådte i kraft den 1. juli 1995. Da forordningens  \r\n\r\n bestemmelser er direkte anvendelige i EU's medlemslande har ordningen været  \r\n\r\n administret af de statslige told- og skattemyndigheder siden 1. juli 1995.  \r\n\r\n Det vil dog ikke være muligt at pålægge straf for overtrædelse af forbudet i  \r\n\r\n forordningens artikel 2, førend loven træder i kraft. Samtidig vil det ikke  \r\n\r\n være muligt for de statslige told- og skattemyndigheder at kræve  \r\n\r\n sikkerhedsstillelse førend en bekendtgørelse træder i kraft. Endvidere kan  \r\n\r\n der først efter loven ikrafttrædelse opkræves et beløb for at få en anmodning  \r\n\r\n om de statslige told- og skattemyndigheders indgriben behandlet. </P>  \r\n\r\n<P>Bekendtgørelsen om anvendelsen af Det Europæiske Fællesskabs forordning om  \r\n\r\n foranstaltninger med henblik på at forbyde overgang til fri omsætning,  \r\n\r\n udførsel, genudførsel og henførsel under en suspensionsprocedure af  \r\n\r\n varemærkeforfalskede og piratkopierede varer vil træde i kraft samtidig med  \r\n\r\n lovforslaget. </P>  \r\n\r\n<P> <I>5. Administrative konsekvenser</I>  </P>  \r\n\r\n<P>Gennemførelsen af forordningen skønnes at ville medføre engangsudgifter i  \r\n\r\n ToldaSkat på 0,3 mill. kr. Herudover skønnes lovforslaget og forordningen  \r\n\r\n alene at ville medføre begrænsede administrative konsekvenser. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Det foreslås, at loven finder anvendelse på de varemærkeforfalskede og  \r\n\r\n piratkopierede varer, der er omfattet af Rådets forordning (EF) nr. 3295/94.  \r\n\r\n I henhold til forordningens artikel 1 drejer det sig om varemærkeforfalskede  \r\n\r\n eller piratkopierede varer, der angives til fri omsætning, udførsel,  \r\n\r\n genudførsel eller opdages i forbindelse med kontrol af varer, der er under en  \r\n\r\n suspensionsprocedure. Varemærkeforfalskede og piratkopierede varer er  \r\n\r\n ligeledes defineret i forordningens artikel 1. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at der fastsættes, at der skal betales 500 kr. for de  \r\n\r\n statslige told- og skattemyndigheders behandling af anmodninger. Hidtil har  \r\n\r\n varemærkeindehaveren selv måttet afholde udgifterne i forbindelse med  \r\n\r\n fogedretternes behandling af sagerne. Der er i forordningens artikel 3, stk.  \r\n\r\n 4, hjemmel til at fastsætte et beløb til dækning af de administrative  \r\n\r\n omkostninger ved behandlingen af anmodningen. Det skønnes, at 500 kr. ikke  \r\n\r\n fuldt ud dækker omkostningerne ved behandlingen af en anmodning, men  \r\n\r\n regeringen finder beløbet passende. </P>  \r\n\r\n<P> <I>Til § 3</I>  </P>  \r\n\r\n<P>Bestemmelsen giver de statslige told- og skattemyndigheder mulighed for at  \r\n\r\n foretage inspektion og kontrol. Denne mulighed skal anvendes for at give de  \r\n\r\n statslige told- og skattemyndigheder mulighed for at udtage prøver af de  \r\n\r\n varer, der mistænkes for at være varemærkeforfalskede eller piratkopierede,  \r\n\r\n jf. forordningens artikel 6, stk. 1. </P>  \r\n\r\n<P> <I>Til § 4</I>  </P>  \r\n\r\n<P>I bestemmelsen fastslås det, at de almindelige domstole, jf.  \r\n\r\n retsplejelovens § 1, er kompetent myndighed efter forordningens artikel 6,  \r\n\r\n stk. 2, og altså har kompetence til at træffe afgørelser vedrørende sagens  \r\n\r\n realitet. </P>  \r\n\r\n<P>Det fremgår af forordningens artikel 7, at hvis den i artikel 6, stk. 1,  \r\n\r\n omhandlede toldmyndighed ikke inden 10 arbejdsdage regnet fra meddelelsen om  \r\n\r\n suspension af frigivelsen, eller meddelelsen om at varerne er taget i  \r\n\r\n bevaring, er blevet underrettet om sagens forelæggelse for den myndighed, der  \r\n\r\n har kompetence til at træffe afgørelse om sagens realitet i henhold til  \r\n\r\n artikel 6, stk. 2 - i Danmark altså domstolene - eller ikke har fået  \r\n\r\n meddelelse om, at vedkommende myndighed har truffet retsbevarende  \r\n\r\n foranstaltninger, frigives varerne, hvis alle toldformaliteter er opfyldt, og  \r\n\r\n bevaringen frafaldes. Denne frist kan i særlige tilfælde forlænges med op til  \r\n\r\n 10 arbejdsdage. </P>  \r\n\r\n<P> <I>Til § 5</I>  </P>  \r\n\r\n<P>Det foreslås, at skatteministeren bemyndiges til at fastsætte bestemmelser  \r\n\r\n med henblik på forordningens gennemførelse. Der vil være tale om at fastsætte  \r\n\r\n gennemførelsesbestemmelser på følgende områder: </P>  \r\n\r\n<P>- Sikkerhedsstillelse til dækning af rettighedshaverens eventuelle ansvar  \r\n\r\n overfor personer der bliver berørt af et indgreb eller med henblik på  \r\n\r\n betaling af udgifter i forbindelse med varernes opbevaring under toldkontrol,  \r\n\r\n jf. forordningens artikel 3, stk. 6. Sikkerhedsstillelsen har til formål at  \r\n\r\n hindre indgivelse af uberettigede anmodninger. </P>  \r\n\r\n<P>- Sikkerhedsstillelse med henblik på frigivelse af varer, der mistænkes  \r\n\r\n for at krænke en mønsterrettighed, jf. forordningens artikel 7, stk. 2. </P>  \r\n\r\n<P>- De statslige told- og skattemyndigheders udtagelse af prøver med henblik  \r\n\r\n på at lette den videre behandling af sagen, jf. forordningens artikel 6, stk.  \r\n\r\n 1. </P>  \r\n\r\n<P>- Behandlingen af varer, om hvilke det er fastslået, at de er  \r\n\r\n varemærkeforfalskede eller piratkopierede. Det er i forordningens artikel 8,  \r\n\r\n stk. 1, litra a, fastsat, at medlemslandene træffer de foranstaltninger, der  \r\n\r\n er nødvendige for at de kompetente myndigheder som hovedregel, og uden at der  \r\n\r\n kan ydes nogen form for erstatning, og uden at det offentlige påføres nogen  \r\n\r\n udgifter, kan tilintetgøre de omhandlede varer. </P>  \r\n\r\n<P>- Klageadgang. Tilsvarende bestemmelse om klageadgang findes bl.a. i  \r\n\r\n toldloven. </P>  \r\n\r\n<P> <I>Til § 6</I>  </P>  \r\n\r\n<P>Ved bestemmelsen gennemføres kravet i forordningens artikel 11 om, at  \r\n\r\n medlemslandene skal fastsætte, hvilke sanktioner der skal anvendes i tilfælde  \r\n\r\n af overtrædelse af forbudet i forordningens artikel 2 om at lade  \r\n\r\n varemærkeforfalskede og piratkopierede varer overgå til fri omsætning,  \r\n\r\n udføre, genudføre eller lade dem omfatte af en suspensionsprocedure, dvs.  \r\n\r\n bl.a. til aktiv forædling eller oplæggelse på toldoplag. </P>  \r\n\r\n<P>Den internationale GATT-aftale om intellektuelle rettigheder fastsætter,  \r\n\r\n at overtrædelse af forbudet skal straffes med bøde eller frihedsberøvelse.  \r\n\r\n</P>  \r\n\r\n<P> <I>Til § 7</I>  </P>  \r\n\r\n<P>Det foreslås i stk. 1, at loven træder i kraft dagen efter  \r\n\r\n offentliggørelsen i Lovtidende. </P>  \r\n\r\n<P>Det er i stk. 2 foreslået, at retsplejelovens § 653 ophæves, fordi  \r\n\r\n fogedrettens kompetence med henblik på varemærkeforfalskede varer efter  \r\n\r\n Rådets forordning 3295/94 henlægges til de statslige told- og  \r\n\r\n skattemyndigheder. Retsplejelovens § 653 siger, at sager, der er omfattet af  \r\n\r\n forordning 3842/86 af 1. december 1986 om foranstaltninger med henblik på  \r\n\r\n varemærkeforfalskede varers overgang til fri omsætning er fogedretterne  \r\n\r\n kompetent myndighed, jf. stk. 1, samt, at justitsministeren kan fastsætte  \r\n\r\n bestemmelser, der er nødvendige for domstolenes anvendelse af forordningen,  \r\n\r\n jf. stk. 2. </P>  \r\n\r\n<P> <I>Til § 8</I>  </P>  \r\n\r\n<P>Det foreslås, at loven ikke finder anvendelse for Færøerne og Grønland.  \r\n\r\n Færøerne og Grønland er ikke omfattet af EU og heller ikke omfattet af  \r\n\r\n forordningens bestemmelser. </P>  \r\n\r\n<P>Det kan bemærkes, at lov om rettens pleje ikke finder anvendelse på  \r\n\r\n Færøerne og Grønland. </P>  \r\n\r\n<P>Bilag </P>  \r\n\r\n<P>Rådets Forordning (EF) Nr. 3295/94 </P>  \r\n\r\n<P>af 22. december 1994 </P>  \r\n\r\n<P>Efter 2. behandling den 7. december 1995 </P>  \r\n\r\n<P> <B>§ 1.</B> Denne lov finder anvendelse på varemærkeforfalskede og  \r\n\r\n piratkopierede varer, der er omfattet af Rådets forordning (EF) nr. 3295/94  \r\n\r\n af 22. december 1994 om foranstaltninger med henblik på at forbyde overgang  \r\n\r\n til fri omsætning, udførsel, genudførsel og henførsel under en  \r\n\r\n suspensionsprocedure af varemærkeforfalskede og piratkopierede varer. </P>  \r\n\r\n<P> <B>§ 2.</B> En rettighedshaver, der anmoder om toldmyndighedernes  \r\n\r\n indgriben efter kapitel III i forordningen, skal betale 500 kr. for at få  \r\n\r\n anmodningen behandlet. </P>  \r\n\r\n<P> <B>§ 3.</B> Når der er truffet afgørelse om indgriben efter forordningens  \r\n\r\n artikel 3, kan de statslige told- og skattemyndigheder mod behørig  \r\n\r\n legitimation uden retskendelse få adgang til varemodtagerens lokaler med  \r\n\r\n henblik på besigtigelse m.v. af de varer, som anmodningen vedrører, såfremt  \r\n\r\n besigtigelsen er nødvendig for myndighedens afgørelse om suspension af  \r\n\r\n frigivelsen af varerne m.v. efter forordningens artikel 6. </P>  \r\n\r\n<P> <I>Stk. 2.</I> Politiet yder bistand hertil. Justitsministeren kan efter  \r\n\r\n forhandling med skatteministeren fastsætte nærmere regler herom. </P>  \r\n\r\n<P> <B>§ 4.</B> De almindelige domstole er kompetent myndighed efter  \r\n\r\n forordningens artikel 6. </P>  \r\n\r\n<P> <B>§ 5.</B> Varemodtageren kan under en sag, der anlægges efter  \r\n\r\n forordningens artikel 6, anmode retten om at tage stilling til, om  \r\n\r\n betingelserne for suspension af frigivelsen af varerne efter forordningens  \r\n\r\n artikel 6 er opfyldt. Retten kan træffe afgørelse om, at varerne skal  \r\n\r\n frigives. </P>  \r\n\r\n<P> <I>Stk. 2.</I> Varemodtageren kan ikke indbringe de statslige told- og  \r\n\r\n skattemyndigheders afgørelse om suspension af frigivelsen af varerne for  \r\n\r\n højere administrativ myndighed. </P>  \r\n\r\n<P> <B>§ 6.</B> Skatteministeren kan fastsætte bestemmelser, der er  \r\n\r\n nødvendige for anvendelse her i landet af forordningen, herunder om  \r\n\r\n rettighedshaverens sikkerhedsstillelse, om udtagelse af prøver af varer, om  \r\n\r\n behandlingen af varer, om hvilke det er fastslået, at de er  \r\n\r\n varemærkeforfalskede eller piratkopierede, og om adgangen til at klage over  \r\n\r\n afgørelse efter forordningen og loven, herunder at afgørelser, der er truffet  \r\n\r\n af Told- og Skattestyrelsen, ikke kan indbringes for højere administrativ  \r\n\r\n myndighed. </P>  \r\n\r\n<P> <B>§ 7.</B> Med bøde eller hæfte straffes den, der forsætligt eller groft  \r\n\r\n uagtsomt overtræder forbudet i forordningens artikel 2 mod at lade varer, om  \r\n\r\n hvilke det efter proceduren i forordningens artikel 6 er fastslået, at de er  \r\n\r\n varemærkeforfalskede eller piratkopierede, overgå til fri omsætning, udføre,  \r\n\r\n genudføre eller lade dem omfatte af en suspensionsordning. </P>  \r\n\r\n<P> <I>Stk. 2.</I> Er overtrædelsen begået af et selskab, en forening, en  \r\n\r\n selvejende institution, en fond eller lignende, kan der pålægges den  \r\n\r\n juridiske person som sådan bødeansvar. </P>  \r\n\r\n<P> <B>§ 8.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Samtidig ophæves § 653 i lov om rettens pleje, jf.  \r\n\r\n lovbekendtgørelse nr. 905 af 10. november 1992, som ændret senest ved lov nr.  \r\n\r\n 427 af 14. juni 1995. </P>  \r\n\r\n<P> <B>§ 9.</B> Loven gælder ikke for Færøerne og Grønland. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/12/1995"
        },
        {
            "displayName": "Accession",
            "displayValue": "199512K00008"
        },
        {
            "displayName": "Entydig dokumentidentifikation",
            "displayValue": "CL000230"
        },
        {
            "displayName": "Dato for førstegangsindlæggelse",
            "displayValue": "21/12/1995"
        },
        {
            "displayName": "Dato for indlæggelse",
            "displayValue": "21/12/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "8"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}