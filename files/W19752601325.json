{
    "id": 37790,
    "title": "Markedsafgrænsning - Udstedelse af pålæg - ophævelse af forretningsbetingelser mv. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 26013 af 29/08/1975",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et distriktsblad kan have en sådan dominerende stilling inden for det  \r\n\r\n område, hvor det udkommer, at monopollovens bestemmelser kan bringes i  \r\n\r\n anvendelse over for bladet. Den nedenfor gengivne kendelse fra  \r\n\r\n monopolankenævnet drejer sig om Ikast Avis, som fra gammel tid, da det blev  \r\n\r\n udgivet af den lokale handels- og håndværkerforening, har videreført en  \r\n\r\n bestemmelse om, at der ikke optages annoncer fra udenbys annoncører i  \r\n\r\n brancher, der er tilstrækkeligt repræsenteret i Ikast. En møbelhandler fra  \r\n\r\n Herning beklagede sig over derved at blive afskåret fra at annoncere i  \r\n\r\n bladet, og monopoltilsynet pålagde bladet at ophæve bestemmelsen. Denne  \r\n\r\n afgørelse har ankenævnet stadfæstet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Markedsafgrænsning - Udstedelse af pålæg -  \r\n\r\n ophævelse af forretningsbetingelser mv. (* 1) </H1>  \r\n\r\n<P></P>  \r\n\r\n<BR>  \r\n\r\n<P>År 1975, den 29. august, blev i sagen j.nr. 8/75, Ikast Bogtrykkeri  \r\n\r\n v/Preben Jensen, afsagt sålydende </P>  \r\n\r\n<P>KENDELSE: </P>  \r\n\r\n<P>I skrivelse af 26. maj 1975 har Ikast Bogtrykkeri klaget over en af  \r\n\r\n monopoltilsynet i skrivelse af 12. maj 1975 truffet afgørelse, hvorefter  \r\n\r\n tilsynet har pålagt Ikast Bogtrykkeri, der udgiver Ikast Avis Bording Avis  \r\n\r\n Engesvang Avis (kaldet Ikast Avis) at ophæve en bestemmelse, hvorefter bladet  \r\n\r\n ikke optager annoncer fra udenbys annoncører, der konkurrerer med lokale  \r\n\r\n handlende. </P>  \r\n\r\n<P>Klageren har nedlagt påstand om, at pålægget ophæves. Monopoltilsynet har  \r\n\r\n påstået afgørelsen stadfæstet. </P>  \r\n\r\n<P>Over for nævnet er der redegjort for sagen i skrivelse af 26. maj 1975 fra  \r\n\r\n klageren og i skrivelse af 18. juni 1975 fra monopoltilsynet. Parterne er  \r\n\r\n gjort bekendt med hinandens indlæg. </P>  \r\n\r\n<P>Sagen har været behandlet på nævnets møde den 27. august 1975. Parterne  \r\n\r\n har ikke ønsket mundtlig forhandling af sagen for nævnet. </P>  \r\n\r\n<P>Monopoltilsynets ovennævnte skrivelse af 12. maj 1975 er sålydende: </P>  \r\n\r\n<P>&#187;Fra møbelhandler Kurt Mortensen, Herning - Kumo-møbler - har  \r\n\r\n tilsynet modtaget en klage over, at De har nægtet at optage en annonce fra  \r\n\r\n ham med den begrundelse, at De ikke optager annoncer fra udenbys annoncører,  \r\n\r\n der konkurrerer med de lokale handlende. </P>  \r\n\r\n<P>Ved en telefonsamtale den 15. april 1975 har De over for tilsynet  \r\n\r\n bekræftet, at det er en gennem mange år håndhævet praksis ikke at optage  \r\n\r\n annoncer fra udenbys annoncører inden for brancher, der er tilstrækkeligt  \r\n\r\n repræsenteret i Ikast, og at De derfor har afslået at optage en annonce fra  \r\n\r\n Kumo-møbler. </P>  \r\n\r\n<P>I denne anledning skal man meddele, at monopoltilsynet finder, at Ikast  \r\n\r\n Avis inden for det område, hvor denne udkommer, indtager en monopolstilling  \r\n\r\n og derfor er omfattet af monopolloven, jfr § 2. Endvidere finder man, at den  \r\n\r\n af Dem foretagne sortering af annoncørerne efter det omhandlede kriterium  \r\n\r\n indebærer en konkurrencebegrænsning, der medfører en urimelig  \r\n\r\n forretningsbetingelse, jfr. monopollovens § 11. </P>  \r\n\r\n<P>Under henvisning til det ovenfor anførte skal man derfor i henhold til  \r\n\r\n monopollovens § 12, stk. 2, meddele Dem pålæg om at ophæve den omhandlede  \r\n\r\n bestemmelse og inden 8 dage fra dato over for monopoltilsynet at bekræfte, at  \r\n\r\n De har efterkommet pålægget&#171;. </P>  \r\n\r\n<P>Klageren har til støtte for sin påstand anført, at han gennem mange år har  \r\n\r\n håndhævet den praksis, at der ikke i Ikast Avis optages annoncer fra udenbys  \r\n\r\n annoncører inden for brancher, der er tilstrækkeligt repræsenteret i Ikast.  \r\n\r\n Ikast Avis er et distriktsblad, der er baseret på annonceindtægter. Bladet  \r\n\r\n trykkes i 11.000 eksemplarer og udsendes gratis 2 gange ugentlig til alle  \r\n\r\n husstande i Ikast, Bording, Engesvang, Kølvrå, Ilskov, Ejstrupholm og  \r\n\r\n Hammerum by. Oprindelig udkom avisen kun i Ikast, men udsendelsesområdet er  \r\n\r\n blevet betydeligt udvidet. Ikast Bogtrykkeri har overtaget udgivelsen af  \r\n\r\n avisen fra den lokale handels- og håndværkerforening. Fra handels- og  \r\n\r\n håndværkerforeningens tid har der været den praksis ikke at optage annoncer  \r\n\r\n fra udenbys annoncører inden for brancher, der konkurrerer med de lokale  \r\n\r\n handlende, og denne praksis har klageren videreført. Herudover har klageren  \r\n\r\n anført, at Ikast Avis ikke indtager nogen monopolstilling, da der i det  \r\n\r\n område, hvor avisen udsendes tillige udsendes to Herning ugeaviser  \r\n\r\n Herning-bladet og Herning Nyt, hvorigennem annoncører kan komme i forbindelse  \r\n\r\n med forbrugere i Ikast. Monopoltilsynet har heroverfor anført, at  \r\n\r\n distriktsblade gennem de senere år har fået stadig større udbredelse og  \r\n\r\n benyttes i stadig stigende omfang til annoncering for såvel dagligvarer som  \r\n\r\n mere varige forbrugsgoder. Denne udvikling hænger sammen med på den ene side  \r\n\r\n udflytningen fra cityområderne, oprettelse af butikscentre i nye  \r\n\r\n boligområder, etablering af nye butiksformer f. eks. lavprisforretninger samt  \r\n\r\n kundernes øgede mobilitet og på den anden side, at dagbladene har en mere  \r\n\r\n begrænset og spredt læserkreds og derfor ikke dækker et bestemt lokalområde  \r\n\r\n på samme måde som et distriktsblad. Fra at være egentlige annonceblade er  \r\n\r\n mange distriktsblade blevet en blanding af annonceavis og lokalavis, der  \r\n\r\n indeholder en hel del læsestof - først og fremmest lokalstof - fra den by  \r\n\r\n eller kommune, der er domicil for bladet. </P>  \r\n\r\n<P>Distriktsbladene har en stor læserkreds og en meget stor dækning, idet de  \r\n\r\n udsendes til samtlige husstande i et bestemt område. Handlende, der henvender  \r\n\r\n sig til beboere og dermed til potentielle kunder i distriktet har derfor en  \r\n\r\n væsentlig erhvervsmæssig interesse i at kunne annoncere i det eller de  \r\n\r\n distriktsblade, som efter deres opfattelse er bedst egnet til at opnå kontakt  \r\n\r\n med kunderne. </P>  \r\n\r\n<P>Selv om der udsendes flere distriktsblade til de samme husstande, vil det  \r\n\r\n lokale distriktsblad, bl.a. som følge af lokalstoffet indtage en  \r\n\r\n præferencestilling i læserkredsen. Under henvisning hertil finder  \r\n\r\n monopoltilsynet, at Ikast Avis i sit lokalområde udøver eller vil kunne udøve  \r\n\r\n en væsentlig indflydelse på omsætningsforholdene inden for dette område og  \r\n\r\n derfor er omfattet af bestemmelsen i monopollovens § 2, stk. 1. </P>  \r\n\r\n<P>Tilsynet finder endvidere, at Kumo-Møbler har en væsentlig erhvervsmæssig  \r\n\r\n interesse i at kunne annoncere i Ikast Avis, og at den af klageren givne  \r\n\r\n motivering for afslaget er usaglig. På denne baggrund er det tilsynets  \r\n\r\n opfattelse, at den af klageren håndhævede praksis virker  \r\n\r\n konkurrencebegrænsende og derfor må betragtes som en urimelig  \r\n\r\n forretningsbetingelse, som medfører en urimelig ulighed i vilkårene for  \r\n\r\n erhvervsudøvelse. </P>  \r\n\r\n<P>Til det således foreliggende skal nævnet udtale: </P>  \r\n\r\n<P>Nævnet kan tiltræde, at Ikast Avis, der nu har karakter af et almindeligt  \r\n\r\n distriktsblad, inden for dens lokale område indtager en monopolstilling, at  \r\n\r\n firmaet Kumo-Møbler i Herning har en væsentlig erhvervsmæssig interesse i at  \r\n\r\n kunne annoncere i Ikast Avis, og at avisens afslag på at optage annoncer fra  \r\n\r\n udenbys handlende, som konkurrerer med lokale handlende, ikke er sagligt  \r\n\r\n motiveret. </P>  \r\n\r\n<P>Den påklagede afgørelse vil herefter være at stadfæste. </P>  \r\n\r\n<P>Herefter bestemmes: </P>  \r\n\r\n<P>Monopoltilsynets afgørelse af 12. maj 1975 stadfæstes. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Afgørelsen vedrører §§ 11, stk. 1 og 12, stk. 1-2, i monopolloven, der blev ophævet 1/1-1990.",
        "(* 1) Monopoltilsynets Meddelelser 1975, s. 231-233."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19752601325"
        },
        {
            "displayName": "Entydig dokumentidentifikation",
            "displayValue": "CA005725"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26013"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "29/08/1975"
        },
        {
            "displayName": "Administrerende myndighed",
            "displayValue": "Monopolankenævnet"
        },
        {
            "displayName": "Ressortministeriets journalnummer",
            "displayValue": "1:189-2-23"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}