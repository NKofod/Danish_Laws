{
    "id": 115472,
    "title": "Klage over utilstrækkelig observation af hovedtraume og over plejen",
    "documentTypeId": "240",
    "isSagsforlobPeriodValid": true,
    "shortName": "KEN nr 10490 af 20/08/2006",
    "documentHtml": "<div class=\"bjelke\">Den fulde tekst</div><p class=\"Titel2\">Klage over utilstrækkelig observation af hovedtraume og over plejen</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>En 64-årig kvinde faldt 3 meter ned fra en stige og blev bragt til skadestuen. Undersøgelser viste, at hun havde et brud på højre håndled, højre albue og muligvis en sprække i bækkenknoglen. Patienten blev opereret samme aften.</div>\r\n        </p>\r\n        <p class=\"Tekst2\">\r\n          <div>Den følgende dag var patienten meget træt og sløv, og hun sov, hvis der ikke blev talt til hende. Samme dag oplyste patientens datter, at patienten havde været kortvarig bevidstløs efter faldet. Patienten havde fået Mandolgin som smertestillende medicin. Videre blev det konstateret, at patienten ikke havde haft vandladning hele dagen. En sygeplejerske orienterede vagthavende læge. Der blev givet indsprøjtning med vanddrivende medicin.</div>\r\n        </p>\r\n        <p class=\"Tekst2\">\r\n          <div>Senere samme aften fandt natsygeplejersken, at patienten trods vanddrivende medicin fortsat ikke havde haft vandladning. Videre var patienten døsende, men kunne vækkes samt havde en voldsom hovedpine.</div>\r\n        </p>\r\n        <p class=\"Tekst2\">\r\n          <div>Samme nat var patienten ukontaktbar, og det blev konstateret, at der var en væskeansamling i hjernen og en sammenpresning af 4. ventrikel.</div>\r\n        </p>\r\n        <p class=\"Tekst2\">\r\n          <div>Patienten afgik ved døden senere samme aften.</div>\r\n        </p>\r\n        <p class=\"Tekst2\">\r\n          <div>Der blev blandt andet klaget over, at der ikke var tilstrækkelig observation og pleje af patienten.</div>\r\n        </p>\r\n      </div>\r\n      <p class=\"Tekst\">Nævnet fandt grundlag for kritik af natsygeplejersken, idet denne burde have videregivet observationer om patientens hovedpine til lægen ved aftenstuegang, således at denne kunne danne sig et helhedsindtryk af hendes tilstand, da patienten gennem hele dagen havde været i en døsende tilstand.</p>\r\n      <p class=\"Tekst\">Nævnet oplyste, at Mandolgin er et stærkt virkende morfinlignende smertestillende præparat, der kan virke respirationsdæmpende, sløvende og give kvalme, samt at disse bivirkninger kan blive forstærket ved nedsat nyrefunktion, hvilket den forhøjede s-creatinin kunne være et tegn på.</p>\r\n      <p class=\"Tekst\">Det var nævnets vurdering, at det var i overensstemmelse med normen for almindelig anerkendt faglig standard, at natsygeplejersken ikke gav patienten yderligere Mandolgin, men det var imidlertid nævnets vurdering, idet patienten havde hovedpine, var døsende, havde nedsat urinproduktion og ikke var, som hun plejede at være, burde natsygeplejersken på denne baggrund have konfereret beslutningen om at undlade at give den ordinerede medicin (Mandolgin) med vagthavende læge.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/03/2008"
        },
        {
            "displayName": "Accession",
            "displayValue": "W20061049025"
        },
        {
            "displayName": "Entydig dokumentidentifikation",
            "displayValue": "BK000235"
        },
        {
            "displayName": "Dato for indlæggelse",
            "displayValue": "12/03/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10490"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "20/08/2006"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Ministeriet for Sundhed og Forebyggelse,<br />Patientklagenævnet, j.nr. 0655725"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}