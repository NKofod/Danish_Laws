{
    "id": 112133,
    "title": "1996 LSF 104   FORSLAG TIL LOV OM ÆNDRING AF LOV OM KOMMUNAL UDLIGNING OG GENERELLE   TILSKUD TIL KOMMUNER OG AMTSKOMMUNER (JOBTRÆNING UDGÅR AF DEN KOMMUNALE   BUDGETGARANTI) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 104",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 104 </P>  \r\n\r\n<P></P>  \r\n\r\n<P>Forslag til Lov om ændring af lov om kommunal udligning og generelle  \r\n\r\n tilskud til kommuner og amtskommuner (Jobtræning udgår af den kommunale  \r\n\r\n budgetgaranti) </P>  \r\n\r\n<P></P>  \r\n\r\n<P>Fremsat af indenrigsministeren (Birte Weiss) </P>  \r\n\r\n<P></P>  \r\n\r\n<P>den 4. december 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 20. december 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960120530\"> Lov nr. 1205 af 27/12/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om kommunal udligning og generelle tilskud til kommuner og  \r\n\r\n amtskommuner, jf. lovbekendtgørelse nr. 555 af 30. juni 1995, som ændret ved  \r\n\r\n § 2 i lov nr. 223 af 27. marts 1996, foretages følgende ændringer: </P>  \r\n\r\n<P> <B>1.</B> I <I>§ 10, stk. 2, nr. 5,</I> udgår &#187;, jobtræning&#171;.  \r\n\r\n</P>  \r\n\r\n<P> <B>2.</B> I <I>§ 17, stk. 2,</I> ændres i <I>nr. 4</I>  \r\n\r\n &#187;tilskudsåret,&#187; til: &#187;tilskudsåret.&#171;, og <I>nr. 5</I>  \r\n\r\n ophæves. </P>  \r\n\r\n<P> <B>3.</B> I <I>§ 32</I> udgår &#187;, og de amtskommunale mer- eller  \r\n\r\n mindreudgifter efter § 17, stk. 2, nr. 5&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende og finder  \r\n\r\n anvendelse fra og med tilskudsåret 1997. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om kommunal udligning og generelle tilskud til kommuner og  \r\n\r\n amtskommuner, jf. lovbekendtgørelse nr. 555 af 30. juni 1995, som ændret ved  \r\n\r\n § 2 i lov nr. 223 af 27. marts 1996, foretages følgende ændringer: </P>  \r\n\r\n<P> <B>1.</B> I <I>§ 10, stk. 2, nr. 5 ,</I> udgår: &#187;, jobtræning&#171;.  \r\n\r\n</P>  \r\n\r\n<P> <B>2.</B> I <I>§ 17, stk. 2,</I> ændres i <I>nr. 4</I>  \r\n\r\n &#187;tilskudsåret,&#187; til: &#187;tilskudsåret,&#187; og <I>nr. 5</I>  \r\n\r\n ophæves. </P>  \r\n\r\n<P> <B>3.</B> I <I>§ 32</I> udgår: &#187;, og de amtskommunale mer- eller  \r\n\r\n mindreudgifter efter § 17, stk. 2, nr. 5&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende og finder  \r\n\r\n anvendelse fra og med tilskudsåret 1997. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Lovforslaget er et led i udmøntningen af de indgåede aftaler om  \r\n\r\n finansloven for 1997. Lovforslaget indebærer, at jobtræning ophører med at  \r\n\r\n indgå i den kommunale budgetgaranti. </P>  \r\n\r\n<P>Lovforslaget skal ses i sammenhæng med det af arbejdsministeren samtidig  \r\n\r\n fremsatte forslag til lov om ændring af lov om en aktiv  \r\n\r\n arbejdsmarkedspolitik, ved hvilket finansieringen af løntilskuddet ved  \r\n\r\n ansættelse i jobtræning inden for den kommunale jobtræningskvote omlægges, så  \r\n\r\n kommunerne får dækket de direkte lønudgifter i forbindelse med jobtræning  \r\n\r\n inden for den kommunale jobtræningskvote. </P>  \r\n\r\n<P>Det af arbejdsministeren fremsatte lovforslag indebærer ligeledes, at den  \r\n\r\n mellemkommunale udligningsordning for kommunernes nettolønudgifter til  \r\n\r\n jobtræning ophæves. </P>  \r\n\r\n<P>Kommunernes lønudgifter i forbindelse med jobtræning bliver med  \r\n\r\n finansieringsomlægningen stort set fuldt ud kompenseret af staten, hvorved  \r\n\r\n behovet for, at jobtræning indgår i budgetgarantien ikke længere er til  \r\n\r\n stede. </P>  \r\n\r\n<P> <I>Erhvervsøkonomiske konsekvenser mv.</I>  </P>  \r\n\r\n<P>Forslaget skønnes ikke at have erhvervsøkonomiske konsekvenser. Forslaget  \r\n\r\n indeholder ligeledes ikke EU-retlige aspekter. Endelig har forslaget ingen  \r\n\r\n ligestillingsmæssige konsekvenser. </P>  \r\n\r\n<P> <I>Økonomiske konsekvenser</I>  </P>  \r\n\r\n<P>De økonomiske konsekvenser af dette lovforslag skal ses i sammenhæng med  \r\n\r\n finansieringsomlægningen af den kommunale jobtræning foreslået i forslag til  \r\n\r\n lov om ændring af lov om en aktiv arbejdsmarkedspolitik. Ved omlægningen  \r\n\r\n forhøjes statens løntilskud til kommunerne i forbindelse med kommunal  \r\n\r\n jobtræning fra 43 kr. i timen (1994 pl) til 81 kr. i timen (1994 pl) tillagt  \r\n\r\n 12,5 pct. i feriepenge. Herved dækkes de direkte lønudgifter i forbindelse  \r\n\r\n med jobtræning inden for den kommunale jobtræningskvote af staten. Kommunerne  \r\n\r\n finansierer eventuelle løntillæg. </P>  \r\n\r\n<P>Den kommunale besparelse ved finansieringsomlægningen modsvares af en  \r\n\r\n reduktion af det kommunale bloktilskud. </P>  \r\n\r\n<P>I forbindelse med finansieringsomlægningen ophæves den mellemkommunale  \r\n\r\n udligningsordning af nettolønudgifterne til jobtræning. </P>  \r\n\r\n<P>Tilskuddet fra udligningsordningen udgør 75 pct. af kommunernes  \r\n\r\n nettolønudgifter til jobtræning, mens tilsvaret fordeles efter kommunens  \r\n\r\n andel af det samlede indbyggertal i landet. </P>  \r\n\r\n<P>At jobtræning udgår af budgetgarantien bevirker ikke i sig selv nogen  \r\n\r\n ændring af bloktilskuddet for 1997. </P>  \r\n\r\n<P>Ved beregningen af den kommunale budgetgaranti for 1997 blev der skønnet  \r\n\r\n uændrede kommunale nettoudgifter til jobtræning fra 1996 til 1997, hvorfor  \r\n\r\n bloktilskuddet ikke blev reguleret som følge af skønnede mer- eller  \r\n\r\n mindreudgifter til jobtræning i 1997. </P>  \r\n\r\n<P>Finansieringsomlægningen ville med jobtræningen indeholdt i  \r\n\r\n budgetgarantien medføre, at bloktilskuddet blev reduceret i takt med  \r\n\r\n reduktionen af de kommunale nettoudgifter til jobtræning. Ved at tage  \r\n\r\n jobtræning ud af budgetgarantien finder en sådan automatisk  \r\n\r\n bloktilskudsreduktion ikke sted. I stedet vil bloktilskuddet blive reduceret  \r\n\r\n ved lov, jf. det af arbejdsministeren samtidig fremsatte forslag til lov om  \r\n\r\n ændring af lov om en aktiv arbejdsmarkedspolitik. Reduktionen af det  \r\n\r\n kommunale bloktilskud fordeles efter beskatningsgrundlag, mens tilsvaret i  \r\n\r\n den mellemkommunale udligningsordning fordeles efter befolkningsandel, og  \r\n\r\n nettolønudgifterne til jobtræning fordeler sig efter udnyttelsen af  \r\n\r\n jobtræningskvoterne. Der bliver derfor tale om visse byrdefordelingsmæssige  \r\n\r\n konsekvenser ved omlægningen. Særligt kommuner med en høj udnyttelse af  \r\n\r\n jobtræningskvoten vil, alt andet lige, have gavn af omlægningen. De  \r\n\r\n byrdefordelingsmæssige forskydninger vurderes dog at være beskedne og at  \r\n\r\n ligge inden for en gevinst eller et tab for den enkelte kommune på 0,05 pct.  \r\n\r\n af beskatningsgrundlaget. </P>  \r\n\r\n<P> <I>Administrative konsekvenser</I>  </P>  \r\n\r\n<P>Forslaget har ingen administrative konsekvenser. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Kommunernes mer- eller mindreudgifter som følge af udviklingen i  \r\n\r\n kommunernes reale udgifter til jobtræning til dagpengeberettigede ledige  \r\n\r\n ophører med at indgå ved beregningen af statens årlige tilskud til  \r\n\r\n kommunerne. </P>  \r\n\r\n<P>Til nr. 2 </P>  \r\n\r\n<P>Den amtskommunale budgetgaranti blev ved aftalen af 13. juni 1995 mellem  \r\n\r\n regeringen og Amtsrådsforeningen om amternes økonomi i 1996 besluttet  \r\n\r\n endeligt afviklet i 1996. Samtidig besluttedes det at se bort fra  \r\n\r\n efterreguleringer af budgetgarantien for tilskudsårene 1994 og 1995. </P>  \r\n\r\n<P>Ophævelsen af § 17, stk. 2, nr. 5, er en konsekvens heraf. </P>  \r\n\r\n<P>Til nr. 3 </P>  \r\n\r\n<P>Der er tale om en redaktionel ændring som følge af, at § 17, stk. 2, nr.  \r\n\r\n 5, ophæves. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven har virkning fra tilskudsåret 1997. </P>  \r\n\r\n<P>Skriftlig fremsættelse </P>  \r\n\r\n<P> <B>Indenrigsministeren</B> (Birte Weiss): </P>  \r\n\r\n<P>Jeg tillader mig herved for Folketinget at fremsætte: </P>  \r\n\r\n<P> <I>Forslag til lov om ændring af lov om kommunal udligning og generelle  \r\n\r\n tilskud til kommuner og amtskommuner. (Jobtræning udgår af den kommunale  \r\n\r\n budgetgaranti).</I>  </P>  \r\n\r\n<P>(Lovforslag nr. L 104). </P>  \r\n\r\n<P>Lovforslaget er et led i udmøntningen af de indgåede aftaler om  \r\n\r\n finansloven for 1997. Lovforslaget indebærer, at jobtræning ophører med at  \r\n\r\n indgå i den kommunale budgetgaranti. </P>  \r\n\r\n<P>Lovforslaget skal ses i sammenhæng med det af arbejdsministeren samtidig  \r\n\r\n fremsatte forslag til lov om ændring af lov om en aktiv  \r\n\r\n arbejdsmarkedspolitik, ved hvilket finansieringen af løntilskuddet ved  \r\n\r\n ansættelse i jobtræning inden for den kommunale jobtræningskvote omlægges, så  \r\n\r\n kommunerne får dækket de direkte lønudgifter i forbindelse med jobtræning  \r\n\r\n inden for den kommunale jobtræningskvote. </P>  \r\n\r\n<P>Det af arbejdsministeren fremsatte lovforslag indebærer ligeledes, at den  \r\n\r\n mellemkommunale udligningsordning for kommunernes nettolønudgifter til  \r\n\r\n jobtræning ophæves. </P>  \r\n\r\n<P>Nettoudgifterne til kommunal jobtræning af forsikrede ledige har hidtil  \r\n\r\n indgået i den kommunale budgetgaranti med den virkning, at ændringer i de  \r\n\r\n samlede kommunale nettoudgifter blev modsvaret af ændringer i det kommunale  \r\n\r\n bloktilskud. Da kommunernes lønudgifter i forbindelse med jobtræning med  \r\n\r\n finansieringsomlægningen stort set bliver kompenseret af staten er behovet  \r\n\r\n for, at jobtræning indgår i budgetgarantien, ikke længere til stede. </P>  \r\n\r\n<P>Idet jeg i øvrigt henviser til lovforslaget med tilhørende bemærkninger,  \r\n\r\n tillader jeg mig at anbefale forslaget til en hurtig og velvillig behandling  \r\n\r\n i det høje Ting. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/12/1996"
        },
        {
            "displayName": "Accession",
            "displayValue": "199612K00104"
        },
        {
            "displayName": "Entydig dokumentidentifikation",
            "displayValue": "CL007338"
        },
        {
            "displayName": "Dato for førstegangsindlæggelse",
            "displayValue": "27/12/1996"
        },
        {
            "displayName": "Dato for indlæggelse",
            "displayValue": "27/12/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "104"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}