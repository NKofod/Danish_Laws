{
    "id": 110898,
    "title": "1991 LSF 98   FORSLAG TIL LOV OM TILSKUD TIL ELPRODUKTION ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 98",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 98 </P>  \r\n\r\n<P></P>  \r\n\r\n<P>Forslag til Lov om tilskud til elproduktion </P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 6. november 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 20. december 1991 </P>  \r\n\r\n<P></P>  \r\n\r\n<P><a href=\"document.aspx?accn=A19910094430\"> Lov nr. 944 af 27/12/1991</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Efter reglerne i denne lov ydes der statstilskud til </P>  \r\n\r\n<P>produktion af elektricitet, der fremstilles ved vedvarende energi, </P>  \r\n\r\n<P>fornyelige brændsler eller naturgasbaseret decentral </P>  \r\n\r\n<P>kraftvarmeproduktion. </P>  \r\n\r\n<P> <B>§ 2.</B> Der ydes et tilskud på 10 øre pr. kWh til elproducenter for  \r\n\r\n den mængde elektricitet, der fremstilles ved vindkraft, biogas, halm, flis  \r\n\r\n eller anden vedvarende energi eller andre fornyelige brændsler samt ved  \r\n\r\n naturgasbaseret decentral kraftvarmeproduktion, og som leveres til  \r\n\r\n elforsyningsnettet. </P>  \r\n\r\n<P> <I>Stk. 2.</I> Energiministeren kan fastsætte nærmere regler for ydelsen  \r\n\r\n af tilskuddet efter stk. 1. </P>  \r\n\r\n<P> <B>§ 3.</B> Energiministeren bemyndiges til ud over det i § 2 fastsatte  \r\n\r\n tilskud at yde et tilskud på 17 øre pr. kWh til elproducenter for den mængde  \r\n\r\n elektricitet, der fremstilles ved vindkraft, vandkraft, biogas, halm eller  \r\n\r\n flis, og som leveres til elforsyningsnettet. </P>  \r\n\r\n<P> <I>Stk. 2.</I> Energiministeren kan fastsætte nærmere regler for ydelsen  \r\n\r\n af tilskuddet efter stk. 1. </P>  \r\n\r\n<P> <B>§ 4.</B> De statslige told- og skattemyndigheder varetager  \r\n\r\n administrationen af loven. </P>  \r\n\r\n<P> <B>§ 5.</B> Såfremt de statslige told- og skattemyndigheder konstaterer,  \r\n\r\n at der er ydet for stort tilskud til en elproducent, afkræves denne det  \r\n\r\n skyldige beløb til betaling senest 14 dage efter påkrav. </P>  \r\n\r\n<P> <I>Stk. 2.</I> Tilbagebetales det skyldige beløb ikke rettidigt til de  \r\n\r\n statslige told- og skattemyndigheder, skal der betales 1,3 pct. i månedlig  \r\n\r\n rente for hver påbegyndt måned fra den 1. i den måned, i hvilken beløbet skal  \r\n\r\n betales, dog mindst 50 kr. </P>  \r\n\r\n<P> <B>§ 6.</B> Den, der forsætligt eller groft uagtsomt afgiver urigtige  \r\n\r\n eller vildledende oplysninger eller fortier oplysninger om den  \r\n\r\n tilskudsberettigede produktions art og omfang, straffes med bøde. </P>  \r\n\r\n<P> <I>Stk. 2.</I> I forskrifter, der udstedes i medfør af loven, kan der  \r\n\r\n fastsættes straf af bøde for den, der forsætligt eller groft uagtsomt  \r\n\r\n overtræder bestemmelser i forskrifterne. </P>  \r\n\r\n<P> <I>Stk. 3.</I> For overtrædelser, der begås af aktieselskaber,  \r\n\r\n anpartsselskaber, andelsselskaber eller lignende, kan der pålægges selskabet  \r\n\r\n som sådant bødeansvar. Er overtrædelsen begået af en kommune eller et  \r\n\r\n kommunalt fællesskab, jf. § 60 i lov om kommunernes styrelse, kan der  \r\n\r\n pålægges kommunen eller det kommunale fællesskab som sådant bødeansvar. </P>  \r\n\r\n<P> <B>§ 7.</B> Skønner de statslige told- og skattemyndigheder, at der er  \r\n\r\n begået en overtrædelse, der medfører bødeansvar, kan det tilkendegives den  \r\n\r\n pågældende, at sagen kan afgøres uden retslig forfølgning, såfremt han  \r\n\r\n erkender sig skyldig i overtrædelsen og erklærer sig rede til inden for en  \r\n\r\n nærmere angivet frist, der efter begæring kan forlænges, at betale en i  \r\n\r\n tilkendegivelsen angivet bøde. </P>  \r\n\r\n<P> <I>Stk. 2.</I> Med hensyn til den i stk. 1 nævnte tilkendegivelse finder  \r\n\r\n bestemmelsen i retsplejeloven om indhold af anklageskrift i politisager  \r\n\r\n tilsvarende anvendelse. </P>  \r\n\r\n<P> <I>Stk. 3.</I> Betales bøden i rette tid, eller bliver den efter  \r\n\r\n vedtagelse inddrevet eller afsonet, bortfalder videre forfølgning. </P>  \r\n\r\n<P> <I>Stk. 4.</I> Når sager om de i § 6 nævnte overtrædelser indbringes for  \r\n\r\n domstolene, behandles de som politisager. Retsmidlerne i retsplejelovens  \r\n\r\n kapitel 73 kan anvendes i samme omfang som i statsadvokatsager. </P>  \r\n\r\n<P> <B>§ 8.</B> Energiministeren kan fastsætte bestemmelser om  \r\n\r\n kontrolforanstaltninger, der er nødvendige til lovens gennemførelse. </P>  \r\n\r\n<P> <B>§ 9.</B> Energiministeren kan fastsætte bestemmelser om adgangen til  \r\n\r\n at klage over afgørelser efter denne lov. </P>  \r\n\r\n<P> <I>Stk. 2.</I> Energiministeren kan bestemme, at afgørelser, der er  \r\n\r\n truffet af Told- og Skattestyrelsen, ikke kan indbringes for anden  \r\n\r\n administrativ myndighed. </P>  \r\n\r\n<P> <B>§ 10.</B> Skatteministeren fastsætter lovens ikrafttrædelsestidspunkt.  \r\n\r\n</P>  \r\n\r\n<P> <I>Stk. 2.</I> Tilskud efter lovens § 2 og § 3 ydes for leverancer af  \r\n\r\n elektricitet til elforsyningsnettet fra lovens ikrafttrædelsesdato. </P>  \r\n\r\n<P> <B>§ 11.</B> Loven gælder ikke for Færøerne og Grønland. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Efter reglerne i denne lov ydes der statstilskud til  \r\n\r\n produktion </P>  \r\n\r\n<P>af elektricitet, der fremstilles ved vedvarende energi, fornyelige </P>  \r\n\r\n<P>brændsler eller naturgasbaseret decentral kraftvarmeproduktion. </P>  \r\n\r\n<P> <B>§ 2.</B> Der ydes et tilskud på 10 øre pr. kWh til elproducenter for  \r\n\r\n den mængde elektricitet, der fremstilles ved vindkraft, biogas, halm, flis  \r\n\r\n eller anden vedvarende energi eller andre fornyelige brændsler samt ved  \r\n\r\n naturgasbaseret decentral kraftvarmeproduktion, og som leveres til  \r\n\r\n elforsyningsnettet. </P>  \r\n\r\n<P> <I>Stk. 2.</I> Energiministeren kan fastsætte nærmere regler for ydelsen  \r\n\r\n af tilskuddet efter stk. 1. </P>  \r\n\r\n<P> <B>§ 3.</B> Energiministeren bemyndiges til ud over det i § 2 fastsatte  \r\n\r\n tilskud at yde et tilskud på 17 øre pr. kWh til elproducenter for den mængde  \r\n\r\n elektricitet, der fremstilles ved vindkraft, vandkraft, biogas, halm eller  \r\n\r\n flis, og som leveres til elforsyningsnettet. Der ydes ikke tilskud i det  \r\n\r\n omfang, producenterne eller, hvor produktionen foregår i selskabsform,  \r\n\r\n selskabet eller selskabets ejere kan få tilbagebetalt afgift efter § 11 i lov  \r\n\r\n om afgift af elektricitet. </P>  \r\n\r\n<P> <I>Stk. 2.</I> Energiministeren kan fastsætte nærmere regler for ydelsen  \r\n\r\n af tilskuddet efter stk. 1. </P>  \r\n\r\n<P> <B>§ 4.</B> Told- og skattevæsenet varetager administrationen af loven.  \r\n\r\n</P>  \r\n\r\n<P> <B>§ 5.</B> Såfremt told- og skattevæsenet konstaterer, at der er ydet  \r\n\r\n for stort tilskud til en elproducent, afkræves denne det skyldige beløb til  \r\n\r\n betaling senest 14 dage efter påkrav. </P>  \r\n\r\n<P> <I>Stk. 2.</I> Tilbagebetales det skyldige beløb ikke rettidigt til told-  \r\n\r\n og skattevæsenet, skal der betales 1,3 pct. i månedlig rente for hver  \r\n\r\n påbegyndt måned fra den 1. i den måned, i hvilken beløbet skal betales, dog  \r\n\r\n mindst 50 kr. </P>  \r\n\r\n<P> <B>§ 6.</B> Den, der forsætligt eller groft uagtsomt afgiver urigtige  \r\n\r\n eller vildledende oplysninger eller fortier oplysninger om den  \r\n\r\n tilskudsberettigede produktions art og omfang, straffes med bøde. </P>  \r\n\r\n<P> <I>Stk. 2.</I> I forskrifter, der udstedes i medfør af loven, kan der  \r\n\r\n fastsættes straf af bøde for den, der forsætligt eller groft uagtsomt  \r\n\r\n overtræder bestemmelser i forskrifterne. </P>  \r\n\r\n<P> <I>Stk. 3.</I> For overtrædelser, der begås af aktieselskaber,  \r\n\r\n anpartsselskaber, andelsselskaber eller lignende, kan der pålægges selskabet  \r\n\r\n som sådant bødeansvar. Er overtrædelsen begået af en kommune eller et  \r\n\r\n kommunalt fællesskab, jf. § 60 i lov om kommunernes styrelse, kan der  \r\n\r\n pålægges kommunen eller det kommunale fællesskab som sådant bødeansvar. </P>  \r\n\r\n<P> <B>§ 7.</B> Skønner told- og skattevæsenet, at der er begået en  \r\n\r\n overtrædelse, der medfører bødeansvar, kan det tilkendegives den pågældende,  \r\n\r\n at sagen kan afgøres uden retslig forfølgning, såfremt han erkender sig  \r\n\r\n skyldig i overtrædelsen og erklærer sig rede til inden for en nærmere angivet  \r\n\r\n frist, der efter begæring kan forlænges, at betale en i tilkendegivelsen  \r\n\r\n angivet bøde. </P>  \r\n\r\n<P> <I>Stk. 2.</I> Med hensyn til den i stk. 1 nævnte tilkendegivelse finder  \r\n\r\n bestemmelsen i retsplejeloven om indhold af anklageskrift i politisager  \r\n\r\n tilsvarende anvendelse. </P>  \r\n\r\n<P> <I>Stk. 3.</I> Betales bøden i rette tid, eller bliver den efter  \r\n\r\n vedtagelse inddrevet eller afsonet, bortfalder videre forfølgning. </P>  \r\n\r\n<P> <I>Stk. 4.</I> Når sager om de i § 6 nævnte overtrædelser indbringes for  \r\n\r\n domstolene, behandles de som politisager. Retsmidlerne i retsplejelovens  \r\n\r\n kapitel 73 kan anvendes i samme omfang som i statsadvokatsager. </P>  \r\n\r\n<P> <B>§ 8.</B> Energiministeren kan fastsætte bestemmelser om  \r\n\r\n kontrolforanstaltninger, der er nødvendige til lovens gennemførelse. </P>  \r\n\r\n<P> <B>§ 9.</B> Energiministeren kan fastsætte bestemmelser om adgangen til  \r\n\r\n at klage over afgørelser efter denne lov. </P>  \r\n\r\n<P> <I>Stk. 2.</I> Energiministeren kan bestemme, at afgørelser, der er  \r\n\r\n truffet af Told- og Skattestyrelsen, ikke kan indbringes for anden  \r\n\r\n administrativ myndighed. </P>  \r\n\r\n<P> <B>§ 10.</B> Loven træder i kraft den 1. januar 1992. </P>  \r\n\r\n<P> <I>Stk. 2.</I> Tilskud efter lovens § 2 og § 3 ydes for leverancer af  \r\n\r\n elektricitet til elforsyningsnettet fra lovens ikrafttrædelsesdato. </P>  \r\n\r\n<P> <B>§ 11.</B> Loven gælder ikke for Færøerne og Grønland. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Et flertal i Folketinget har med vedtagelsen af beslutningsforslag B 52  \r\n\r\n den 21. maj 1991 pålagt regeringen at fremsætte forslag bl.a. om afgift af  \r\n\r\n udledning af kuldioxid (CO2). Nærværende lovforslag er udarbejdet som  \r\n\r\n konsekvens af forslaget om CO2-afgift og følger de retningslinier, der kan  \r\n\r\n udledes af beslutningsforslaget, samt efterfølgende tilkendegivelser fra  \r\n\r\n forslagsstillerne. </P>  \r\n\r\n<P> <I>Almindelige bemærkninger </I></P>  \r\n\r\n<P> Det foreslås, at der ydes tilskud til produktion af elektricitet, der  \r\n\r\n fremstilles ved vedvarende energi, fornyelige brændsler eller naturgasbaseret  \r\n\r\n decentral kraftvarmeproduktion. Lovforslaget skal ses i sammenhæng med de  \r\n\r\n samtidigt hermed fremsatte forslag til en kuldioxidafgift af visse  \r\n\r\n energiprodukter og forslag om afgiftsnedsættelser af visse olieprodukter,  \r\n\r\n stenkul, brunkul og koks m.v., elektricitet og gas. Det foreslåede tilskud  \r\n\r\n skal kompensere for den opkrævede CO2-afgift, når der anvendes biobrændsler  \r\n\r\n eller vedvarende energi til elfremstilling, eller når elfremstilling sker ved  \r\n\r\n decentral kraftvarmeproduktion, hvortil der anvendes naturgas. </P>  \r\n\r\n<P>Det foreslåede tilskud er på 10 øre pr. kWh til elproducenter for den  \r\n\r\n mængde elektricitet, der fremstilles ved vedvarende energi, fornyelige  \r\n\r\n brændsler eller naturgasbaseret decentral kraftvarmeproduktion, og som  \r\n\r\n leveres til elforsyningsnettet. </P>  \r\n\r\n<P>Det foreslås herudover, at der kan ydes et supplerende tilskud til  \r\n\r\n elproducenter for den mængde elektricitet, der fremstilles ved vindkraft,  \r\n\r\n vandkraft, biogas, halm eller flis, og som leveres til elforsyningsnettet.  \r\n\r\n Tilskuddet udgør 17 øre pr. kWh. </P>  \r\n\r\n<P>Baggrunden for det yderligere tilskud er den gældende tilskudsregel i  \r\n\r\n elafgiftslovens § 11 b, hvorefter der kan ydes et tilskud på 23 øre pr. kWh  \r\n\r\n til elfremstilling ved vedvarende energi. Denne regel foreslås ophævet i  \r\n\r\n lovforslaget om afgiftsnedsættelser af visse olieprodukter, stenkul, brunkul  \r\n\r\n og koks m.v., elektricitet og gas. I forhold til den gældende tilskudsregel  \r\n\r\n indebærer forslaget den udvidelse, at der også skal kunne ydes tilskud til  \r\n\r\n elfremstilling med halm og flis. </P>  \r\n\r\n<P>Efter den gældende tilskudsregel sondres der mellem forbrugsanlæg, der har  \r\n\r\n en nøjere tilknytning til ejerens/ejernes eget elforbrug, og  \r\n\r\n produktionsanlæg. Forbrugsanlæg får også moms af tilskuddet, så tilskuddet  \r\n\r\n for disse anlæg reelt er 28,06 øre/kWh. </P>  \r\n\r\n<P>Sondringen mellem forbrugsanlæg og produktionsanlæg har i praksis vist sig  \r\n\r\n vanskelig at arbejde med, ligesom ejere af vedvarende energianlæg har kunnet  \r\n\r\n spekulere i en kategorisering ud fra, hvad der er mest fordelagtigt  \r\n\r\n afgiftsmæssigt set. </P>  \r\n\r\n<P>Den foreslåede ændring af tilskudsreglen medfører, at det samlede  \r\n\r\n tilskudsbeløb til vindkraft, vandkraft, biogas, halm og flis for såvel  \r\n\r\n forbrugs- som produktionsanlæg herefter udgør 27 øre pr. kWh i forhold til  \r\n\r\n det gældende tilskud på henholdsvis 28,06 øre og 23 øre. </P>  \r\n\r\n<P>Ordningen vil blive varetaget af Energiministeriet på linie med andre  \r\n\r\n tilskudsordninger på området. Udgifterne til tilskuddet afholdes over  \r\n\r\n Energiministeriets § 29 på finansloven. </P>  \r\n\r\n<P>Administrationen af ordningen varetages af told- og skattevæsenet. Den  \r\n\r\n løbende udbetaling af tilskud til elproducenterne forudsættes som hidtil  \r\n\r\n foretaget af elforsyningsselskaberne, som får det udbetalte tilskud  \r\n\r\n refunderet af told- og skattevæsenet. </P>  \r\n\r\n<P> <I>Provenuvirkninger </I></P>  \r\n\r\n<P> Med udgangspunkt i den forventede elproduktion på vindmøller og på  \r\n\r\n decentrale kraftvarmeværker i 1992 vil udgifterne til tilskuddet på  \r\n\r\n Energiministeriets budget blive på 340 mill. kr. på helårsbasis. Heraf  \r\n\r\n vedrører ca. 175 mill. kr. udgifter til elproduktionstilskud til områder, der  \r\n\r\n ikke hidtil har opnået tilskud, heraf ca. 150 mill. kr. til decentrale  \r\n\r\n kraftvarmeværker, mens ca. 165 mill. kr. vedrører områder, der efter de  \r\n\r\n nuværende regler opnår tilskud over elafgiftsloven fordelt med ca. 140 mill.  \r\n\r\n kr. på elafgiftskontoen og ca. 25 mill. kr. på momskontoen. I forhold til  \r\n\r\n uændret lovgivning er merudgifterne således på 175 mill. kr., idet  \r\n\r\n mulighederne for at få elafgiftstilskud og momstilskud samtidigt er foreslået  \r\n\r\n ophævet, jf. forslaget til ændring af energiafgiftslovene. </P>  \r\n\r\n<P>I 1992 forventes der bogført udgifter for ca. 300 mill. kr. under  \r\n\r\n ordningen, idet tilskuddet udbetales bagud på baggrund af måling af leveret  \r\n\r\n elektricitet til elforsyningsnettet. </P>  \r\n\r\n<P>Udgifterne til tilskud forventes at vokse i takt med udbygningen af  \r\n\r\n vindmøllekapaciteten og iværksættelsen af naturgasfyrede decentrale  \r\n\r\n kraftvarmeværker. Når den decentrale udbygning er tilendebragt i slutningen  \r\n\r\n af 90'erne, vil de årlige udgifter skønsmæssigt være steget til henved 1 mia.  \r\n\r\n kr., heraf over halvdelen til decentrale kraftvarmeværker, med de nuværende  \r\n\r\n udsigter til udbygningen med vindmøller og decentrale kraftvarmeværker. Det  \r\n\r\n er her forudsat, at tilskuddet på 17 øre/kWh til halm og flis kun ydes til et  \r\n\r\n begrænset antal endnu ikke godkendte forsøgs- og demonstrationsanlæg i  \r\n\r\n harmoni med de gældende retningslinier i varmeplanlægningen. I modsat fald  \r\n\r\n vil det samlede tilskud kunne blive væsentligt større end 1 mia. kr. om året.  \r\n\r\n</P>  \r\n\r\n<P>Der henvises i øvrigt til de almindelige bemærkninger til forslaget om  \r\n\r\n CO2-afgiften og forslaget om ændring af energiafgifter. </P>  \r\n\r\n<P> <I>Administrationsomkostninger </I></P>  \r\n\r\n<P> De årlige udgifter til administrationen, der netto ved omlægningen er af  \r\n\r\n begrænset omfang, vil blive holdt inden for Energiministeriets og  \r\n\r\n Skatteministeriets nuværende rammer. </P>  \r\n\r\n<P>Eengangsudgifterne i told- og skattevæsenet i forbindelse med lovforslaget  \r\n\r\n skønnes til ca. 150.000 kr. til annoncering, trykning af  \r\n\r\n vejledningsmateriale, porto, kuverter m.v. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P> Det foreslås, at der ydes tilskud til produktion af elektricitet, der  \r\n\r\n fremstilles ved vedvarende energi, fornyelige brændsler eller naturgasbaseret  \r\n\r\n decentral kraftvarmeproduktion. Lovforslaget skal ses i sammenhæng med  \r\n\r\n lovforslaget til en kuldioxidafgift på elektricitet, der beregnes ud fra  \r\n\r\n CO2-udslippet ved fremstilling af elektricitet ved kulfyring. Det foreslåede  \r\n\r\n tilskud skal kompensere for den opkrævede CO2-afgift, når der anvendes  \r\n\r\n biobrændsler eller vedvarende energi til elfremstilling, eller når  \r\n\r\n elektricitet fremstilles ved decentral kraftvarmeproduktion baseret på  \r\n\r\n naturgas, der er et forholdsvis CO2-fattigt brændsel. </P>  \r\n\r\n<P> <I>Til § 2 </I></P>  \r\n\r\n<P> Det foreslås, at der ydes et tilskud på 10 øre pr. kWh til elproducenter  \r\n\r\n for den mængde elektricitet, der fremstilles ved vedvarende energi eller  \r\n\r\n fornyelige brændsler. Tilskuddet ydes således til elfremstilling ved  \r\n\r\n forbrænding af halm, flis, biomasse, affald eller andre fornyelige brændsler  \r\n\r\n eller ved vindkraft, vandkraft, biogas eller anden vedvarende energi.  \r\n\r\n Tilskuddet ydes endvidere til elektricitet fremstillet ved decentral  \r\n\r\n kraftvarmeproduktion baseret på naturgas. Der ydes kun tilskud til  \r\n\r\n elektricitet, som leveres til elforsyningsnettet. </P>  \r\n\r\n<P> <I>Til § 3 </I></P>  \r\n\r\n<P> Det foreslås, at energiministeren bemyndiges til at yde et supplerende  \r\n\r\n tilskud til elproducenter for den mængde elektricitet, der fremstilles ved  \r\n\r\n vindkraft, vandkraft, biogas, halm eller flis, og som leveres til  \r\n\r\n elforsyningsnettet. Det foreslås, at tilskuddet udgør 17 øre pr. kWh. </P>  \r\n\r\n<P>Baggrunden for det yderligere tilskud er den gældende tilskudsregel i  \r\n\r\n elafgiftslovens § 11 b, hvorefter der kan ydes et tilskud på 23 øre pr. kWh  \r\n\r\n til elfremstilling ved vedvarende energi. Denne bestemmelse foreslås ophævet  \r\n\r\n i lovforslaget om ændring af lov om afgift af visse olieprodukter, lov om  \r\n\r\n afgift af stenkul, brunkul og koks m.v., lov om afgift af elektricitet og lov  \r\n\r\n om afgift af gas. </P>  \r\n\r\n<P>Efter den gældende tilskudsregel i elafgiftsloven gives der stort set kun  \r\n\r\n tilskud til vindmøller. Der er hidtil blevet sondret mellem forbrugsanlæg og  \r\n\r\n produktionsanlæg, hvor forbrugsanlæg er anlæg, hvor ejerens eget forbrug af  \r\n\r\n el udgør mindst 50 pct. af den samlede elproduktion. Små anlæg under 55 kW  \r\n\r\n anses dog altid som forbrugsanlæg. Til forbrugsanlæg er der ud over  \r\n\r\n tilskuddet på 23 øre pr. kWh udbetalt moms af tilskudsbeløbet svarende til  \r\n\r\n 5,06 øre pr. kWh. Det samlede tilskudsbeløb til forbrugsanlæg har derfor  \r\n\r\n udgjort 28,06 øre. </P>  \r\n\r\n<P>Sondringen mellem forbrugsanlæg og produktionsanlæg har i praksis vist sig  \r\n\r\n vanskelig at arbejde med, ligesom ejere af vindmøller i en vis udstrækning  \r\n\r\n har kunnet spekulere i en kategorisering ud fra, hvor der opnås størst  \r\n\r\n fordel. Det er således ikke altid mest fordelagtigt at blive kategoriseret  \r\n\r\n som forbrugsanlæg og få udbetalt moms af tilskuddet, fordi kun forbrugsanlæg  \r\n\r\n i modsætning til produktionsanlæg skal foretage regulering, jf. nedenfor.  \r\n\r\n</P>  \r\n\r\n<P>Det foreslås at ændre tilskudsreglen således, at der i stedet for de 23  \r\n\r\n øre og momsrefusion heraf til forbrugsanlæg i stedet kan udbetales 17 øre  \r\n\r\n incl. moms til såvel forbrugs- som produktionsanlæg. Det samlede  \r\n\r\n tilskudsbeløb til vindkraft, vandkraft, biogas, halm og flis vil herefter  \r\n\r\n udgøre 27 øre pr. kWh (10+17) i forhold til det gældende tilskud på 23 øre.  \r\n\r\n</P>  \r\n\r\n<P>Ifølge den gældende tilskudsregel ydes der ikke tilskud til producenter i  \r\n\r\n det omfang, disse kan få tilbagebetalt elafgiften efter § 11 i lov om afgift  \r\n\r\n af elektricitet. Denne reguleringsbestemmelse foreslås præciseret, så den  \r\n\r\n også kommer til at omfatte tilfælde, hvor elproduktionen udskilles i et  \r\n\r\n særligt selskab. </P>  \r\n\r\n<P> <I>Til § 4 </I></P>  \r\n\r\n<P> Det foreslås, at told- og skattevæsenet varetager administrationen af  \r\n\r\n loven. </P>  \r\n\r\n<P> <I>Til § 5 </I></P>  \r\n\r\n<P> Paragraffen fastsætter regler for tilbagebetaling i tilfælde af, at der  \r\n\r\n er ydet et for stort beløb i tilskud. </P>  \r\n\r\n<P> <I>Til §§ 6-7 </I></P>  \r\n\r\n<P> Paragrafferne indeholder straffebestemmelser. </P>  \r\n\r\n<P> <I>Til § 8 </I></P>  \r\n\r\n<P> Det foreslås, at energiministeren kan fastsætte bestemmelser om de  \r\n\r\n nødvendige kontrolforanstaltninger. </P>  \r\n\r\n<P>Der vil blive fastsat regler, der gør det muligt at kontrollere  \r\n\r\n elforsyningsselskabernes udbetaling af tilskud, herunder om regnskabsførelse.  \r\n\r\n Endvidere vil der blive fastsat regler om kontrol hos momsregistrerede ejere  \r\n\r\n af energianlæg, herunder særligt om regnskabsførelsen i forbindelse med, at  \r\n\r\n der ikke ydes tilskud i det omfang, ejeren kan få tilbagebetalt elafgift.  \r\n\r\n</P>  \r\n\r\n<P> <I>Til § 9 </I></P>  \r\n\r\n<P> Paragraffen indeholder bestemmelser om klageadgang. </P>  \r\n\r\n<P>Efter 2. behandling den 18. december 1991 </P>  \r\n\r\n<P> <B>§ 1.</B> Efter reglerne i denne lov ydes der statstilskud til  \r\n\r\n produktion </P>  \r\n\r\n<P>af elektricitet, der fremstilles ved vedvarende energi, fornyelige </P>  \r\n\r\n<P>brændsler eller naturgasbaseret decentral kraftvarmeproduktion. </P>  \r\n\r\n<P> <B>§ 2.</B> Der ydes et tilskud på 10 øre pr. kWh til elproducenter for  \r\n\r\n den mængde elektricitet, der fremstilles ved vindkraft, biogas, halm, flis  \r\n\r\n eller anden vedvarende energi eller andre fornyelige brændsler samt ved  \r\n\r\n naturgasbaseret decentral kraftvarmeproduktion, og som leveres til  \r\n\r\n elforsyningsnettet. </P>  \r\n\r\n<P> <I>Stk. 2.</I> Energiministeren kan fastsætte nærmere regler for ydelsen  \r\n\r\n af tilskuddet efter stk. 1. </P>  \r\n\r\n<P> <B>§ 3.</B> Energiministeren bemyndiges til ud over det i § 2 fastsatte  \r\n\r\n tilskud at yde et tilskud på 17 øre pr. kWh til elproducenter for den mængde  \r\n\r\n elektricitet, der fremstilles ved vindkraft, vandkraft, biogas, halm eller  \r\n\r\n flis, og som leveres til elforsyningsnettet. </P>  \r\n\r\n<P> <I>Stk. 2.</I> Energiministeren kan fastsætte nærmere regler for ydelsen  \r\n\r\n af tilskuddet efter stk. 1. </P>  \r\n\r\n<P> <B>§ 4.</B> De statslige told- og skattemyndigheder varetager  \r\n\r\n administrationen af loven. </P>  \r\n\r\n<P> <B>§ 5.</B> Såfremt de statslige told- og skattemyndigheder konstaterer,  \r\n\r\n at der er ydet for stort tilskud til en elproducent, afkræves denne det  \r\n\r\n skyldige beløb til betaling senest 14 dage efter påkrav. </P>  \r\n\r\n<P> <I>Stk. 2.</I> Tilbagebetales det skyldige beløb ikke rettidigt til de  \r\n\r\n statslige told- og skattemyndigheder, skal der betales 1,3 pct. i månedlig  \r\n\r\n rente for hver påbegyndt måned fra den 1. i den måned, i hvilken beløbet skal  \r\n\r\n betales, dog mindst 50 kr. </P>  \r\n\r\n<P> <B>§ 6.</B> Den, der forsætligt eller groft uagtsomt afgiver urigtige  \r\n\r\n eller vildledende oplysninger eller fortier oplysninger om den  \r\n\r\n tilskudsberettigede produktions art og omfang, straffes med bøde. </P>  \r\n\r\n<P> <I>Stk. 2.</I> I forskrifter, der udstedes i medfør af loven, kan der  \r\n\r\n fastsættes straf af bøde for den, der forsætligt eller groft uagtsomt  \r\n\r\n overtræder bestemmelser i forskrifterne. </P>  \r\n\r\n<P> <I>Stk. 3.</I> For overtrædelser, der begås af aktieselskaber,  \r\n\r\n anpartsselskaber, andelsselskaber eller lignende, kan der pålægges selskabet  \r\n\r\n som sådant bødeansvar. Er overtrædelsen begået af en kommune eller et  \r\n\r\n kommunalt fællesskab, jf. § 60 i lov om kommunernes styrelse, kan der  \r\n\r\n pålægges kommunen eller det kommunale fællesskab som sådant bødeansvar. </P>  \r\n\r\n<P> <B>§ 7.</B> Skønner de statslige told- og skattemyndigheder, at der er  \r\n\r\n begået en overtrædelse, der medfører bødeansvar, kan det tilkendegives den  \r\n\r\n pågældende, at sagen kan afgøres uden retslig forfølgning, såfremt han  \r\n\r\n erkender sig skyldig i overtrædelsen og erklærer sig rede til inden for en  \r\n\r\n nærmere angivet frist, der efter begæring kan forlænges, at betale en i  \r\n\r\n tilkendegivelsen angivet bøde. </P>  \r\n\r\n<P> <I>Stk. 2.</I> Med hensyn til den i stk. 1 nævnte tilkendegivelse finder  \r\n\r\n bestemmelsen i retsplejeloven om indhold af anklageskrift i politisager  \r\n\r\n tilsvarende anvendelse. </P>  \r\n\r\n<P> <I>Stk. 3.</I> Betales bøden i rette tid, eller bliver den efter  \r\n\r\n vedtagelse inddrevet eller afsonet, bortfalder videre forfølgning. </P>  \r\n\r\n<P> <I>Stk. 4.</I> Når sager om de i § 6 nævnte overtrædelser indbringes for  \r\n\r\n domstolene, behandles de som politisager. Retsmidlerne i retsplejelovens  \r\n\r\n kapitel 73 kan anvendes i samme omfang som i statsadvokatsager. </P>  \r\n\r\n<P> <B>§ 8.</B> Energiministeren kan fastsætte bestemmelser om  \r\n\r\n kontrolforanstaltninger, der er nødvendige til lovens gennemførelse. </P>  \r\n\r\n<P> <B>§ 9.</B> Energiministeren kan fastsætte bestemmelser om adgangen til  \r\n\r\n at klage over afgørelser efter denne lov. </P>  \r\n\r\n<P> <I>Stk. 2.</I> Energiministeren kan bestemme, at afgørelser, der er  \r\n\r\n truffet af Told- og Skattestyrelsen, ikke kan indbringes for anden  \r\n\r\n administrativ myndighed. </P>  \r\n\r\n<P> <B>§ 10.</B> Skatteministeren fastsætter lovens ikrafttrædelsestidspunkt.  \r\n\r\n</P>  \r\n\r\n<P> <I>Stk. 2.</I> Tilskud efter lovens § 2 og § 3 ydes for leverancer af  \r\n\r\n elektricitet til elforsyningsnettet fra lovens ikrafttrædelsesdato. </P>  \r\n\r\n<P> <B>§ 11.</B> Loven gælder ikke for Færøerne og Grønland. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/12/1991"
        },
        {
            "displayName": "Accession",
            "displayValue": "199112K00098"
        },
        {
            "displayName": "Entydig dokumentidentifikation",
            "displayValue": "CL002436"
        },
        {
            "displayName": "Dato for førstegangsindlæggelse",
            "displayValue": "27/12/1991"
        },
        {
            "displayName": "Dato for indlæggelse",
            "displayValue": "27/12/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "98"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}