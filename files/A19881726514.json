{
    "id": 51160,
    "title": "Datasammenskrivning af lov om foranstaltninger mod brandfare ved jernbanedrift ",
    "documentTypeId": "40",
    "isSagsforlobPeriodValid": false,
    "shortName": "DSK nr 17265 af 18/08/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Datasammenskrivning af lov om foranstaltninger  \r\n\r\n mod brandfare ved jernbanedrift </H1>  \r\n\r\n<P></P>  \r\n\r\n<P CLASS=SUB-TITLE>Denne datasammenskrivning omfatter lov nr. 116 af 11.  \r\n\r\n marts 1921 om foranstaltninger mod brandfare ved jernbanedrift med de  \r\n\r\n ændringer, der følger af lov nr. 487 af 21. december 1923 om tillæg til lov  \r\n\r\n nr. 116 af 11. marts 1921 om foranstaltninger mod brandfare ved  \r\n\r\n jernbanedrift. </P>  \r\n\r\n<BR>  \r\n\r\n<P>Ved jernbaneanlæg, hvor der skal anvendes 1) damplokomotiver 2) eller  \r\n\r\n andre brandfarlige driftsindretninger, gælder fremtidig følgende regler med  \r\n\r\n hensyn til benyttelsen og bebyggelsen af de til jernbanen grænsende arealer:  \r\n\r\n</P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1 </B> </P>  \r\n\r\n<P>Indenfor en afstand af 45 m fra nærmeste spors midtlinie må ingen ny  \r\n\r\n bygning opføres med tag eller beklædning, der helt eller delvis består af  \r\n\r\n strå, tagrør, lyng eller lignende let antændeligt materiale, og på allerede  \r\n\r\n forhåndenværende bygninger må tage og beklædninger, der er mindre ildfarlige,  \r\n\r\n ikke ombyttes med tage og beklædninger af noget af de ovennævnte mere  \r\n\r\n ildfarlige materialer. </P>  \r\n\r\n<P>Forsåvidt en bygning opføres indenfor en afstand af 45 m fra nærmeste  \r\n\r\n spors midtlinie, må der ikke i den mod banen vendende væg findes udækkede  \r\n\r\n åbninger; dog kan ministeren for offentlige arbejder under særlige  \r\n\r\n omstændigheder dispensere fra disse bestemmelser. </P>  \r\n\r\n<P>Erhverves der grund til fremtidige udvidelser, vil de ovennævnte afstande  \r\n\r\n være at regne fra midtlinien af det spor, som på det erhvervede areal kan  \r\n\r\n komme til at ligge ejendommen nærmest. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> </P>  \r\n\r\n<P>Bygninger, der ved banens anlæg er beliggende indenfor de under § 1 nævnte  \r\n\r\n afstande, skal på baneanlægets bekostning bringes i en sådan stand, at de  \r\n\r\n fyldestgør de ovenangivne fordringer, eller nedrives eller flyttes. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3 </B> </P>  \r\n\r\n<P>Indenfor en afstand af 45 m fra nærmeste spors midtlinie må ikke findes  \r\n\r\n oplag af letfængelige genstande, såsom møddinger, hæs, korn- og høstakke,  \r\n\r\n bunker af strå, tørv, kvas, hugge- og høvlspåner, savsmuld, træuld, medmindre  \r\n\r\n de er modtagne til forsendelse med banen, tilhører denne eller opbevares i  \r\n\r\n bygninger, som opfylder bestemmelserne i § 1. </P>  \r\n\r\n<P>I høsttiden skal det dog være tilladt uden iagttagelse af foranstående  \r\n\r\n regler at have mindre oplag af hø, korn og andre afgrøder, som står til  \r\n\r\n tørring på marken, indtil en afstand af 15 m fra nærmeste spors midtlinie.  \r\n\r\n</P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4 </B> </P>  \r\n\r\n<P>Når jernbaner anlægges igennem eller langs med løvskove, skal et areal af  \r\n\r\n 1 m's bredde imellem banens grænse og skoven ryddes for al bevoksning ved  \r\n\r\n anlægets foranstaltning. </P>  \r\n\r\n<P>Såfremt den mod banen vendende del af skoven består af nåletræer, skal der  \r\n\r\n foruden den ovennævnte 1 m brede stribe ligeledes ved anlægets foranstaltning  \r\n\r\n tilvejebringes en 1,5 m bred stribe igennem skoven i en afstand af 15 m fra  \r\n\r\n banens grænse. Disse to helt rene striber forbindes i en afstand af 30 m med  \r\n\r\n hinanden ved 1 m brede rene striber. </P>  \r\n\r\n<P>På de bevoksede arealer imellem banehegnet og den ydre stribe skal træerne  \r\n\r\n indtil en højde af 1,5 m befries for alle tørre grene og jordbunden så vidt  \r\n\r\n muligt holdes ren for alle let brandbare stoffer. Dette arbejde skal af banen  \r\n\r\n udføres hvert år inden 15. april, samtidig skal de ovennævnte striber gøres  \r\n\r\n fuldstændig rene. </P>  \r\n\r\n<P>Ejeren beholder i øvrigt rådigheden over de pågældende arealer. </P>  \r\n\r\n<P>I særdeles magre egne kan den i anledning af jernbaneanlæget nedsatte  \r\n\r\n besigtigelses- og ekspropriationskommission, såfremt den måtte anse det  \r\n\r\n nødvendigt og på den anden side økonomisk forsvarligt, til sikring af  \r\n\r\n tilgrænsende plantager eller skove træffe yderligere foranstaltninger samt  \r\n\r\n foretage udvidende ændringer i de ovenangivne bredde- og  \r\n\r\n afstandsbestemmelser. </P>  \r\n\r\n<P>Ligeledes kan denne kommission, såfremt den måtte formene, at udgifterne  \r\n\r\n ved de foran beskrevne brandbælter ikke måtte stå i et rimeligt forhold til  \r\n\r\n de økonomiske værdier, der derigennem skal sikres, foretage indskrænkninger  \r\n\r\n såvel vedrørende anlæget som vedligeholdelsen af brandbælterne. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5 </B> </P>  \r\n\r\n<P>Såfremt en ejer, efter at banen er anlagt, ønsker at beplante de til samme  \r\n\r\n stødende arealer med skov, skal han på egen bekostning anlægge brandbælter af  \r\n\r\n den under § 4 angivne beskaffenhed, hvorefter banen overtager  \r\n\r\n vedligeholdelsen. </P>  \r\n\r\n<P>Såfremt arealet agtes beplantet med nåletræer, skal han dog være pligtig  \r\n\r\n så vidt muligt at beplante de imellem de to i § 4 nævnte striber beliggende  \r\n\r\n arealer med løvtræer eller, hvor dette ikke kan ske, dyrke dem med rodfrugter  \r\n\r\n eller foderplanter, der indhøstes i grøn tilstand. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6 </B> </P>  \r\n\r\n<P>Hvor jernbaneanlæget passerer hedestrækninger eller andre lignende  \r\n\r\n brændbare, med tørt græs bevoksede arealer, vil der langs banegrænsen være at  \r\n\r\n tilvejebringe en 1 1/2 m ren stribe, hvorhos arealet mellem to linier  \r\n\r\n parallelle med banegrænsen i en afstand af 25 og 35 m fra denne oppløjes.  \r\n\r\n</P>  \r\n\r\n<P>Rensning af striben og oppløjning af arealet udenfor samme påhviler banen,  \r\n\r\n der skal udføre dette arbejde een gang årlig inden 15. april. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7 </B> </P>  \r\n\r\n<P>For de ved denne lovs ikrafttræden under drift værende jernbaner vil der  \r\n\r\n være at nedsætte en kommission for Jylland og en for øerne, bestående af den  \r\n\r\n kongelige kommissarius ved nye jernbaneanlæg, 2 af ministeriet for offentlige  \r\n\r\n arbejder udnævnte medlemmer samt for hver amtrådskreds eller hver købstad 2  \r\n\r\n henholdsvis af amtsrådet eller af byrådet valgte medlemmer. </P>  \r\n\r\n<P>Denne kommission skal efter fra banebestyrelsen at have erholdt oplysning  \r\n\r\n om, på hvilke steder langs banen forholdende ikke er i overensstemmelse med  \r\n\r\n de ovenangivne regler, efter nærmere vurdering af faren på den ene side og  \r\n\r\n bekostningerne på den anden side gøre indstilling til ministeren for  \r\n\r\n offentlige arbejder om, i hvilket omfang reglerne i denne lov vil være at  \r\n\r\n bringe til anvendelse for de ved denne lovs ikrafttræden under drift værende  \r\n\r\n jernbaners vedkommende. Når ministerens afgørelse heraf foreligger, skal  \r\n\r\n kommissionen kunne fastsætte den erstatning, der herfor vil være at yde de  \r\n\r\n vedkommende lodsejere. Kommissionen er berettiget til at tilkalde særlig  \r\n\r\n sagkyndige i det omfang, den måtte anse det fornødent. </P>  \r\n\r\n<P>Hvorefter alle vedkommende sig have at rette. </P>  \r\n\r\n<P>Den, der lægger Hindringer i vejen for gennemførelsen af en i henhold til  \r\n\r\n lov nr. 116 af 11. marts 1921 om foranstaltninger med brandfare ved  \r\n\r\n jernbanedrift fastsat ordning eller handler i strid med en saadan ordning,  \r\n\r\n eller som paa anden maade gør sig skyldig i overtrædelse af nævnte lovs  \r\n\r\n bestemmelser, straffes med bøder paa indtil 500 kr., hvorhos han under en  \r\n\r\n daglig mulkt kan tilpligtes at fjerne de ulovlige indretninger eller  \r\n\r\n genoprette den ulovlig ændrede tilstand, ligesom udførelsen af de i henhold  \r\n\r\n til denne lov paalagte foranstaltninger efter udløbet af den derfor fastsatte  \r\n\r\n frist vil kunne ske paa vedkommende lodsejers bekostning ved det offentliges  \r\n\r\n foranstaltning. </P>  \r\n\r\n<P>Sagen behandles som politisag. </P>  \r\n\r\n<P>Hvorefter alle vedkommende sig have at rette. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "A19881726514"
        },
        {
            "displayName": "Entydig dokumentidentifikation",
            "displayValue": "CM009986"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Datasammenskrivning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "17265"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "18/08/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}