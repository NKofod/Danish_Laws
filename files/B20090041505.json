{
    "id": 125064,
    "title": "Bekendtgørelse om særlig udbetalingsmulighed for indestående i Særlig Pensionsopsparing",
    "documentTypeId": "60",
    "isSagsforlobPeriodValid": true,
    "shortName": "BEK nr 415 af 28/05/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om særlig udbetalingsmulighed for indestående i Særlig Pensionsopsparing</p>\r\n      <p class=\"Indledning2\">I medfør af § 17 j, stk. 11, i lov om Arbejdsmarkedets Tillægspension, jf. lovbekendtgørelse nr. 767 af 8. juli 2008 som ændret ved lov nr. 387 af 25. maj 2009, fastsættes:</p>\r\n      <p class=\"ParagrafGruppeOverskrift\"><span id=\"Kap0_X1\">SP-konti i ATP</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> ATP sender et adviseringsbrev til alle, der har en særskilt SP-konto i ATP med oplysning om den særlige udbetalingsmulighed, samt den særkilte SP-kontos saldo pr. 1. maj 2009. Brevet er vedlagt en blanket til brug for anmodning om udbetaling. Kontohavere med et indestående mindre end 100 kr. modtager ikke noget adviseringsbrev.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Der udsendes ikke yderligere opgørelser over den særskilte SP-kontos indestående m.v., jf. § 49 i bekendtgørelsen om valgfrihed i SP-ordningen, for 2008 end den opgørelse af saldoen pr. 1. maj 2009, der fremgår af adviseringsbrevet, jf. stk. 1.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> ATP udbetaler det samlede indestående på den særskilte SP-konto som et engangsbeløb efter kontohavers anmodning, jf. lovens § 17 j, stk. 7-9. Indestående hidrørende fra en konto i Lønmodtagernes Dyrtidsfond, der er overflyttet til den særskilte SP-konto, kan ikke udbetales efter den særlige udbetalingsmulighed, jf. lovens § 17 f, stk. 13.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> For at få udbetalt indestående på en særskilt SP-konto i ATP i henhold til den særlige udbetalingsmulighed skal kontohaver benytte den tilsendte anmodningsblanket, jf. § 1. Der kan ikke anmodes på anden vis. Anmodningen skal være modtaget i ATP senest den 31. december 2009. Kontohaver har ansvaret for, at ATP modtager anmodningen i rette tid.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Når ATP modtager den udfyldte anmodningsblanket, opgøres det samlede indestående på den særskilte SP-konto endeligt i henhold til lovens § 17 j, stk. 10.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> ATP udbetaler det opgjorte indestående på en særskilt SP-konto efter fradrag for afgift, jf. § 29 D i pensionsbeskatningsloven, til kontohavers NemKonto.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Til kontohavere bosiddende i udlandet, der ikke har en NemKonto, udbetaler ATP det opgjorte indestående på en særskilt SP-konto efter fradrag for afgift, jf. § 29 D i pensionsbeskatningsloven, til en konto oplyst af kontohaver.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Hvis der til en allerede udbetalt, jf. lovens § 17 j, stk. 7-9, særskilt SP-konto i ATP efterfølgende, dog senest 31. december 2009, bliver tilskrevet beløb som følge af skifte ved separation eller skilsmisse eller som følge af skattereguleringer, efterudbetaler ATP automatisk dette beløb efter fradrag for afgift, jf. § 29 D i pensionsbeskatningsloven. Ved afgiftsberegningen tages hensyn til det tidligere opgjorte indestående, jf. § 5.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Har en kontohaver anmodet ATP om udbetaling efter lovens § 17 j, stk. 7-9, og afgår kontohaver ved døden, inden udbetalingen er effektueret, udbetales den særskilte SP-kontos indestående til dødsboet, jf. lovens § 17 i og bekendtgørelse om valgfrihed i SP-ordningen.</p>\r\n      <p class=\"ParagrafGruppeOverskrift\"><span id=\"Kap0_X2\">SP-konti i andre pensionsinstitutter</span></p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Pensionsinstitutter, hvortil en kontohaver har overflyttet indeståendet på sin særskilte SP-konto, skal orientere kontohavere med en særskilt SP-konto om den særlige udbetalingsmulighed, jf. lovens § 17 j, stk. 7-9.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Pensionsinstitutter, hvortil en kontohaver har flyttet sin særskilte SP-konto, opgør, jf. lovens § 17 j, stk. 10, og udbetaler efter fradrag for afgift, jf. § 29 D i pensionsbeskatningsloven, det samlede indestående på den særskilte SP-konto som et engangsbeløb efter kontohavers anmodning i perioden fra den 1. juni 2009 til den 31. december 2009, jf. lovens § 17 j, stk. 7-9. Pensionsinstituttet giver ved udbetaling meddelelse til ATP og kontohaveren om at kontoen nedlægges, og at pensionsinstituttet ophører som administrator af SP- kontoen. Indestående hidrørende fra en konto i Lønmodtagernes Dyrtidsfond, der er overflyttet til den særskilte SP-konto i pensionsinstituttet, kan ikke udbetales efter den særlige udbetalingsmulighed, jf. lovens § 17 f, stk. 13.</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Bekendtgørelsens §§ 6-7 finder tilsvarende anvendelse ved pensionsinstitutternes udbetaling af indestående midler på en SP-konto, jf. lovens § 17 j, stk. 7-9.</p>\r\n      <p class=\"ParagrafGruppeOverskrift\"><span id=\"Kap0_X3\">Ikrafttræden</span></p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Bekendtgørelsen træder i kraft den 1. juni 2009 og har virkning for anmodninger om udbetaling modtaget i ATP eller i det pensionsinstitut, hvortil kontohaver har overflyttet sin særskilte SP-konto, senest den 31. december 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Beskæftigelsesministeriet, den 28. maj 2009</I></P><P CLASS=SIGN1 ALIGN=\"CENTER\">Inger Støjberg</P><P CLASS=SIGN2 ALIGN=\"RIGHT\">/ Lise Fangel</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/05/2009"
        },
        {
            "displayName": "Accession",
            "displayValue": "B20090041505"
        },
        {
            "displayName": "Entydig dokumentidentifikation",
            "displayValue": "BE003413"
        },
        {
            "displayName": "Dato for førstegangsindlæggelse",
            "displayValue": "30/05/2009"
        },
        {
            "displayName": "Dato for indlæggelse",
            "displayValue": "30/05/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "415"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "28/05/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., j.nr. 2009-0006972"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}