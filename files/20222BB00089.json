{
    "id": 235372,
    "title": "Forslag til folketingsbeslutning om at tilføje et klimamandat til Finanstilsynets formål",
    "documentTypeId": "480",
    "isSagsforlobPeriodValid": true,
    "shortName": "2022/2 BSF 89",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 17. marts 2023 af Lisbeth Bech-Nielsen (SF) og Signe Munk (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at tilføje et klimamandat til Finanstilsynets formål</p>\r\n<p class=\"Tekst1Sp\">Folketinget pålægger regeringen inden udgangen af 2023 at sikre, at Finanstilsynet integrerer klimarisici i dets løbende tilsyn med finansielle institutioner.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Med klimaforandringerne følger betydelige finansielle risici i form af både fysiske risici og transitionsrisici. De fysiske risici dækker over temperaturstigninger, ekstremt vejr og naturkatastrofer, der kan påvirke markedsværdien af fysisk ejede aktiver såsom bygninger og infrastruktur. Transitionsrisici er forbundet med overgangen til en mere bæredygtig økonomi, f.eks i forbindelse med indførelse af CO<span class=\"Subscript\">2</span>-afgifter eller ændrede forbrugsmønstre, som fører til ændringer i værdien af aktiver. Ifølge Finanstilsynet kan klimaforandringerne påvirke den finansielle stabilitet som en konsekvens af den transformation, samfundet står overfor, ligesom de klimarelaterede risici har en række implikationer for den finansielle sektor og for realøkonomien (»Klimaforandringer og bæredygtig finansiering i den finansielle sektor – Fokusområde«, Finanstilsynet, 2021).</p>\r\n<p class=\"NormalInd\">Blandt centralbanker og finansielle tilsyn er der konsensus om, at hverken prisstabilitet eller finansiel stabilitet kan opretholdes uden at tage hensyn til klimakrisen og biodiversitetstabets implikationer. Der er således en stigende anerkendelse af, at både centralbankerne og de finansielle tilsyn bærer et ansvar for at sikre, at kampen mod klimaforandringer og biodiversitetstab bliver en succes - dels som et mål i sig selv, dels for at afbøde finansielle risici (»What do central bank mandates mean for climate and nature? «, Green Central Banking, 2022). I 2017 oprettede en gruppe af centralbanker og finanstilsyn »the Central Banks and Supervisors Network for Greening the Financial System«, NGFS (»Origin and Purpose«, NGFS, 2019), med det formål at hjælpe med at styrke de globale tiltag, som er nødvendige for at møde Parisaftalens mål og at styrke det finansielle systems rolle i forhold til at håndtere risiko og mobilisere kapital til grønne investeringer i en bredere kontekst af bæredygtig udvikling. NGFS har i dag over 120 medlemmer, herunder Danmarks Nationalbank og Finanstilsynet, som har været medlemmer siden 2019 (»Membership«, NGFS, 2022). NGFS påpeger bl.a., at naturrelaterede risici, f.eks. relateret til biodiversitetstab, kan få signifikante makroøkonomiske implikationer, og at en manglende evne til at tage hensyn til, afbøde og tilpasse sig dette er en kilde til risici for den finansielle stabilitet (»NGFS acknowledges that nature-related risks could have significant macroeconomic and financial implications«, NGFS, 2022).</p>\r\n<p class=\"NormalInd\">Ifølge Nationalbanken risikerer institutioner og investorer at tabe på lån og investeringer til store CO<span class=\"Subscript\">2</span>-udledere, der ikke omstiller sig i tide (»Virksomheders klimakommunikation er ikke forbundet med færre udledninger«, Danmarks Nationalbank, oktober 2022). Når fossile brændsler over tid bliver mindre konkurrencedygtige vis-a-vis vedvarende energi, risikerer institutioner og investorer at ende med strandede aktiver, hvilket vil sige aktiver, som har tabt store dele af deres værdi. IPCC påpeger i deres rapport fra 2022, at en begrænsning af klimaforandringerne til en temperaturstigning på 2 grader celsius vil resultere i strandede aktiver for over 4 billioner US dollar, og at en opfyldelse af Parismålet om 1,5 grader celsius forventes at føre til et beløb, der er signifikant højere (»Climate change 2022 – Mitigation of climate change«, IPCC, 2022).</p>\r\n<p>\r\n</p>\r\n<p>\r\n   <span class=\"Italic\">Finanstilsynets rolle</span>\r\n</p>\r\n<p class=\"NormalInd\">Finanstilsynet har til opgave at føre tilsyn med den finansielle sektor i Danmark og medvirke til at sikre finansiel stabilitet og tillid til finanssektoren. Med den brede anerkendelse af klimaforandringernes indflydelse på den finansielle stabilitet bør Finanstilsynet derfor føre tilsyn med klimarelaterede finansielle risici som en del af deres løbende tilsynsarbejde.</p>\r\n<p class=\"NormalInd\">Forslagsstillerne mener derfor, at det er nødvendigt at indføre klimahensyn som et særskilt mandat for Finanstilsynet. Det skal således være en højt prioriteret opgave for Finanstilsynet at føre tilsyn med klimarelaterede finansielle risici som en del af deres løbende tilsynsarbejde. Dette indebærer, at Finanstilsynet skal inkludere klimarelaterede risici, når de skal vurdere bl.a. banker og pensionskassers risikostyring.</p>\r\n<p>\r\n</p>\r\n<p>\r\n   <span class=\"Italic\">Finansiering</span>\r\n</p>\r\n<p class=\"NormalInd\">Tilsynet med klimarelaterede finansielle risici vurderes at medføre et behov for nogle ekstra årsværk hos Finanstilsynet, hvilket som for Finanstilsynets øvrige opgaver vil blive finansieret gennem afgiften opkrævet hos de finansielle institutioner.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Lisbeth Bech-Nielsen (SF)</span>\r\n</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at tilføje et klimamandat til Finanstilsynets formål.</p>\r\n<p class=\"ForslagsNummer\">(Beslutningsforslag nr. B 89)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2022/2 BF 89",
            "stateLabel": "Igangværende",
            "references": [
                {
                    "shortName": "2022/2 BSF 89",
                    "title": "Forslag til folketingsbeslutning om at tilføje et klimamandat til Finanstilsynets formål",
                    "presentationName": "Beslutningsforslag som fremsat",
                    "documentTypeId": 480,
                    "documentId": 235372,
                    "eliUri": "/eli/ft/20222BB00089",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20222/beslutningsforslag/b89/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "18/03/2023"
        },
        {
            "displayName": "Accession",
            "displayValue": "20222BB00089"
        },
        {
            "displayName": "Entydig dokumentidentifikation",
            "displayValue": "AX028440"
        },
        {
            "displayName": "Dato for førstegangsindlæggelse",
            "displayValue": "18/03/2023"
        },
        {
            "displayName": "Dato for indlæggelse",
            "displayValue": "18/03/2023"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "89"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}