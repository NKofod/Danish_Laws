{
    "id": 106270,
    "title": "1986 BSF 157   FORSLAG TIL FOLKETINGSBESLUTNING OM FASTLÆGGELSE AF OVERORDNEDE PRINCIPPER   FOR UDVIKLINGEN AF DANSK TURISME ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 157",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 157 </P>  \r\n\r\n<P></P>  \r\n\r\n<P>Forslag til folketingsbeslutning om fastlæggelse af overordnede principper  \r\n\r\n for udviklingen af dansk turisme </P>  \r\n\r\n<P></P>  \r\n\r\n<P>Fremsat af Aase Olesen (RV) Lone Dybkjær (RV) Dagmar Mørk Jensen (RV)  \r\n\r\n Larsen-Ledet (RV) Niels Helveg Petersen (RV) </P>  \r\n\r\n<P></P>  \r\n\r\n<P>den 23. april 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Idet Folketinget forudser, at turisterhvervet vil blive et af vore </P>  \r\n\r\n<P>største erhverv, opfordres regeringen til at sikre, at den </P>  \r\n\r\n<P>fremtidige danske turistpolitik udvikles efter følgende </P>  \r\n\r\n<P>overordnede principper: </P>  \r\n\r\n<P>1. Turistpolitikken skal samordnes med de overordnede mål for </P>  \r\n\r\n<P>Danmarks udvikling i øvrigt og med danskernes ønsker om at leve i </P>  \r\n\r\n<P>et sundt og trygt land. </P>  \r\n\r\n<P>2. Dansk turistpolitik skal bygge på kvalitativ vækst, og de rent </P>  \r\n\r\n<P>erhvervsøkonomiske hensyn må indordnes under denne målsætning. </P>  \r\n\r\n<P>3. Turistpolitikken skal bidrage til at udvikle danske kultur- og </P>  \r\n\r\n<P>naturværdier. </P>  \r\n\r\n<P>4. Turistpolitikken udformes med sigte på såvel indenlandske som </P>  \r\n\r\n<P>udenlandske turister. </P>  \r\n\r\n<P>5. Familie-, ungdoms- og emneturisme fremmes, og </P>  \r\n\r\n<P>investeringspolitikken indrettes i overensstemmelse hermed. </P>  \r\n\r\n<P>6. Enhver form for international kontakt, der kan styrke den </P>  \r\n\r\n<P>mellemfolkelige forståelse, skal indgå som en integreret del af </P>  \r\n\r\n<P>turistpolitikken. </P>  \r\n\r\n<P>7. Uddannelserne inden for turistområdet skal samordnes og udbygges. </P>  \r\n\r\n<P>Forskningsindsatsen øges i takt med udviklingen. </P>  \r\n\r\n<P>Folketinget opfordrer endvidere regeringen til at fremlægge en </P>  \r\n\r\n<P>redegørelse for den organisatoriske opbygning af turistarbejdet, </P>  \r\n\r\n<P>herunder at fremsætte forslag til, hvorledes det bedst sikres, at </P>  \r\n\r\n<P>der sker en koordination og samordning af udviklingen, uden at </P>  \r\n\r\n<P>initiativet tages fra de lokale turistorganisationer eller andre </P>  \r\n\r\n<P>lokale organer. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>Den 3. december 1986 debatterede Folketinget (forhandlingerne sp. </P>  \r\n\r\n<P>3540 ff) industriministerens redegørelse af 26. november 1986 om </P>  \r\n\r\n<P>turistpolitik (forhandlingerne sp. 3024 ff). </P>  \r\n\r\n<P>I forbindelse med offentliggørelsen af redegørelsen og debatten i </P>  \r\n\r\n<P>Folketinget advarede industriministeren stærkt imod enhver form </P>  \r\n\r\n<P>for offentlig styring af turismen i en bestemt retning. I stedet </P>  \r\n\r\n<P>tilkendegav ministeren, at det i turistpolitikken fra det </P>  \r\n\r\n<P>offentliges side mest drejer sig om &#187;. . . . at fjerne barrierer </P>  \r\n\r\n<P>for at skabe de mest favorable vilkår for erhvervet.&#171; </P>  \r\n\r\n<P>Dette synspunkt rummer en fare for, at beslutninger om den fremtidige </P>  \r\n\r\n<P>turistpolitik træffes alene ud fra snævre erhvervsøkonomiske </P>  \r\n\r\n<P>hensyn. </P>  \r\n\r\n<P>Redegørelsen peger endvidere i retning af en defensiv turistpolitik, </P>  \r\n\r\n<P>der ikke anviser veje til at styrke decentrale initiativer. </P>  \r\n\r\n<P>På denne baggrund har forslagsstillerne fundet det påkrævet at </P>  \r\n\r\n<P>udarbejde et alternativ til regeringens turistredegørelse i form </P>  \r\n\r\n<P>af en folketingsbeslutning, der kan nå at komme til 1. behandling </P>  \r\n\r\n<P>i indeværende samling, med henblik på fremsættelse af et revideret </P>  \r\n\r\n<P>beslutningsforslag ved Folketingets åbning i efteråret 1987. </P>  \r\n\r\n<P>Det foreliggende forslag lægger op til en fastlæggelse af overordnede </P>  \r\n\r\n<P>principper og rammer, inden for hvilke turismen kan udvikle sig </P>  \r\n\r\n<P>frit. Det betyder, at initiativerne også fortsat skal komme fra </P>  \r\n\r\n<P>lokalt hold. Målet er altså IKKE at centralisere dansk </P>  \r\n\r\n<P>turistpolitik til skade for lokale turistorganisationer og andre </P>  \r\n\r\n<P>lokale organer, men alene at slå fast, at turistpolitik er andet </P>  \r\n\r\n<P>og mere end erhvervspolitik, og at fjernelse af en række generende </P>  \r\n\r\n<P>barrierer ikke i sig selv sikrer, at turisterhvervet udvikler sig </P>  \r\n\r\n<P>i samfundsgavnlig retning. </P>  \r\n\r\n<P>&#187;En samfundsgavnlig udvikling af turismen kræver (imidlertid) </P>  \r\n\r\n<P>planlægning og styring, idet en ukontrolleret vækst i turismen kan </P>  \r\n\r\n<P>belaste infrastrukturen og ødelægge natur- og miljøværdier og </P>  \r\n\r\n<P>dermed også erhvervets egne fremtidsmuligheder.&#171; </P>  \r\n\r\n<P>Dette citat stammer fra EFs regionaludviklingsfonds &#187;Særligt program  \r\n\r\n</P>  \r\n\r\n<P>for udvikling af nye økonomiske aktiviteter i områder i Danmark, </P>  \r\n\r\n<P>der især er berørt af iværksættelsen af den fælles fiskeripolitik&#171;  \r\n\r\n</P>  \r\n\r\n<P>(forordning (EØF) nr. 3638/85). Målet med programmet er at udvikle </P>  \r\n\r\n<P>nye økonomiske aktiviteter i særlige kystnære fiskeriområder, </P>  \r\n\r\n<P>herunder ikke mindst turistaktiviteter. Den samlede </P>  \r\n\r\n<P>beløbsstørrelse for &#187;det særlige program&#171;, der vedrører </P>  \r\n\r\n<P>turistfremme, andrager over perioden 1986 til 1990 i alt 226,2 </P>  \r\n\r\n<P>mill. kr. Heraf udgør bidraget fra EFs regionaludviklingsfond </P>  \r\n\r\n<P>(EFRU) 64 mill. kr. </P>  \r\n\r\n<P>Der er således tale om ret store investeringer sammenlignet med den </P>  \r\n\r\n<P>årlige støtte til det almindelige turistarbejde, nemlig de ca. 70 </P>  \r\n\r\n<P>mill. kr., der årligt bevilges over finansloven til Danmarks </P>  \r\n\r\n<P>Turistråd. </P>  \r\n\r\n<P>Ovennævnte citat kunne imidlertid tyde på, at man i EF-regi har gjort </P>  \r\n\r\n<P>sig adskilligt flere overvejelser om de muligheder og </P>  \r\n\r\n<P>begrænsninger, der ligger i udvikling af turisme, end de </P>  \r\n\r\n<P>synspunkter, regeringens redegørelse giver udtryk for. </P>  \r\n\r\n<P>Det skal i den forbindelse bemærkes, at EFs Ministerråd allerede den </P>  \r\n\r\n<P>10. april 1984 vedtog en resolution angående en Fællesskabspolitik </P>  \r\n\r\n<P>på området (De Europæiske Fællesskabers Tidende nr. C 115 af 30. </P>  \r\n\r\n<P>april 1984 s. 1) - altså meget tidligere, end man i Danmark </P>  \r\n\r\n<P>fremlagde ideer til en dansk turistpolitik. </P>  \r\n\r\n<P>På baggrund af de erfaringer, Danmark har med de nuværende </P>  \r\n\r\n<P>dominerende erhverv, først og fremmest landbrug og industri, og de </P>  \r\n\r\n<P>miljøskader, de kan forvolde, kan nærværende forslag ses som et </P>  \r\n\r\n<P>forsøg på at undgå at gentage de fejltagelser, der sker, når man </P>  \r\n\r\n<P>lader et erhverv udvikle sig alene ud fra snævre vækst- og </P>  \r\n\r\n<P>effektivitetshensyn. Mange ting havde set anderledes ud, hvis </P>  \r\n\r\n<P>industri og landbrug havde skullet udvikle sig inden for rammen </P>  \r\n\r\n<P>af, hvad vort miljø kan bære. </P>  \r\n\r\n<P>I debatten om turismens udvikling har det været fremhævet, at det er </P>  \r\n\r\n<P>vigtigt at styrke turisterhvervet som et eksporterhverv og at </P>  \r\n\r\n<P>sikre, at &#187;turistbalancen&#171; er positiv. </P>  \r\n\r\n<P>Forslagsstillerne er enige heri, men ønsker at fastslå, at dette bør </P>  \r\n\r\n<P>ske inden for overordnede - af Folketinget vedtagne - rammer. </P>  \r\n\r\n<P>BEMÆRKNINGER TIL DE ENKELTE PUNKTER </P>  \r\n\r\n<P>ad punkt 1. </P>  \r\n\r\n<P>Turistpolitikken skal samordnes og aldrig opprioriteres på bekostning </P>  \r\n\r\n<P>af overordnede frednings- og planlægningsinteresser. Hensynet til </P>  \r\n\r\n<P>turismen kan aldrig blive et selvstændigt argument for f.eks. </P>  \r\n\r\n<P>bygning af motorveje og broer. Det er forslagsstillernes </P>  \r\n\r\n<P>opfattelse, at de hensyn, som tilgodeser landets egne indbyggeres </P>  \r\n\r\n<P>behov, i det lange løb er til gavn for turismen. Danske </P>  \r\n\r\n<P>traditioner for det åbne samfund skal fastholdes. </P>  \r\n\r\n<P>ad punkt 2. </P>  \r\n\r\n<P>Regeringen har i sit oplæg til turistpolitik fremhævet, at man ikke </P>  \r\n\r\n<P>ønsker at lægge nogen begrænsning på danskernes mulighed for at </P>  \r\n\r\n<P>holde ferie i udlandet. Samtidig har man tilkendegivet, at man vil </P>  \r\n\r\n<P>søge at trække flere udenlandske turister til landet, og der har i </P>  \r\n\r\n<P>debatten været fremført argumenter for, at man især skulle søge at </P>  \r\n\r\n<P>tiltrække valutastærke turister. Samtidig bliver der nu mulighed </P>  \r\n\r\n<P>for Danmarks Turistråd for at gå ind for at få flere danskere </P>  \r\n\r\n<P>til at være turister i deres eget land. </P>  \r\n\r\n<P>Forslagsstillerne ønsker med punkt 2 at fastslå, at  \r\n\r\n &#187;turistbalancen&#171; </P>  \r\n\r\n<P>kan forbedres på flere måder. En mere beskeden turisme stiller </P>  \r\n\r\n<P>ikke så store krav til investeringer og er ikke så stor en </P>  \r\n\r\n<P>belastning for miljøet som den stort anlagte turistindustri i </P>  \r\n\r\n<P>international stil med koncentration af faciliteter. </P>  \r\n\r\n<P>Den beskedne og &#187;aktive&#171; turisme har alt for dårlige vilkår i  \r\n\r\n</P>  \r\n\r\n<P>Danmark. Hvis man sammenligner med vore nordiske nabolande, hvor </P>  \r\n\r\n<P>man har et fint udbygget net af store og små hyttebyer, må man </P>  \r\n\r\n<P>konstatere, at mulighederne for beskedne overnatningsformer er små </P>  \r\n\r\n<P>og få i Danmark. </P>  \r\n\r\n<P>ad punkt 3. </P>  \r\n\r\n<P>Overskriften for de rammer, der fastlægges for den fremtidige </P>  \r\n\r\n<P>turisme, kunne være &#187;balanceret turisme&#171;. </P>  \r\n\r\n<P>En balanceret turisme er en turisme, der er miljøvenlig og </P>  \r\n\r\n<P>ressourcebesparende, og som i udstrakt grad bygger på de </P>  \r\n\r\n<P>faciliteter, man allerede har, og hvor udbygning finder sted med </P>  \r\n\r\n<P>nøje hensyntagen til miljø og kulturelle værdier. Den balancerede </P>  \r\n\r\n<P>turisme deler ikke turisterne op i kategorier efter, hvor megen </P>  \r\n\r\n<P>valuta de hver især lægger i Danmark, men efter, i hvilken grad </P>  \r\n\r\n<P>turisternes adfærd er forenelig med miljøhensyn og med de </P>  \r\n\r\n<P>traditioner, vi i øvrigt i Danmark finder er af kulturel og social </P>  \r\n\r\n<P>værdi. </P>  \r\n\r\n<P>I den balancerede turisme må enhver investering vurderes, ikke bare </P>  \r\n\r\n<P>ud fra sin direkte forrentning, men også ud fra, hvilke udgifter </P>  \r\n\r\n<P>der på længere sigt vil følge på grund af eventuelle skader på </P>  \r\n\r\n<P>miljøværdier og kulturelle værdier. </P>  \r\n\r\n<P>ad punkt 4. </P>  \r\n\r\n<P>Forslagsstillerne tilslutter sig regeringens plan om at lade Danmarks </P>  \r\n\r\n<P>Turistråds arbejde rette sig mod dansk turisme og om at dette </P>  \r\n\r\n<P>arbejde skal have en form for støtte for at komme i gang. Med </P>  \r\n\r\n<P>henvisning til bemærkningerne til punkt 1 skal det understreges, </P>  \r\n\r\n<P>at ikke mindst den &#187;beskedne&#171; turisme bør tage sigte på </P>  \r\n\r\n<P>indenlandske turister. Der er noget paradoksalt i, at danskere, </P>  \r\n\r\n<P>der ønsker en &#187;færdigpakket&#171; billig rejse, næsten altid er  \r\n\r\n henvist </P>  \r\n\r\n<P>til at rejse sydpå i stedet for at kunne holde ferie her i landet. </P>  \r\n\r\n<P>Korttidsturismen - muligheden for at holde korte ferier som f.eks. </P>  \r\n\r\n<P>afspadseringsferie - er et potentiale, der skal udnyttes i det </P>  \r\n\r\n<P>fremtidige turistarbejde over for indenlandske turister. </P>  \r\n\r\n<P>ad punkt 5. </P>  \r\n\r\n<P>Turisttilbuddene burde i langt højere grad, end tilfældet er i dag, </P>  \r\n\r\n<P>også være rettet mod børnefamilier, herunder det ikke ringe antal </P>  \r\n\r\n<P>familier med een forsørger. Børnefamilier på ferie har behov for </P>  \r\n\r\n<P>gode og sikre legemuligheder og eventuelt opsyn med børnene for en </P>  \r\n\r\n<P>kortere periode. </P>  \r\n\r\n<P>For såvel familie- som ungdomsturisme gælder, at de i egentligste </P>  \r\n\r\n<P>forstand er investeringer i fremtidens turister. Børn og unge vil </P>  \r\n\r\n<P>i stort tal vende tilbage til barndommens feriesteder, hvis </P>  \r\n\r\n<P>oplevelserne har været positive. </P>  \r\n\r\n<P>Når regeringen ønsker at forbedre erhvervsstøtten til hotelbyggeri, </P>  \r\n\r\n<P>ønsker forslagsstillerne modsat at fremhæve, at der er en række </P>  \r\n\r\n<P>andre faciliteter, der kunne trænge til udbygning: vandrerhjem, </P>  \r\n\r\n<P>indretning af skoler i attraktive omgivelser, så de kunne anvendes </P>  \r\n\r\n<P>i turistsæsonen, udbygning af bondegårdsferier og andre opholds- </P>  \r\n\r\n<P>og overnatningsfaciliteter. </P>  \r\n\r\n<P>I forbindelse med spørgsmålet om anvendelsen af landbrugets </P>  \r\n\r\n<P>uudnyttede bygninger bør det overvejes at ændre loven om </P>  \r\n\r\n<P>sommerhuse og campering således, at der tillades udlejning af et </P>  \r\n\r\n<P>begrænset antal sommerboliger, såfremt det ikke påfører miljøet </P>  \r\n\r\n<P>uoprettelige skader. </P>  \r\n\r\n<P>Emneturisme omfatter alt fra herregårdsferie, museumsferie, </P>  \r\n\r\n<P>gastronomisk ferie og højskoleferie til vandreferie, </P>  \r\n\r\n<P>lystfiskerferie og ride- og kanoferie. Skov- og landbrugsferie er </P>  \r\n\r\n<P>andre former for emneturisme. Landbrugsturismen er direkte nævnt i </P>  \r\n\r\n<P>bilag til marginaljordsredegørelsen af 3. marts 1987 (pkt. 3.3.4 </P>  \r\n\r\n<P>og 3.3.5). Det hedder: &#187;En stimulering af landbrugsturismen vil </P>  \r\n\r\n<P>være en naturlig opfølgning af initiativerne i den turistpolitiske </P>  \r\n\r\n<P>redegørelse, som regeringen afgav i november 1986.&#171; Med øget </P>  \r\n\r\n<P>fritid og mere fleksibel pensionsalder bliver der mulighed for en </P>  \r\n\r\n<P>spredning af turistsæsonen, ikke mindst hvad angår emneferier. </P>  \r\n\r\n<P>Det er efter forslagsstillernes opfattelse betydelig mere realistisk </P>  \r\n\r\n<P>at satse på korttidsturisme og emneturisme end at hægte sine </P>  \r\n\r\n<P>ønsker om sæsonspredning op på ændring af skole- og </P>  \r\n\r\n<P>industriferier. </P>  \r\n\r\n<P>ad punkt 6. </P>  \r\n\r\n<P>Det bør være et led i den officielle turistpolitik at fremme </P>  \r\n\r\n<P>internationale kontakter og udvekslinger, selv om disse hidtil </P>  \r\n\r\n<P>mest er set i undervisnings- og uddannelsesperspektiv. </P>  \r\n\r\n<P>Forslagsstillerne skal her pege på udbygning af </P>  \r\n\r\n<P>venskabsbysystemet, som siden 1950erne og 1960erne især har </P>  \r\n\r\n<P>fungeret på nordisk plan. Som et led i udviklingen af </P>  \r\n\r\n<P>mellemfolkelig forståelse og af turismen bør venskabsbytanken </P>  \r\n\r\n<P>spredes ud til andre lande, ikke mindst de lande, som vi </P>  \r\n\r\n<P>traditionelt har sparsom kontakt med på det almindelige </P>  \r\n\r\n<P>turistplan. Såvel staten som kommunerne bør støtte nye initiativer </P>  \r\n\r\n<P>økonomisk og praktisk, indtil de nye kontaktveje er veletablerede. </P>  \r\n\r\n<P>Det skal understreges, at venskabsbyturisme og husbytte er </P>  \r\n\r\n<P>eksempler på turisme, som ikke i første omgang betyder særlig </P>  \r\n\r\n<P>mange penge i valutakassen, men som til gengæld heller ikke kræver </P>  \r\n\r\n<P>ret mange investeringer i nye faciliteter eller belaster det nære </P>  \r\n\r\n<P>miljø mærkbart. </P>  \r\n\r\n<P>Det er forslagsstillernes opfattelse, at de midler, som regeringen </P>  \r\n\r\n<P>agter at bruge til at lette investeringer i nyt storhotelbyggeri, </P>  \r\n\r\n<P>ville være bedre anvendt til udvekslinger, husbytte og </P>  \r\n\r\n<P>venskabsbyarrangementer af enhver art. </P>  \r\n\r\n<P>ad punkt 7. </P>  \r\n\r\n<P>På baggrund af en kortlægning af den nuværende uddannelsesstruktur </P>  \r\n\r\n<P>bør der rundt om i Danmark etableres og udbygges en række </P>  \r\n\r\n<P>uddannelseskurser, der skal omfatte grunduddannelse, videre- og </P>  \r\n\r\n<P>efteruddannelse og lederuddannelse. </P>  \r\n\r\n<P>Regeringen bør snarest følge den tværministerielle </P>  \r\n\r\n<P>turistarbejdsgruppes anbefaling herom i &#187;Delrapport om hindringer  \r\n\r\n</P>  \r\n\r\n<P>for turismen til Danmark&#171;. Undervisningsudbuddet bør udbygges til  \r\n\r\n</P>  \r\n\r\n<P>også at sigte mod ressourcebesparende og emneorienterede </P>  \r\n\r\n<P>turistformer, herunder undervisning i naturvejledning. Der kunne </P>  \r\n\r\n<P>f.eks. oprettes en naturskole, i hvis undervisning bevidstgørelse </P>  \r\n\r\n<P>om nænsom omgang med naturen skal være et hovedelement. </P>  \r\n\r\n<P>Der er i handelsskoleregi en række uddannelseskurser i gang, bl.a. i </P>  \r\n\r\n<P>Randers, Rønne, Varde og Odder. Derudover er en række andre </P>  \r\n\r\n<P>projekter i svøb, men det samlede billede af uddannelsestilbud er </P>  \r\n\r\n<P>noget flimrende. En koordinering og planlægning er derfor meget </P>  \r\n\r\n<P>påkrævet, ligesom forskningsvirksomheden på området må udbygges i </P>  \r\n\r\n<P>overensstemmelse med uddannelsernes udvikling. </P>  \r\n\r\n<P>TURISTARBEJDETS ORGANISERING </P>  \r\n\r\n<P>Turistarbejdet har hidtil været hæmmet af manglende koordination, og </P>  \r\n\r\n<P>regeringens turistredegørelse lagde ikke op til en afhjælpning af </P>  \r\n\r\n<P>dette problem. </P>  \r\n\r\n<P>Det er for øjeblikket ret uklart, hvilken rolle det nyoprettede </P>  \r\n\r\n<P>Turismens Fællesråd vil komme til at spille i det samlede billede, </P>  \r\n\r\n<P>og hvilken arbejdsdeling man har tiltænkt de forskellige organer. </P>  \r\n\r\n<P>Forslagsstillerne finder, at det vil være nødvendigt med et </P>  \r\n\r\n<P>koordinerende organ til at varetage overholdelsen af de i dette </P>  \r\n\r\n<P>forslag nævnte principper, og at dette organ under alle </P>  \r\n\r\n<P>omstændigheder skal arbejde tæt sammen med alle involverede parter </P>  \r\n\r\n<P>lige fra de forskellige ministerier til de lokale </P>  \r\n\r\n<P>turistorganisationer. </P>  \r\n\r\n<P>Inden Folketinget lægger sig fast på, i hvilket regi og under hvilken </P>  \r\n\r\n<P>form denne koordination skal finde sted, er det nødvendigt, at der </P>  \r\n\r\n<P>skabes et overblik over den eksisterende organisatoriske opbygning </P>  \r\n\r\n<P>af turistarbejdet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00157"
        },
        {
            "displayName": "Entydig dokumentidentifikation",
            "displayValue": "CL005093"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "157"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}