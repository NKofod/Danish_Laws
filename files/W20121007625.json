{
    "id": 153708,
    "title": "Ankestyrelsens principafgørelse 135-12 om sygedagpenge - forlængelse - arbejdsprøvning - revalidering",
    "documentTypeId": "240",
    "isSagsforlobPeriodValid": true,
    "shortName": "KEN nr 10076 af 01/09/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 135-12 om sygedagpenge - forlængelse - arbejdsprøvning - revalidering</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">\r\n      <span class=\"Bold\">Arbejdsprøvning skal ikke nødvendigvis ske som led i en forrevalidering</span>\r\n   </p>\r\n   <p class=\"TekstGenerel\">Sygedagpengeperioden kan forlænges med henblik på at iværksættearbejdsprøvende foranstaltninger, uden at arbejdsprøvningen skal ske som led i et forrevalideringsforløb.</p>\r\n   <p class=\"TekstGenerel\">Når sygedagpengeperioden forlænges med henblik på iværksættelse af arbejdsprøvende foranstaltninger for at klarlægge den pågældendes arbejdsevne (§ 27, stk. 1, nr. 2), medfører det ikke automatisk, at den pågældende er omfattet af revalideringsbestemmelserne i lov om aktiv socialpolitik. Arbejdsprøvning for både revalidender og sygedagpengemodtagere skal ske efter lov om en aktiv beskæftigelsesindsats.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sygedagpenge - lovbekendtgørelse nr. 653 af 26. juni 2012 - § 27, stk. 1, nr. 2</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen</span></p>\r\n<p>Ankestyrelsen har behandlet sagen for at afklare, om forlængelse af sygedagpengene efter § 27, stk. 1, nr. 2, med henblik på, at kommunen skal iværksætte arbejdsprøvning, betyder, at ansøger anses for omfattet af revalideringsbestemmelserne.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>§ 27, stk. 1, nr. 2 i sygedagpengeloven fastslår, at der kan ske forlængelse af sygedagpengeperioden, når det anses for nødvendigt at gennemføre virksomhedspraktik eller andre afklarende foranstaltninger med henblik på at klarlægge den sygemeldtes arbejdsevne.</p>\r\n<p>Det fremgår af sygedagpengelovens § 27, stk. 1, nr. 1, at der også kan ske forlængelse af sygedagpengeperioden, når det på det foreliggende grundlag anses for overvejende sandsynligt, at der kan iværksættes en revalidering, herunder virksomhedspraktik, der kan føre til, at den sygemeldte kan vende tilbage til det ordinære arbejdsmarked.</p>\r\n<p>\r\n   <span class=\"Bold\">3.</span> <span class=\"Bold\">Andre Principafgørelser</span></p>\r\n<p>\r\n   <span class=\"Bold\">Gældende</span>\r\n</p>\r\n<p>Følgende Principafgørelser er brugt ved afgørelsen og gælder stadig:</p>\r\n<p>Principafgørelse D-9-05: Ankestyrelsens Beskæftigelsesudvalg fandt, at der fortsat forelå uarbejdsdygtighed i dagpengelovens forstand, når der efter en længere sygeperiode var behov for en nærmere undersøgelse af arbejdsevnen ved en arbejdsprøvning eller andre afklarende foranstaltninger, og at ansøgeren dermed fortsat var dagpengeberettiget.</p>\r\n<p>Beskæftigelsesudvalget fandt også, at der ikke var ret til hjælp til revalidering, da der ikke på det foreliggende grundlag fandtes, at der skulle iværksættes en egentlig revalidering, men alene en arbejdsprøvning.</p>\r\n<p>\r\n   <span class=\"Bold\">Kasserede</span>\r\n</p>\r\n<p>Følgende Principafgørelser er kasserede og gælder ikke længere:</p>\r\n<p>Principafgørelse D-28-04: Principafgørelsen har ikke længere vejledningsværdi.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Ankestyrelsens Beskæftigelsesudvalg har i møde truffet afgørelse i NNs sag, der er antaget for at afklare, om forlængelse af sygedagpengene efter sygedagpengelovens § 27, stk. 1, nr. 2, med henblik på, at kommunen skal iværksætte arbejdsprøvning, betyder, at ansøger anses for omfattet af revalideringsbestemmelserne.</p>\r\n<p>Resultatet er</p>\r\n<p>• NNs sygedagpenge skal forlænges efter sygedagpengelovens § 27, stk. 1, nr. 2 med henblik på gennem arbejdsprøvende foranstaltninger at klarlægge hendes arbejdsevne</p>\r\n<p>Det betyder, at NN får forlænget sin sygedagpengeperiode med op til 39 uger fra den 1. september 2010.</p>\r\n<p>• Iværksættelse af arbejdsprøvende foranstaltninger som følge af forlængelse af sygedagpengeperioden efter sygedagpengelovens § 27, stk. 1, nr. 2 skal ske efter reglerne i lov om en aktiv beskæftigelsesindsats</p>\r\n<p>• Iværksættelse af arbejdsprøvende foranstaltninger efter sygedagpengelovens § 27, stk. 1, nr. 2 medfører ikke automatisk, at den pågældende anses for omfattet af revalideringsbestemmelserne i lov om aktiv socialpolitik</p>\r\n<p>Vi er således kommet til samme resultat som Beskæftigelsesankenævnet i Statsforvaltningen YY.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsens Beskæftigelsesudvalg finder, at der i forbindelse med forlængelse af sygedagpengeperioden efter sygedagpengelovens § 27, stk. 1, nr. 2 kan iværksættes virksomhedspraktik eller andre afklarende foranstaltninger efter reglerne om en aktiv beskæftigelsesindsats (beskæftigelsesindsatsloven).</p>\r\n<p>Iværksættelse af arbejdsprøvende foranstaltninger efter sygedagpengelovens § 27, stk. 1, nr. 2 medfører ikke automatisk, at den pågældende anses for omfattet af revalideringsbestemmelserne i lov om aktiv socialpolitik.</p>\r\n<p>Vi har lagt vægt på, at det fremgår af lovbemærkningerne til § 22, stk. 1, nr. 2 i lov om dagpenge ved sygdom eller fødsel (nu § 27, stk. 1, nr. 2 i lov om sygedagpenge), at § 22, stk. 1, nr. 2 blev indsat, fordi der var et behov for også at kunne foretage en afklaring af borgerens arbejdsevne i form af arbejdsprøvning i de tilfælde, hvor borgeren ikke var omfattet af revalideringsbestemmelserne.</p>\r\n<p>Vi har endvidere lagt vægt på, at der i lov om en aktiv beskæftigelsesindsats er hjemmel til at iværksætte virksomhedspraktik samt korte vejlednings- og afklaringsforløb til personer, der modtager dagpenge under sygdom efter lov om sygedagpenge.</p>\r\n<p>Aktiviteter til afklaring af arbejdsevnen kan iværksættes efter beskæftigelsesindsatsloven. Aktiviteter efter beskæftigelsesindsatsloven, herunder fx virksomhedspraktik, kan efter reglerne iværksættes over for såvel revalidender som sygedagpengemodtagere m.fl. Målgruppen for aktiviteterne efter beskæftigelsesindsatsloven omfatter således ikke kun revalidender.</p>\r\n<p>Uarbejdsdygtighed:</p>\r\n<p>Vi vurderer, at NN fortsat var uarbejdsdygtig ved varighedsbegrænsningens indtræden den 31. august 2010, da NN på grund af smerter og en varig funktionsnedsættelse i højre arm samt på grund af en overbelastningsskade i venstre arm ikke kunne varetage arbejde inden for såvel rengøring som andet ufaglært arbejde på tidspunktet for kommunens afgørelse om at standse udbetalingen af sygedagpengene.</p>\r\n<p>Vi har lagt vægt på, at NN har smerter og funktionsnedsættelse i højre arm efter en arbejdsulykke i maj 2006, og at det fremgår af reumatologisk speciallægeerklæring af 15. juli 2010, at symptomerne i højre arm passer med refleksdystrofi, at udsigterne for bedring er ringe på grund af smerternes varighed, og at hun i dagligdagen nærmest fungerer som venstrehåndet, da hun får smerter, lige så snart hun bruger højre arm.</p>\r\n<p>Vi har videre lagt vægt på, at det fremgår af statusattest af 11. marts 2010, at NN også har fået smerter i venstre arm, og at lægen vurderer, at smerterne i venstre arm skyldes en belastningsskade, da hun gennem længere tid udelukkende har brugt venstre arm.</p>\r\n<p>Vi har i Principafgørelse D-9-05 fastslået, at der fortsat forelå uarbejdsdygtighed i dagpengelovens forstand, når der efter en længere sygeperiode var behov for en nærmere undersøgelse af arbejdsevnen ved en arbejdsprøvning eller andre afklarende foranstaltninger, og at ansøgeren dermed fortsat var dagpengeberettiget.</p>\r\n<p>Forlængelse efter sygedagpengelovens § 27, stk. 1, nr. 2:</p>\r\n<p>Vi finder, at det ved varighedsbegrænsningens indtræden var nødvendigt at gennemføre arbejdsprøvende foranstaltninger for at klarlægge NNs arbejdsevne, da der ikke inden varighedsgrænsen er sket en sådan afklaring af arbejdsevne, at der kunne træffes beslutning om, hvilke tilbud der kunne iværksættes, herunder fx fleksjob eller revalidering.</p>\r\n<p>Vi har lagt vægt på, at NN må anses for at have varige skånebehov i forhold til begge arme, og særligt i forhold til hendes højre arm.</p>\r\n<p>Vi har videre lagt vægt på, at NN ikke tidligere har været arbejdsprøvet, men at hun har været tilmeldt kurset ”Energi til livet” i perioden fra den 19. juli 2010 til den 31. august 2010, som hun ikke var i stand til at gennemføre på fuld tid svarende til 25 timer om ugen, men måtte gå ned på 12 ½ time om ugen.</p>\r\n<p>Vi har endvidere lagt vægt på, at selvom der ikke synes at foreligge nogen endelig diagnose, så har flere læger uafhængig af hinanden konstateret, at NNs symptomer i højre arm passer med refle ksdystrofi, og at hun forgæves er forsøgt behandlet herfor.</p>\r\n<p>Vi har i Principafgørelse D-9-02 fastslået, at en uafklaret helbredsmæssig situation ikke er til hinder for at forlænge sygedagpengeretten efter sygedagpengelovens § 27, stk. 1, nr. 2. Det må dog forudsættes, at det på afgørelsestidspunktet vurderes, at afklaringen af arbejdsevnen forventes at kunne ske indenfor højst 2 x 13 uger (nu 39 uger).</p>\r\n<p>Det er vores vurdering, at afklaringen af NNs arbejdsevne kunne forventes at ske indenfor højst 39 uger.</p>\r\n<p>Det følger af reglerne, at udbetalingen af sygedagpenge ophører efter udløbet af en kalendermåned, når der er udbetalt sygedagpenge, herunder nedsatte sygedagpenge, eller løn under sygdom for mere end 52 uger i de 18 forudgående kalendermåneder.</p>\r\n<p>Kommunen træffer blandt andet afgørelse om at forlænge sygedagpengeperioden for personer, der er omfattet af varighedsbegrænsningen, når det anses for nødvendigt at gennemføre virksomhedspraktik eller andre afklarende foranstaltninger med henblik på at klarlægge den sygemeldtes arbejdsevne, således at sygedagpengeperioden forlænges i op til 39 uger.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Kommunen henviser i klagen til vejledning om sygedagpenge punkt 15.4 om tilbud om forrevalidering til sygedagpengemodtagere efter lov om en aktiv beskæftigelsesindsats.</p>\r\n<p>Kommunen anfører i den forbindelse, at vejledningens punkt 15.4 ikke kun vedrører kommunens vurdering af den sygemeldtes konkrete behov efter den første samtale, men at denne del af vejledningen omfatter en sygedagpengemodtager, uanset på hvilket tidspunkt vurderingen skal foretages, således også i forbindelse med reglerne om forlængelse af sygedagpenge.</p>\r\n<p>Det er vores opfattelse, at vejledningens punkt 15.4 ikke vedrører og ikke skal anvendes i forbindelse med forlængelsesbetingelserne.</p>\r\n<p>Vi henviser til, at vejledningens punkt 15 hører under vejledningens kapitel 6, som har overskriften ”visitation og opfølgning”, og at punkt 15 vedrører delen om opfølgning, herunder opfølgningssamtaler.</p>\r\n<p>Vi henviser videre til, at vejledningens kapitel 6 om visitation og opfølgning hører til lovens kapitel 6 med samme overskrift. Reglerne om forlængelse af sygedagpenge finder man i lovens kapitel 9 og vejledningens kapitel 9.</p>\r\n<p>Vi henviser endvidere til, at der ikke i vejledningens kapitel 9 om forlængelse af sygedagpenge er henvist til vejledningens kapitel 6 om visitation og opfølgning, ligesom der ikke i vejledningens kapitel 9 om forlængelse af sygedagpenge er nævnt noget om, at virksomhedspraktik eller andre afklarende foranstaltninger skal foretages som led i en forrevalidering.</p>\r\n<p>Vi skal bemærke, at Principafgørelse O-7-99, som kommunen henviser til i klagen, ikke er relevant i forhold til nærværende sag, da den er truffet ud fra reglerne, som de var i 1997. Reglerne er ændret efterfølgende. Der blev først ved lov nr. 1305 af 20. december 2000 indsat hjemmel i sygedagpengeloven til at forlænge sygedagpengeperioden på baggrund af arbejdsprøvning.</p>\r\n<p>I forhold til den anden principafgørelse, Principafgørelse D-28-04, som kommunen henviser til i klagen, skal vi bemærke, at vi senere har offentliggjort Principafgørelse D-9-05. I Principafgørelse D-9-05 fandt Ankestyrelsens Beskæftigelsesudvalg, at der ikke var ret til hjælp til revalidering, da der ikke på det foreliggende grundlag fandtes, at der skulle iværksættes en egentlig revalidering, men alene en arbejdsprøvning.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• de oplysninger, som forelå, da nævnet traf afgørelse i sagen</p>\r\n<p>• nævnets afgørelse af 23. september 2011</p>\r\n<p>• klagen til Ankestyrelsens Beskæftigelsesudvalg af 24. oktober 2011</p>\r\n<p>• nævnets genvurdering af 7. november 2011</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20121007625"
        },
        {
            "displayName": "Entydig dokumentidentifikation",
            "displayValue": "BS006510"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10076"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "01/09/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 5600049-12"
        },
        {
            "displayName": "Stikord",
            "displayValue": "135-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}