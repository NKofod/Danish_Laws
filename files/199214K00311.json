{
    "id": 109291,
    "title": "1992 BTL 311   BETÆNKNING OVER FORSLAG TIL LOV OM MIDLERTIDIG REFUSION AF KOMMUNERNES   MERUDGIFTER PÅ BØRNEPASNINGS- OG ÆLDREOMRÅDET    NR L 311 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 311",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 311 </P>  \r\n\r\n<P></P>  \r\n\r\n<P>Betænkning over Forslag til lov om midlertidig refusion af kommunernes  \r\n\r\n merudgifter på børnepasnings- og ældreområdet <BR>  \r\n\r\n Nr L 311 1992-93, 1. samling </P>  \r\n\r\n<P></P>  \r\n\r\n<P>Afgivet af Kommunaludvalget </P>  \r\n\r\n<P></P>  \r\n\r\n<P>Afgivet: 19930617 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til indenrigsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Børne- og Ungdomspædagogernes Landsforbund, </P>  \r\n\r\n<P>Pædagogisk Medhjælper Forbund og </P>  \r\n\r\n<P>Ventelisteudvalget. </P>  \r\n\r\n<P>Der er af to mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Det Radikale  \r\n\r\n Venstres og Kristeligt Folkepartis medlemmer af udvalget) lovforslaget til  \r\n\r\n<I>vedtagelse uændret</I> . </P>  \r\n\r\n<P>Et <I>mindretal</I> (Det Konservative Folkepartis og Venstres medlemmer af  \r\n\r\n udvalget) indstiller lovforslaget til <I>forkastelse</I> ved 3. behandling.  \r\n\r\n Lovforslaget er et brud med de gældende principper om bloktilskud til  \r\n\r\n kommunerne. Et princip, som mindretallet ønsker at bevare. Ved at indføre  \r\n\r\n refusionssystemet, som lovforslaget gør, ønsker flertallet bag lovforslaget  \r\n\r\n at styre den kommunale adfærd og prioritering, hvilket efter mindretallets  \r\n\r\n opfattelse er et indgreb i det kommunale selvstyre. </P>  \r\n\r\n<P>Mindretallet betragter regeringens samlede økonomiske udspil som en  \r\n\r\n helhed. Da Det Konservative Folkeparti og Venstre er modstandere af  \r\n\r\n regeringens samlede plan, vil de to partier stemme imod alle regeringens  \r\n\r\n lovforslag, uanset at partierne ville kunne støtte enkelte af lovforslagene,  \r\n\r\n hvis de ikke indgik i den fremlagte helhed. Nogle af forslagene har partierne  \r\n\r\n ved tidligere lejligheder selv fremlagt, men i helt andre sammenhænge. </P>  \r\n\r\n<P>Regeringens samlede økonomiske plan består af tre elementer: Nye  \r\n\r\n offentlige udgifter, ændringer i dagpengesystemet og omlægning af  \r\n\r\n skattesystemet. Samlet lægger disse tre elementer op til en ny kurs i den  \r\n\r\n økonomiske politik, som har en forkert ideologisk drejning og er økonomisk  \r\n\r\n uansvarlig. </P>  \r\n\r\n<P>For det første har regeringen foreslået nye offentlige udgifter på 11-12  \r\n\r\n mia. kr. i 1994. Regeringen har dermed brudt de sidste 10 års stramme  \r\n\r\n udgiftspolitik og har sat kursen mod nye udvidelser af den offentlige sektor.  \r\n\r\n</P>  \r\n\r\n<P>For det andet indebærer den foreslåede skatteomlægning, at det private  \r\n\r\n erhvervslivs kapitalgrundlag i de kommende år vil blive udhulet af  \r\n\r\n avanceskatter på aktier, ejendomme og goodwill samtidig med, at  \r\n\r\n erhvervslivets konkurrenceevne bliver forringet. Boligudgiften for boligejere  \r\n\r\n vil stige, således at de private ejerboliger stilles ringere i forhold til de  \r\n\r\n offentligt støttede udlejningsboliger. Den foreslåede bruttoskat vil forringe  \r\n\r\n vilkårene for ny privat pensionsopsparing. </P>  \r\n\r\n<P>For det tredje har regeringen fremlagt en arbejdsmarkedspolitik, som slet  \r\n\r\n ikke løser strukturproblemerne på arbejdsmarkedet, men tværtimod cementerer  \r\n\r\n de bestående stivheder og lægger grunden til forøgede udgifter til  \r\n\r\n arbejdsmarkedspolitikken i de kommende år. </P>  \r\n\r\n<P>Samlet udgør regeringens økonomiske udspil en ideologisk drejning, hvor  \r\n\r\n den offentlige sektor vil vokse kraftigt, medens der bliver lagt større  \r\n\r\n byrder på den private sektor. </P>  \r\n\r\n<P>Mindretallet finder det aldeles utroværdigt og uansvarligt, når regeringen  \r\n\r\n lover skattelettelser samtidig med, at de offentlige udgifter og underskuddet  \r\n\r\n på de offentlige budgetter vokser. </P>  \r\n\r\n<P>Den nye kurs mod større offentlige udgifter vil tværtimod udløse store  \r\n\r\n skatteregninger i fremtiden. </P>  \r\n\r\n<P>Der er enkelte forslag om skattelettelser m.v. i den samlede pakke, som  \r\n\r\n mindretallet ud fra en isoleret betragtning ville kunne støtte. </P>  \r\n\r\n<P>En ansvarlig økonomisk politik kræver imidlertid, at lettelser og  \r\n\r\n finansiering hører sammen. </P>  \r\n\r\n<P>Mindretallet er derfor nødt til at se forslagene om lettelser og  \r\n\r\n skærpelser under eet. Da regeringen ikke har taget initiativ til reelle  \r\n\r\n forhandlinger om den samlede økonomiske plan, har mindretallet ikke fået  \r\n\r\n mulighed for at opnå grundlæggende ændringer i regeringens udspil. I  \r\n\r\n konsekvens heraf vil mindretallet stemme imod alle regeringens lovforslag.  \r\n\r\n</P>  \r\n\r\n<P>Et <I>andet mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>vedtagelse</I> med de af mindretallet stillede  \r\n\r\n ændringsforslag. </P>  \r\n\r\n<P>Det er efter mindretallets opfattelse en rigtig politik at give kommunerne  \r\n\r\n mulighed for øget aktivitet på socialområdet. Dette område har et skrigende  \r\n\r\n behov, og mange opgaver lades uløste på grund af kommunernes vanskelige  \r\n\r\n økonomiske situation. Set i et beskæftigelsesfremmende lys er det efter  \r\n\r\n mindretallets mening det eneste rigtige at sætte arbejde i gang der, hvor der  \r\n\r\n er behov. </P>  \r\n\r\n<P>Mindretallet mener dog, at lovforslaget er meget stramt i sine præmisser  \r\n\r\n for tilskud. Derfor har mindretallet stillet en række ændringsforslag, som  \r\n\r\n skal lempe betingelserne og dermed give både en bedre beskæftigelseseffekt og  \r\n\r\n en bedre social effekt. Ændringsforslagene retter også delvis op på den  \r\n\r\n omvendte Robin Hood-effekt, som lovforslaget indeholder med den særligt høje  \r\n\r\n tilskudsgrænse for særligt lidet aktive kommuner. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de af mindretallet stillede  \r\n\r\n ændringsforslag. </P>  \r\n\r\n<P>ÆndringsforslagAf et <I>mindretal</I> (FP): </P>  \r\n\r\n<P>Til titlen <B>1)</B> Titlen affattes således: </P>  \r\n\r\n<P> <B>&#187;Forslag</B>  </P>  \r\n\r\n<P>til </P>  \r\n\r\n<P> <B>Lov om midlertidig refusion af kommunernes merudgifter på  \r\n\r\n ældreområdet&#171;.</B>  </P>  \r\n\r\n<P>Til § 1 <B>2)</B> Paragraffen udgår. </P>  \r\n\r\n<P>Af et <I>mindretal</I> (SF): </P>  \r\n\r\n<P> <B>3)</B> I <I>stk. 1</I> ændres &#187;1994 og 1995&#171; til:  \r\n\r\n &#187;1994-1997&#171;. </P>  \r\n\r\n<P> <B>4)</B> I <I>stk. 1</I> ændres &#187;30 pct.&#171; til: &#187;25  \r\n\r\n pct.&#171;. </P>  \r\n\r\n<P> <B>5)</B> I <I>stk. 1</I> ændres &#187;budget 1993&#171; til:  \r\n\r\n &#187;budget 1992&#171;. </P>  \r\n\r\n<P>Til § 2 <B>6)</B> I <I>stk. 1</I> ændres &#187;1994 og 1995&#171; til:  \r\n\r\n &#187;1994-1997&#171;. </P>  \r\n\r\n<P> <B>7)</B> I <I>stk. 1</I> ændres &#187;50 pct.&#171; til: &#187;45  \r\n\r\n pct.&#171;. </P>  \r\n\r\n<P> <B>8)</B> I <I>stk. 1</I> ændres &#187;budget 1993&#171; til:  \r\n\r\n &#187;budget 1992&#171;. </P>  \r\n\r\n<P>Til § 3 <B>9)</B> Paragraffen udgår. </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>10)</B> I <I>stk. 1</I> ændres &#187;§§ 1-2&#171; til: &#187;§  \r\n\r\n 2&#171;. </P>  \r\n\r\n<P> <B>11)</B> I <I>stk. 2</I> ændres &#187;§§ 1-2&#171; til: &#187;§  \r\n\r\n 2&#171;, og ordene &#187;børne- og&#171; og ordene &#187;henholdsvis 65  \r\n\r\n og&#171; udgår. </P>  \r\n\r\n<P>Til § 5Af et <I>mindretal</I> (SF): </P>  \r\n\r\n<P> <B>12)</B> I <I>stk. 1, 1. pkt.</I> ændres &#187;§§ 1-3&#171; til:  \r\n\r\n &#187;§§ 1 og 2&#171;, og <I>stk. 1, 2. pkt.</I> , udgår. </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>13)</B> I <I>stk. 1</I> ændres &#187;§§ 1-3&#171; til: &#187;§§ 2 og  \r\n\r\n 3&#171;. </P>  \r\n\r\n<P>Af et <I>mindretal</I> (SF): </P>  \r\n\r\n<P>Til § 6 <B>14)</B> Paragraffen udgår. </P>  \r\n\r\n<P>Til § 7 <B>15)</B> I <I>stk. 1</I> ændres &#187;1994 og 1995&#171; til:  \r\n\r\n &#187;1994-1997&#171;. </P>  \r\n\r\n<P>Bemærkninger </P>  \r\n\r\n<P>Til nr. 1, 2, 10, 11 og 13 Det er Fremskridtspartiets opfattelse, at det  \r\n\r\n er aldeles glimrende, at vore ældre borgere får hjemmehjælpsordningen  \r\n\r\n styrket. Derimod er det aldeles unødvendigt at udvide den kommunale  \r\n\r\n dagpasning for børn. Børn er forældrenes ansvar også med hensyn til pasning.  \r\n\r\n</P>  \r\n\r\n<P>Privatisering af børnepasningen, brugerbetaling og reducerede  \r\n\r\n personskatter er vejen frem mod en langt bedre situation for børnefamilierne.  \r\n\r\n Den kommunale børnepleje har i forvejen alt for mange ressourcer, idet  \r\n\r\n personalenormeringer og udgifter til bygninger m.v. har et helt urealistisk  \r\n\r\n højt niveau. Kvaliteten ville stige og priserne falde, såfremt børnepasning  \r\n\r\n skete på et frit marked. For børnefamilier uden økonomisk formåen er det en  \r\n\r\n social opgave. Ændringsforslagene betyder, at den gode ældredel bibeholdes,  \r\n\r\n og at den unødvendige børnedel udgår. </P>  \r\n\r\n<P>Til nr. 3, 4, 5, 6, 7, 8, 9, 12, 14 og 15 Lovforslaget bør ses som en  \r\n\r\n opfølgning af aktiveringsforliget og som sådan tage udgangspunkt i  \r\n\r\n situationen i kommunerne før dette forligs ikrafttræden. Refusionsgrundlaget  \r\n\r\n bør derfor ændres fra 1993 til 1992. </P>  \r\n\r\n<P>Hvis lovforslaget skal ses som et egentligt aktiveringsforslag, må loftet  \r\n\r\n fjernes, da især de aktive kommuner alt for hurtigt vil ramme dette. For at  \r\n\r\n holde udgifterne på et rimeligt niveau i forhold til udgangspunktet,  \r\n\r\n nedsættes refusionsprocenterne. </P>  \r\n\r\n<P>Det vil fremme motivationen i kommunerne, at lovforslaget får en længere  \r\n\r\n funktionsperiode, da man så mindsker risikoen for at skulle afskedige  \r\n\r\n personalet igen efter en kort periode. Kommunerne vil få mere ro omkring  \r\n\r\n deres udgifter. Derudover tilsiger den demografiske udvikling, at børnetallet  \r\n\r\n vil toppe i 1996-97. </P>  \r\n\r\n<P>Erling Christensen (S) Grete Schødts (S) Poul Erik Dyrlund (S) Holger  \r\n\r\n Graversen (S) Klaus Hækkerup (S) fmd. <I>Peder Sass (S) Jørn Pedersen (S)  \r\n\r\n Pernille Frahm (SF) Torben Rechendorff (KF) Kirkegaard (KF) Per Tærsbøl (KF)  \r\n\r\n Lis Noer Holmberg (V) Erik Larsen (V) Else Winther Andersen (V) Poul Nødgaard  \r\n\r\n (FP)</I> nfmd. <I>Ebbe Lundgaard (RV) Glønborg (KRF) </I></P>  \r\n\r\n<P>Centrum-Demokraterne havde ingen medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/09/1993"
        },
        {
            "displayName": "Accession",
            "displayValue": "199214K00311"
        },
        {
            "displayName": "Entydig dokumentidentifikation",
            "displayValue": "CL006819"
        },
        {
            "displayName": "Dato for førstegangsindlæggelse",
            "displayValue": "01/09/1993"
        },
        {
            "displayName": "Dato for indlæggelse",
            "displayValue": "01/09/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "311"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}