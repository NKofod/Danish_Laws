{
    "id": 157091,
    "title": "Ankestyrelsens principafgørelse O-52-95 om hjemsted - diplomat - udland",
    "documentTypeId": "240",
    "isSagsforlobPeriodValid": true,
    "shortName": "KEN nr 9300 af 15/04/1995",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-52-95 om hjemsted - diplomat - udland</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der kunne ikke ydes støtte til nødvendige merudgifter og til hjælpemidler til en diplomatfamilie bosat i udlandet, hvis 12-årige datter led af en øjenlidelse med nedsat syn, idet familien på ansøgningstidspunktet ikke opfyldte betingelsen om at have ophold i Danmark.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>10-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 1024 af 13. december 1994 - § 1, § 48 og § 58</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En familie var bosat i udlandet, da faderen arbejdede som diplomat på den danske ambassade. Familiens 12-årige datter, der også opholdt sig i udlandet, havde behov for hjælpemidler, idet hun havde en øjenlidelse med nedsat syn. Pigen gik i udenlandsk skole, men myndighederne stillede kun hjælpemidler til rådighed til brug i skolen, derimod ikke i hjemmet.</p>\r\n<p>Familien ansøgte derfor den kommune, hvor familien var tilmeldt folkeregistret og skattepligtig, om refusion af allerede indkøbte hjælpemidler samt om støtte til fremtidige behov efter bistandslovens § 48 og § 58.</p>\r\n<p>Kommunen fandt ikke mulighed for at yde hjælp efter bistandslovens § 1, § 48 og § 58 til dækning af nødvendige merudgifter ved forsørgelse og til hjælpemidler, da bistandslovens § 1 krævede, at datteren opholdt sig i Danmark. Man fandt således ikke, at datteren ved ophold i udlandet var omfattet af loven, hvorfor der ikke blev foretaget en egentlig prøvelse af, om betingelserne efter bistandslovens § 48 og § 58 var opfyldt.</p>\r\n<p>Socialministeriet udtalte til brug for kommunens vurdering i en høringsskrivelse, at datteren ikke var omfattet af bistandsloven under ophold i udlandet. Hun var derimod omfattet af loven, hvis hun på ansøgningstidspunktet opholdt sig i Danmark. Under ophold i Danmark var hun i princippet omfattet af bistandslovens § 48 og § 58.</p>\r\n<p>Socialministeriet fandt endvidere, at bistands- og forsorgsområdet ikke var reguleret i henhold til EF-forordning nr. 1408/71, men alene efter national lovgivning. Spørgsmålet var således alene, hvorvidt der kunne udbetales ydelser efter bistandsloven til personer, der opholdt sig i udlandet. Man fandt, at hjælp efter bistandsloven i medfør af bistandslovens § 1 kun ville kunne ydes til personer, der på ansøgningstidspunktet opholdt sig her i landet, og som overvejende hovedregel kunne der kun ydes hjælp til opfyldelse af behov i Danmark. Familien klagede over afgørelsen til ankenævnet.</p>\r\n<p>I klagen blev det bl.a. anført, at familien på grund af faderens status som diplomat var omfattet af Wienerkonventionen af 18. april 1961. Dette betød, at familiens ophold i udlandet kunne sidestilles med ophold i Danmark.</p>\r\n<p>Yderligere blev det anført, at diplomater i henhold til kildeskatteloven forblev skattepligtige i Danmark. Der blev også henvist til forståelsen af domicilbegrebet i Dansk International Privat- og Procesret af Allan Philip, hvorefter familien havde domicil i Danmark. Endelig blev det anført, at det efter EF forordning 1408/71 ikke var muligt at opnå bistandsmæssig støtte i udlandet.</p>\r\n<p>Nævnet tiltrådte kommunens afgørelse med de angivne begrundelser.</p>\r\n<p>Sagen blev behandlet i principielt møde med henblik på afklaring af rækkevidden af bistandslovens § 1 i forhold til dækning af ydelser efter bistandslovens § 48 og § 58 til personer, der opholder sig i udlandet.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen var enig med nævnet og kommunen i, at familien ikke under ophold i udlandet opfyldte betingelsen i bistandslovens § 1 om ophold i Danmark. Familien fandtes således ikke under ophold i udlandet at være berettiget til støtte til nødvendige merudgifter og hjælpemidler efter bistandslovens § 48 og § 58 i forbindelse med datterens handicap.</p>\r\n<p>Ankestyrelsen lagde til grund, at hjælp efter bistandsloven i medfør af § 1 efter praksis ville kunne ydes til personer, der på ansøgningstidspunktet har ophold her i landet, og som overvejende hovedregel kun til opfyldelse af behov i Danmark.</p>\r\n<p>Ankestyrelsen fandt ud fra bemærkningerne til forslag til lov om social bistand, bestemmelsens ordlyd og Ankestyrelsens tidligere praksis, at bestemmelsens ordlyd \"ophold her i landet\" måtte tolkes således, at det var en forudsætning for at være omfattet af bistandslovens § 1, at der var tale om herværende personer, der fysisk og faktisk opholdt sig i Danmark på det tidspunkt, hvor behovet for hjælp opstod.</p>\r\n<p>I klagen var der bl.a. henvist til Allan Philips Dansk International Privat og Procesret samt til Wienerkonventionen om diplomatiske forbindelser.</p>\r\n<p>Ankestyrelsen fandt, for så vidt angår forståelsen af domicilbegrebet i Dansk International Privat- og Procesret, at begrebet ikke fortolkningsmæssigt stemte overens med bistandslovens opholdskriterium i § 1 om \"ophold her i landet\".</p>\r\n<p>Vedrørende henvisningen til Wienerkonventionen fandt Ankestyrelsen, at formålet med Wienerkonventionens forrettigheder og immuniteter var at sikre diplomatiske repræsentationers effektive udøvelse, således at diplomater havde en uafhængig status i værtslandet til at varetage udsendelseslandets interesser.</p>\r\n<p>Ankestyrelsen fandt således ikke, at der var grundlag for at fastslå nogen særstilling for diplomater i forhold til bistandsloven og dens ordlyd \"her i landet\".</p>\r\n<p>Ankestyrelsen tiltrådte således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19950930025"
        },
        {
            "displayName": "Entydig dokumentidentifikation",
            "displayValue": "BS009881"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9300"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/04/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21109-94"
        },
        {
            "displayName": "Stikord",
            "displayValue": "O-52-95"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}