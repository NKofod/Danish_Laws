{
    "id": 105941,
    "title": "1987 BSF 135   FORSLAG TIL FOLKETINGSBESLUTNING OM REVISION AF BISTANDSLOVENS   BESTEMMELSER VEDRØRENDE BØRN ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 135",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 135 </P>  \r\n\r\n<P></P>  \r\n\r\n<P>Forslag til folketingsbeslutning om revision af bistandslovens  \r\n\r\n bestemmelser vedrørende børn </P>  \r\n\r\n<P></P>  \r\n\r\n<P>Fremsat af Kirsten Lee (RV) Bernhard Baunsgaard (RV) Aase Olesen (RV)  \r\n\r\n Niels Helveg Petersen (RV) </P>  \r\n\r\n<P></P>  \r\n\r\n<P>den 15. marts 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at nedsætte et sagkyndigt </P>  \r\n\r\n<P>udvalg med det formål: </P>  \r\n\r\n<P>- at udarbejde forslag til revision af bistandslovens bestemmelser </P>  \r\n\r\n<P>vedrørende børn, </P>  \r\n\r\n<P>- at udarbejde forslag til nye regler om privat familiepleje. </P>  \r\n\r\n<P>Bemærkninger til forslaget </P>  \r\n\r\n<P>Det er vigtigt, at børn vokser op i et harmonisk hjem hos deres </P>  \r\n\r\n<P>forældre. De fleste børn i Danmark vokser op under gode, </P>  \r\n\r\n<P>betryggende forhold i familier med 2 forældre. De er </P>  \r\n\r\n<P>velstimulerede, velpassede og glade. </P>  \r\n\r\n<P>Nogle børn vokser op under utilfredsstillende forhold i hjem, hvor </P>  \r\n\r\n<P>deres fysiske og psykiske behov langtfra varetages på </P>  \r\n\r\n<P>tilfredsstillende måde. </P>  \r\n\r\n<P>Hensigten med dette beslutningsforslag er, at det offentliges </P>  \r\n\r\n<P>indsats over for det enkelte barn får en sammenhængende karakter, </P>  \r\n\r\n<P>både når der er tale om forebyggende foranstaltninger, og når </P>  \r\n\r\n<P>barnet fjernes fra hjemmet. </P>  \r\n\r\n<P>Bistandslovens bestemmelser vedrørende børn og unge indeholder </P>  \r\n\r\n<P>uklarhed og trænger til en gennemgribende revision. </P>  \r\n\r\n<P>Det drejer sig om reglerne i kapitel 8 (særlige regler for børn og </P>  \r\n\r\n<P>unge, §§ 32-36), kapitel 15 (døgnpleje, privat familiepleje, §§ </P>  \r\n\r\n<P>65-67) og kapitel 18 (hjælpeforanstaltninger uden samtykke, §§ </P>  \r\n\r\n<P>123-132). </P>  \r\n\r\n<P>Disse regler bringes typisk i anvendelse i tilspidsede situationer, </P>  \r\n\r\n<P>hvorfor det er af særlig betydning at undgå fortolkningstvivl. </P>  \r\n\r\n<P>Uklarheder har bl.a. ført til, at diskussionen om de børn, der er </P>  \r\n\r\n<P>anbragt uden for hjemmet, bliver skæv og forfejlet. </P>  \r\n\r\n<P>Der er ca. 1,2 millioner børn i Danmark under 18 år. I 1987 var ca. </P>  \r\n\r\n<P>560 børn fjernet fra hjemmet uden deres forældres samtykke. </P>  \r\n\r\n<P>Desuden var ca. 4.000 børn anbragt uden for hjemmet med </P>  \r\n\r\n<P>forældrenes samtykke, grundet utilfredsstillende forhold for </P>  \r\n\r\n<P>barnet. </P>  \r\n\r\n<P>Pressen har beskæftiget sig meget med de ca. 16.000 børn, der er </P>  \r\n\r\n<P>anbragt uden for hjemmet efter bistandslovens regler for børn og </P>  \r\n\r\n<P>unge. Denne gruppe består af børn og unge op til 20 år. Langt den </P>  \r\n\r\n<P>største del er anbragt med forældrenes samtykke. Disse børn og </P>  \r\n\r\n<P>unge har ophold på f.eks. kostskoler, efterskoler (ca. 3.300), på </P>  \r\n\r\n<P>eget værelse (ca. 1.000), i familiepleje (6.126), på </P>  \r\n\r\n<P>døgninstitutioner for børn med vidtgående fysiske og psykiske </P>  \r\n\r\n<P>handicap og på andre former for behandlingshjem (ca. 4.500), og </P>  \r\n\r\n<P>også på f.eks. værksteds- eller produktionskollektiver (ca. 800). </P>  \r\n\r\n<P>Nogle børn er anbragt uden for hjemmet, fordi det er den mest </P>  \r\n\r\n<P>hensigtsmæssige foranstaltning for både dem og deres forældre. </P>  \r\n\r\n<P>Det gælder f.eks. børn på institutioner for svært fysisk og </P>  \r\n\r\n<P>psykisk handicappede børn. Det bør understreges, at de </P>  \r\n\r\n<P>allerfleste af disse børns forældre varetager deres ansvar for </P>  \r\n\r\n<P>børnene på bedste vis. </P>  \r\n\r\n<P>Der er som anført yderst forskellige årsager til, at børn ikke </P>  \r\n\r\n<P>opholder sig i deres eget hjem. Fælles for disse 16.000 børn er </P>  \r\n\r\n<P>dog, at de er anbragt under de samme retsregler, men kun ca. </P>  \r\n\r\n<P>4.000 børn hører faktisk hjemme under disse regler. Lovgivningen </P>  \r\n\r\n<P>er således med til at skabe uklarhed. </P>  \r\n\r\n<P>Hensigten med dette beslutningsforslag er at bringe det </P>  \r\n\r\n<P>lovgivningsmæssige grundlag for det offentliges indsats i orden. </P>  \r\n\r\n<P>Grundsynspunktet er, at man skal styrke de ressourcer, som forældre </P>  \r\n\r\n<P>har og gerne vil udnytte. Samtidig skal der tages hensyn til </P>  \r\n\r\n<P>barnets retsstilling i alle tilfælde, hvor det offentlige finder </P>  \r\n\r\n<P>anledning til at gribe ind. </P>  \r\n\r\n<P>Udvalget skal tage stilling til de problemer, der knytter sig til, </P>  \r\n\r\n<P>at forældre f.eks. kan ombestemme sig efter 8 dage og uden videre </P>  \r\n\r\n<P>hjemtage et barn, som netop er anbragt med forældrenes samtykke. </P>  \r\n\r\n<P>Udvalget må også overveje, med hvilke midler, man bedst sikrer, at </P>  \r\n\r\n<P>myndighederne handler ud fra en samlet plan. </P>  \r\n\r\n<P>Har barnet ikke ret til en &#187;fredsperiode&#171; i sit liv? </P>  \r\n\r\n<P>Det kunne f.eks. opnås, såfremt anbringelse med samtykke kunne ske </P>  \r\n\r\n<P>for en vis mindsteperiode ud fra den betragtning, at anbringelsen </P>  \r\n\r\n<P>af hensyn til barnet bør have en vis varighed. </P>  \r\n\r\n<P>Mange børn anbringes i privat familiepleje. I mange tilfælde er </P>  \r\n\r\n<P>dette en god og hensigtsmæssig løsning. Der knytter sig en række </P>  \r\n\r\n<P>fortolkningsproblemer til de særlige regler om flytning og </P>  \r\n\r\n<P>hjemtagelse af børn i privat familiepleje (§ 65, stk. 5 og § 124 </P>  \r\n\r\n<P>i bistandsloven). </P>  \r\n\r\n<P>Børn i forskellige aldersgrupper kan ikke behandles ens. Der må </P>  \r\n\r\n<P>foretages en vurdering, der respekterer de forskellige </P>  \r\n\r\n<P>aldersgruppers problemer. Det bør således vurderes, i hvilken </P>  \r\n\r\n<P>udstrækning større børn kan inddrages i de beslutninger, der </P>  \r\n\r\n<P>tages vedrørende deres liv. </P>  \r\n\r\n<P>En lille gruppe børn vanrøgtes f.eks. på grund af forældrenes </P>  \r\n\r\n<P>alkoholmisbrug. Andre udsættes for svær, til tider livstruende </P>  \r\n\r\n<P>vold i hjemmet. Udvalget skal tage stilling til, om det er </P>  \r\n\r\n<P>rimeligt, at de sociale myndigheder under alle forhold har en </P>  \r\n\r\n<P>forpligtelse til at arbejde for hjemgivelse. Burde forbindelsen </P>  \r\n\r\n<P>mellem forældre og børn i nogle tilfælde eventuelt sikres på </P>  \r\n\r\n<P>anden vis? </P>  \r\n\r\n<P>Det er forslagsstillernes opfattelse, at en revurdering af </P>  \r\n\r\n<P>bistandslovens bestemmelser vedrørende børn og unge opnås bedst </P>  \r\n\r\n<P>ved nedsættelse af et sagkyndigt udvalg bestående af mennesker </P>  \r\n\r\n<P>med speciel indsigt inden for områderne familieret og social ret </P>  \r\n\r\n<P>samt børnepsykiatri og børnepsykologi. </P>  \r\n\r\n<P>Udvalget bør således bestå af bl.a. sagkyndige fra administrationen, </P>  \r\n\r\n<P>domstole, børnepsykiatri og -psykologi. </P>  \r\n\r\n<P>Udvalget bør i sit arbejde inddrage det arbejde, der er foretaget i </P>  \r\n\r\n<P>de øvrige nordiske lande. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00135"
        },
        {
            "displayName": "Entydig dokumentidentifikation",
            "displayValue": "CL004508"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "135"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}