{
    "id": 174667,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10843 af 25/06/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr. 2500012-10</span>\r\n   </p>\r\n   <p class=\"TekstGenerel\">Det var i strid med ligestillingsloven, at et diskotek havde forskellige entrépriser for mænd og kvinder. Arrangementet blev annonceret over facebook og prisen var 299 kr. for mænd og 199 kr. for kvinder.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om forskelsbehandling på grund af køn i forbindelse med, at et diskotek har forskellige entrepriser for kvinder og mænd.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det er i strid med ligestillingsloven, at diskoteket opkræver forskellige entrépriser for kvinder og mænd.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at et diskotek har forskellige entrépriser for kvinder og mænd. Som eksempel er henvist til en fest/klubfest, som diskoteket holdt fra den 9. januar 2010 kl. 23.55 til den 10. januar 2010 kl. 05.00, hvor kvinder skulle betale 199 kr. for fri bar, mens mænd skulle betale 299 kr.</p>\r\n<p>\r\n</p>\r\n<p>Arrangementet blev annonceret over Facebook. Der var tale om et åbent arrangement, hvor alle kunne deltage og invitere andre.</p>\r\n<p>\r\n</p>\r\n<p>Det fremgår i øvrigt af Facebook, at entréprisen på diskoteteket er 75 kr. for kvinder om fredagen og 275 kr. for mænd. Om lørdagen er entréprisen 199 kr. for kvinder og 299 kr. for mænd.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>påstår, at prisforskellen på 100 kr. i kvindernes favør er i strid med ligestillingsloven. Klager ønsker at opnå, at loven også følges i nattelivet.</p>\r\n<p>\r\n</p>\r\n<p>\r\n   <span class=\"Bold\">Indklagede </span>har henvist til, at der køres med forskellige entrépriser henholdsvis fredage og lørdage. Fredag er \"boys night out\", hvor mænd betaler 200 kr. for at komme ind, og kvinder betaler 300 kr. Om lørdagen er der \"girls night out\", hvor kvinder betaler 200 kr. og mænd 300 kr.</p>\r\n<p>\r\n</p>\r\n<p>Indklagede har ikke reageret på nævnets henvendelse i anledning af, at det af Facebook fremgår, at entréprisen er lavere for kvinder end for mænd både om fredagen og om lørdagen.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>\r\n</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>\r\n</p>\r\n<p>Ligebehandlingsnævnet finder, at indklagede overtræder forbuddet mod forskelsbehandling ved at have lavere entrépriser for kvinder end for mænd.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p class=\"BilagtekstListe\">Lov nr. 387 af 27. maj 2008 om Ligebehandlingsnævnet</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1, nr. 1, om nævnets kompetence</p>\r\n<p>\r\n</p>\r\n<p class=\"BilagtekstListe\">Lov nr. 388 af 30. maj 2000 om ligestilling af kvinder og mænd, som senest er bekendtgjort ved lovbekendtgørelse nr. 1095 af 19. september 2007 (ligestillingsloven)</p>\r\n<p class=\"Liste1\">\r\n   <span class=\"Liste1Nr\">–</span> § 1a, stk. 1, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">–</span> § 2, stk. 1-3, om forbud mod forskelsbehandling på grund af køn</p>\r\n<p class=\"Liste1\">\r\n   <span class=\"Liste1Nr\">–</span> § 2, stk. 3, om bevisbyrde</p>\r\n<p>\r\n</p>\r\n<p>\r\n   <span class=\"Italic\">&lt;2500012-10&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/10/2015"
        },
        {
            "displayName": "Accession",
            "displayValue": "W20151084325"
        },
        {
            "displayName": "Entydig dokumentidentifikation",
            "displayValue": "CF002016"
        },
        {
            "displayName": "Dato for indlæggelse",
            "displayValue": "08/10/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10843"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "25/06/2010"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500012-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}