{
    "id": 143848,
    "title": "Betænkning over Forslag til lov om akutjob og jobpræmie til arbejdsgivere",
    "documentTypeId": "420",
    "isSagsforlobPeriodValid": true,
    "shortName": "2012/1 BTL 46",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n</table><div class=\"bjelke\">Den fulde tekst</div><p class=\"DokumentHoved\">Betænkning afgivet af Beskæftigelsesudvalget den 5. november 2012</p>\r\n<p class=\"TitelPrefiks1\">Betænkning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til lov om akutjob og jobpræmie til arbejdsgivere</p>\r\n<p class=\"Fremsaetter\">[af beskæftigelsesministeren (Mette Frederiksen)]:</p>\r\n<p class=\"BetaenkningsTekst1\">1. Ændringsforslag</p>\r\n<p class=\"TekstGenerel\">Der er stillet 8 ændringsforslag til lovforslaget. Enhedslistens medlemmer af udvalget har stillet ændringsforslag nr. 1-7. Beskæftigelsesministeren har stillet ændringsforslag nr. 8.</p>\r\n<p class=\"BetaenkningsTekst1\">2. Udvalgsarbejdet</p>\r\n<p class=\"TekstGenerel\">Lovforslaget blev fremsat den 30. oktober 2012 og var til 1. behandling den 2. november 2012. Lovforslaget blev efter 1. behandling henvist til behandling i Beskæftigelsesudvalget.</p>\r\n<p class=\"BetaenkningsTekst2\">Dispensation fra 30-dages-reglen</p>\r\n<p class=\"TekstGenerel\">Beskæftigelsesministeren har i den skriftlige fremsættelse anbefalet, at lovforslaget hastebehandles. Det indebærer bl.a., at Folketinget dispenserer fra reglen i Folketingets forretningsorden om, at der skal gå 30 dage fra lovforslagets fremsættelse til dets vedtagelse. Ministeren har begrundet anbefalingen ved svar på BEU alm. del – spørgsmål 48.</p>\r\n<p class=\"TekstGenerel\">\r\n   <span class=\"Italic\">Udvalget</span> indstiller, at lovforslaget kommer til 3. behandling tidligere end 30 dage efter lovforslagets fremsættelse.</p>\r\n<p class=\"BetaenkningsTekst2\">Dispensation fra § 8 a, stk. 2, i Folketingets forretningsorden</p>\r\n<p class=\"TekstGenerel\">Udvalget indstiller herudover, at Folketinget dispenserer fra reglen i forretningsordenen om, at 2. behandling af lovforslaget ikke må finde sted, før 2 dage efter at offentliggørelsen af betænkningen har fundet sted.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet lovforslaget i 1 møde.</p>\r\n<p class=\"BetaenkningsTekst2\">Høring</p>\r\n<p class=\"TekstGenerel\">Lovforslaget blev samtidig med fremsættelsen sendt i høring. Den 2. november 2012 sendte beskæftigelsesministeren de indkomne høringssvar og et notat herom til udvalget.</p>\r\n<p class=\"BetaenkningsTekst2\">Skriftlige henvendelser</p>\r\n<p class=\"TekstGenerel\">Udvalget har i forbindelse med udvalgsarbejdet modtaget 1 skriftlig henvendelse fra Rejsearbejder.dk.</p>\r\n<p class=\"TekstGenerel\">Beskæftigelsesministeren har over for udvalget kommenteret den skriftlige henvendelse.</p>\r\n<p class=\"BetaenkningsTekst2\">Samråd</p>\r\n<p class=\"TekstGenerel\">Udvalget har stillet 4 spørgsmål til beskæftigelsesministeren til mundtlig besvarelse. Ministeren har besvaret spørgsmålene i et åbent samråd med udvalget den 5. november 2012.</p>\r\n<p class=\"BetaenkningsTekst2\">Spørgsmål</p>\r\n<p class=\"TekstGenerel\">Udvalget har stillet 30 spørgsmål til beskæftigelsesministeren til skriftlig besvarelse, som denne har besvaret.</p>\r\n<p class=\"BetaenkningsTekst1\">3. Indstillinger og politiske bemærkninger</p>\r\n<p class=\"TekstGenerel\">Et <span class=\"Italic\">flertal</span> i udvalget (S, DF, SF og RV) indstiller lovforslaget til <span class=\"Italic\">vedtagelse</span> med det af beskæftigelsesministeren stillede ændringsforslag. Flertallet vil stemme imod de af EL stillede ændringsforslag.</p>\r\n<p class=\"TekstGenerel\">Socialdemokratiets, Socialistisk Folkepartis og Radikale Venstres medlemmer af udvalget finder det afgørende, at der iværksættes en særlig og massiv indsats for de mange, der risikerer at miste dagpengeretten i første halvår af 2013 på grund af overgangen til den vedtagne dagpengereform kombineret med svage konjunkturer.</p>\r\n<p class=\"TekstGenerel\">S, SF og RV finder det derfor afgørende, at Folketinget lovgivningsmæssigt støtter op om den aftale, som regeringen har indgået med arbejdsgiverrepræsentanter i den private og den offentlige sektor om tilvejebringelse af 12.500 akutjob.</p>\r\n<p class=\"TekstGenerel\">S, SF og RV finder det prisværdigt, at danske virksomheder udviser samfundssind og tager et medansvar for at hjælpe gruppen af udfaldstruede dagpengemodtagere i arbejde. Med 700.000 jobskift i Danmark årligt finder S, SF og RV det helt rimeligt, at 12.500 af dem målrettes langtidsledige, som er i risiko for snart at miste retten til dagpenge.</p>\r\n<p class=\"TekstGenerel\">S, SF og RV konstaterer, at lovforslaget om akutjob generelt ligger i forlængelse af regeringens fokus på at skabe arbejdspladser og hjælpe ledige i job eller uddannelse. Lovforslaget lægger sig specifikt i forlængelse af regeringens akutpakke til 332 mio. kr., der sætter fokus på jobformidling, giver støtte til jobsøgning og særlig ret til aktiveringstilbud.</p>\r\n<p class=\"TekstGenerel\">Dansk Folkepartis medlemmer af udvalget indstiller lovforslaget til vedtagelse. DF finder det dog kritisabelt, at man på den måde tilgodeser en bestemt gruppe ledige frem for andre, der også har et problem med ledighed. Det drejer sig om nyuddannede og kontanthjælpsmodtagere, der også har brug for hjælp til at få et arbejde. Desuden kan der sås tvivl om effekten af akutjobpakken. DF mener stadig, at der med baggrund i krisen er behov for en yderligere forlængelse af dagpengeperioden på ½ år. Men da alternativet tilsyneladende er, at regeringen ikke vil være med til en sådan forlængelse, finder DF det rimeligt at støtte en akutjobpakke. På samme måde støttede Dansk Folkeparti også den tidligere akutpakke. DF finder det dog beklageligt, at statsministeren tilsyneladende fra starten oversolgte akutjobpakken og dermed skabte tvivl om effekten af den.</p>\r\n<p class=\"TekstGenerel\">Et <span class=\"Italic\">mindretal</span> i udvalget (V) vil redegøre for sin stilling til lovforslaget ved 2. behandling. Mindretallet vil stemme for det af beskæftigelsesministeren stillede ændringsforslag og imod de af EL stillede ændringsforslag.</p>\r\n<p class=\"TekstGenerel\">Et <span class=\"Italic\">andet mindretal</span> i udvalget (LA og KF) indstiller lovforslaget til <span class=\"Italic\">forkastelse</span> ved 3. behandling. Mindretallet vil stemme for det af beskæftigelsesministeren stillede ændringsforslag og imod de af EL stillede ændringsforslag.</p>\r\n<p class=\"TekstGenerel\">Et <span class=\"Italic\">tredje mindretal</span> i udvalget (EL) indstiller lovforslaget til <span class=\"Italic\">vedtagelse</span> med de stillede ændringsforslag.</p>\r\n<p class=\"TekstGenerel\">Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.</p>\r\n<p class=\"TekstGenerel\">En oversigt over Folketingets sammensætning er optrykt i betænkningen.</p>\r\n<p class=\"BetaenkningsTekst1\">4. Ændringsforslag med bemærkninger</p>\r\n<p class=\"OverskriftSp\">Ændringsforslag</p>\r\n<p class=\"TilParagraf\">Til § 1</p>\r\n<p class=\"Stiller\">Af et <span class=\"Italic\">mindretal</span> (EL):</p>\r\n<p class=\"AendringMedNummer\">\r\n   <span class=\"AendringNr\">1)</span> Paragraffen affattes således:</p>\r\n<p class=\"Paragraf\">\r\n   <span class=\"ParagrafNr\">»§ 1.</span> Loven finder anvendelse på ledige medlemmer af en arbejdsløshedskasse, hvis dagpengeret udløber inden for højst 13 uger.«</p>\r\n<p class=\"AendringsBeskrivelse\">[Begrænsning af tidsrum for akutjob udgår]</p>\r\n<p class=\"TilParagraf\">Til § 2</p>\r\n<p class=\"AendringMedNummer\">\r\n   <span class=\"AendringNr\">2)</span> I <span class=\"Italic\">stk.1,1. pkt.,</span> ændres »kan« til: »skal«.</p>\r\n<p class=\"AendringsBeskrivelse\">[Opslag af stillinger skal ikke være frivilligt]</p>\r\n<p class=\"AendringMedNummer\">\r\n   <span class=\"AendringNr\">3)</span> I <span class=\"Italic\">stk.1, 1. pkt.,</span> ændres »13 ugers varighed« til: »481 timers varighed«.</p>\r\n<p class=\"AendringsBeskrivelse\">[Ansættelsesperioderne bør angives i timer, ikke uger]</p>\r\n<p class=\"TilParagraf\">Til § 3</p>\r\n<p class=\"AendringMedNummer\">\r\n   <span class=\"AendringNr\">4)</span> I <span class=\"Italic\">stk.1, 2. pkt.,</span> ændres »26 uger« til: »962 timer«, og »52 uger« ændres til: »1.924 timer«.</p>\r\n<p class=\"AendringsBeskrivelse\">[Konsekvensændring]</p>\r\n<p class=\"AendringMedNummer\">\r\n   <span class=\"AendringNr\">5)</span> I <span class=\"Italic\">stk. 2, nr. 4,</span> ændres »26 ugers« til: »962 timers«.</p>\r\n<p class=\"AendringsBeskrivelse\">[Konsekvensændring]</p>\r\n<p class=\"TilParagraf\">Til § 4</p>\r\n<p class=\"AendringMedNummer\">\r\n   <span class=\"AendringNr\">6)</span> »13 uger« ændres til: »481 timer«, og »26 uger« ændres til: »962 timer«.</p>\r\n<p class=\"AendringsBeskrivelse\">[Konsekvensændring]</p>\r\n<p class=\"TilParagraf\">Til § 5</p>\r\n<p class=\"AendringMedNummer\">\r\n   <span class=\"AendringNr\">7)</span> I <span class=\"Italic\">stk.3</span> ændres »26 ugers« til: »962 timers«, og »26 uger eller 52 uger« ændres til: »962 timer eller 1.924 timer«.</p>\r\n<p class=\"AendringsBeskrivelse\">[Konsekvensændring]</p>\r\n<p class=\"TilParagraf\">Til § 7</p>\r\n<p class=\"Stiller\">Af <span class=\"Italic\">beskæftigelsesministeren,</span> tiltrådt af <span class=\"Italic\">udvalget:</span></p>\r\n<p class=\"AendringMedNummer\">\r\n   <span class=\"AendringNr\">8)</span> <span class=\"Italic\">Stk. 2</span> affattes således:</p>\r\n<p class=\"Stk2\">\r\n   <span class=\"StkNr\">»Stk. 2.</span> Hvis jobpræmien er udbetalt med urette, jf. stk. 1, har arbejdsløshedskassen ret til refusion, medmindre udbetalingen skyldes arbejdsløshedskassens fejl, eller arbejdsløshedskassen vidste eller burde vide, at udbetalingen var uretmæssig.«</p>\r\n<p class=\"AendringsBeskrivelse\">[Arbejdsløshedskassernes udvidede ret til refusion]</p>\r\n<p class=\"BetaenkningsBemaerkninger\">Bemærkninger</p>\r\n<p class=\"BetaenkningTilAendringsNummer\">Til nr. 1</p>\r\n<p class=\"TekstGenerel\">Loven fremmer et solidarisk princip om at tage særlig hensyn til arbejdsløse, der står overfor at miste retten til dagpenge. Dette princip vil Enhedslisten gerne fremme gennem sine ændringsforslag.</p>\r\n<p class=\"TekstGenerel\">Loven bør gælde uden tidsbegrænsningen til den 1. juli 2013, idet der også efter denne dato som følge af dagpengeforringelserne fra 2010 vil være ledige, som mister retten til dagpenge.</p>\r\n<p class=\"BetaenkningTilAendringsNummer\">Til nr. 2</p>\r\n<p class=\"TekstGenerel\">Arbejdsgiverens forpligtelse til at anmelde alle job skal være bindende, så den ikke alene hviler på god vilje fra arbejdsgivernes side. Der er desuden ikke tradition for i dansk lovgivning at arbejde med hensigter.</p>\r\n<p class=\"BetaenkningTilAendringsNummer\">Til nr. 3-7</p>\r\n<p class=\"TekstGenerel\">Ansættelsesperioderne bør opgives i timer og ikke i halve og hele år. A-kassereglerne beregner konsekvent perioderne i timer. Den arbejdsløse genoptjener sine dagpenge i timer. Da mange forårsmåneder indeholder færre timer end en gennemsnitsmåned, er opgivelsen i timer mest retfærdig.</p>\r\n<p class=\"BetaenkningTilAendringsNummer\">Til nr. 8</p>\r\n<p class=\"TekstGenerel\">Den foreslåede affattelse af § 7 i lovforslaget kan betyde, at arbejdsløshedskassen risikerer at miste statsrefusionen for den udbetalte præmie i sager, hvor udbetalingen skyldes fejl eller urigtige oplysninger fra arbejdsgivere.</p>\r\n<p class=\"TekstGenerel\">Det skyldes, at der ved udmøntningen af reglerne om jobpræmie, herunder reglerne om arbejdsløshedskassernes ret til refusion og tilbagebetaling af med urette modtaget jobpræmie, er valgt at benytte de regler og principper, der er gældende for arbejdsløshedsdagpenge, jf. lovforslagets § 6 og særlig § 7.</p>\r\n<p class=\"TekstGenerel\">Det er ikke hensigtsmæssigt, at arbejdsløshedskasserne risikerer at ifalde et økonomisk ansvar for forhold, som kassen ikke har mulighed for at kontrollere.</p>\r\n<p class=\"TekstGenerel\">Det foreslås derfor, at lovforslagets § 7, stk. 2, affattes således, at arbejdsløshedskassen som udgangspunkt får ret til refusion for udgifter til jobpræmie, selv om denne er udbetalt med urette. Det gælder f.eks., hvis arbejdsgiveren har afgivet urigtige oplysninger om arbejdets omfang eller varighed.</p>\r\n<p class=\"TekstGenerel\">Det foreslås dog, at arbejdsløshedskassen ikke får ret til refusion, i det omfang den uberettigede udbetaling skyldes arbejdsløshedskassens fejl, eller arbejdsløshedskassen vidste eller burde vide, at udbetalingen var uretmæssig.</p>\r\n<p class=\"UdvalgsSammensaetning\">Ane Halsboe-Larsen (S) Bjarne Laustsen (S) Jens Joel (S) Jan Johansen (S) René Skau Björnsson (S) Lennart Damsbo-Andersen (S) <span class=\"MedlemsTitel\">fmd.</span> Pernille Rosenkrantz-Theil (S) Nadeem Farooq (RV) Andreas Steenberg (RV) Eigil Andersen (SF) Jesper Petersen (SF) Ole Sohn (SF) Finn Sørensen (EL) Christian Juhl (EL) Jørgen Arbo-Bæhr (EL) Hans Andersen (V) Louise Schack Elholm (V) Claus Hjort Frederiksen (V) Jacob Jensen (V) Peter Juel Jensen (V) Inger Støjberg (V) Ulla Tørnæs (V) Fatma Øktem (V) Bent Bøgsted (DF) <span class=\"MedlemsTitel\">nfmd.</span> Jens Henrik Thulesen Dahl (DF) René Christensen (DF) Pia Adelsteen (DF) Joachim B. Olsen (LA) Mai Henriksen (KF) </p>\r\n<p class=\"IkkeMedlemmer2\">Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.</p>\r\n<table>\r\n   <caption class=\"FolketingetsSammensaetning\">\r\n   </caption>\r\n   <tr>\r\n      <td class=\"PartiNavn\">Venstre, Danmarks Liberale Parti (V)</td>\r\n      <td class=\"PartiMandater\">47</td>\r\n   </tr>\r\n   <tr>\r\n      <td class=\"PartiNavn\">Socialdemokratiet (S)</td>\r\n      <td class=\"PartiMandater\">44</td>\r\n   </tr>\r\n   <tr>\r\n      <td class=\"PartiNavn\">Dansk Folkeparti (DF)</td>\r\n      <td class=\"PartiMandater\">22</td>\r\n   </tr>\r\n   <tr>\r\n      <td class=\"PartiNavn\">Radikale Venstre (RV)</td>\r\n      <td class=\"PartiMandater\">17</td>\r\n   </tr>\r\n   <tr>\r\n      <td class=\"PartiNavn\">Socialistisk Folkeparti (SF)</td>\r\n      <td class=\"PartiMandater\">16</td>\r\n   </tr>\r\n   <tr>\r\n      <td class=\"PartiNavn\">Enhedslisten (EL)</td>\r\n      <td class=\"PartiMandater\">12</td>\r\n   </tr>\r\n   <tr>\r\n      <td class=\"PartiNavn\">Liberal Alliance (LA)</td>\r\n      <td class=\"PartiMandater\">9</td>\r\n   </tr>\r\n   <tr>\r\n      <td class=\"PartiNavn\">Det Konservative Folkeparti (KF)</td>\r\n      <td class=\"PartiMandater\">8</td>\r\n   </tr>\r\n   <tr>\r\n      <td class=\"PartiNavn\">Inuit Ataqatigiit (IA)</td>\r\n      <td class=\"PartiMandater\">1</td>\r\n   </tr>\r\n   <tr>\r\n      <td class=\"PartiNavn\">Siumut (SIU)</td>\r\n      <td class=\"PartiMandater\">1</td>\r\n   </tr>\r\n   <tr>\r\n      <td class=\"PartiNavn\">Sambandsflokkurin (SP)</td>\r\n      <td class=\"PartiMandater\">1</td>\r\n   </tr>\r\n   <tr>\r\n      <td class=\"PartiNavn\">Javnaðarflokkurin (JF)</td>\r\n      <td class=\"PartiMandater\">1</td>\r\n   </tr>\r\n</table><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"Overskriftsnummer1\">Oversigt over bilag vedrørende L 46</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0.75\" style=\"border-collapse: collapse;\" width=\"530\">\r\n                  <tr>\r\n                     <th style=\"\" valign=\"middle\">\r\n                        <p class=\"TekstGenerel\">\r\n                           <span class=\"Bold\">Bilagsnr.</span>\r\n                        </p>\r\n                     </th>\r\n                     <th style=\"\" valign=\"middle\">\r\n                        <p class=\"TekstGenerel\">\r\n                           <span class=\"Bold\">Titel</span>\r\n                        </p>\r\n                     </th>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst2\">1</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Udkast til tidsplan for udvalgets behandling af lovforslaget</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst2\">2</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Høringssvar, fra beskæftigelsesministeren</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst2\">3</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Høringsnotat, fra beskæftigelsesministeren</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst2\">4</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Ændringsforslag, fra beskæftigelsesministeren</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst2\">5</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Henvendelse af 2/11-12 fra Rejsearbejder.dk</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"Overskriftsnummer1\">Oversigt over spørgsmål og svar vedrørende L 46</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0.75\" style=\"border-collapse: collapse;\" width=\"531\">\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">\r\n                           <span class=\"Bold\">Spm.nr.</span>\r\n                        </div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">\r\n                           <span class=\"Bold\">Titel</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">1</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvorfor ordningen ikke gælder job af en varighed kortere end 3 måneder, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">2</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvor mange arbejdsløse der forventes at miste retten til dagpenge i månederne juli, august, september, oktober, november og december 2013, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">3</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvad det vil koste at indføre loven permanent i hele 2013, hhv. 2014, 2015 og 2016, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">4</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvorfor aftalen ikke forpligter de private og offentlige arbejdsgivere til at sikre det angivne antal arbejdspladser, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">5</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvor mange af de 12.500 arbejdsløse, som bliver omfattet af akutpakke 2, der forventes at genoptjene retten til dagpenge som følge af forslaget, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">6</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvor mange af de 12.500 arbejdsløse, som bliver omfattet af akutpakke 2, der forventes at genoptjene retten til dagpenge i forslaget, hvis genoptjeningskravet samtidig bliver nedsat til 962 timer, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">7</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvor mange af de 12.500 arbejdsløse, som bliver omfattet af akutpakke 2, der forventes at genoptjene retten til dagpenge i forslaget, hvis genoptjeningskravet samtidig bliver nedsat til 481 timer, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">8</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvilke af aftalens forudsætninger regeringen ikke var klar over ved indgåelse af regeringsgrundlaget i 2011, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">9</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, at der angives i aftalen, at 20.000 arbejdsløse er i farezonen. Hvilke muligheder er der for de 7.500, der ikke er omfattet af de angivne 12.500, hvis de ikke selv finder job, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">10</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvorfor de faglige organisationer ikke har været inddraget i aftalen, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">11</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvorfor ordningen ikke gælder job med et timetal under 32 timer pr. uge, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">12</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. , om Justitsministeriet har udtalt sig om, hvorvidt akutjobpakkens indhold er foreneligt med den offentligretlige lighedsgrundsætning, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">13</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. , om ministeren mener, at det vil være sagligt, at den offentlige arbejdsgiver vælger at ansætte en ansøger, der er omfattet af akutpakken, frem for en anden, der eksempelvis er på kontanthjælp, hvis ansøgerne i øvrigt er lige egnede til stillingen, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">14</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. , om ministeren mener, at det er sagligt at ansætte en person omfattet af akutpakken, frem for en person, der eksempelvis er i arbejde og har bedre kvalifikationer i forhold til det udbudte job, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">15</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om en oversigt fordelt på de enkelte kommuner over, hvor mange akutjob kommunerne forventes at skaffe, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">16</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om en redegørelse for lovforslagets indhold i forhold til EU-statsstøtteregler (vedr. arbejdsgiverstøtte), til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">17</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvorfor der er indført en bonus på op til 25.000 kr., når DA godt ville have skrevet under på aftalen uden en bonus, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">18</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om en redegørelse for den forventede udvikling i beskæftigelsen i 2012, 2013 og 2014 som effekt af regeringens aftale om akutjob, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">19</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvilken effekt regeringens aftale om akutjob vil have for arbejdsudbuddet, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">20</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvor mange job, der vil blive opslået som akutjob i de forskellige regioner fordelt på antallet af ledige, deres kvalifikationer og et match i forhold til de stillinger, der forventes at blive opslået i hhv. det private, i staten, i regionerne og i kommunerne, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">21</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om en oversigt over, hvor mange der ventes at falde ud af dagpengesystemet, hvis akutjobindsatsen iværksættes, sammenlignet med, hvis akutjobindsatsen ikke blev iværksat, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">22</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvor mange job der vil blive opslået som akutjob i de forskellige regioner fordelt på antallet af ledige, deres kvalifikationer og et match i forhold til de stillinger, der forventes at blive opslået i hhv. det private, i staten, i regionerne og i kommunerne, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">23</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om en beskrivelse af samspillet mellem akutpakken og akutjobpakken, til beskæftigelsesministren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">24</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. , om det er nok, at ordet »akutjob« indgår i opslaget, for at opslaget er et akutjob, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">25</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, at virksomheden ikke behøver at gemme en kopi af det oprindelige opslag i Jobnet som dokumentation m.v., til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">26</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, at virksomheder uden en HR-funktion får en konkret og håndholdt vejledning og støtte fra jobcentrene, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">27</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvorfor det er a-kasserne der skal administrere præmieordningen, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">28</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvorfor der ikke laves en fuld digital løsning, som kan lette det administrative bøvl for virksomhederne, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">29</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. , om det vil være i overensstemmelse med loven om foreningsfrihed på arbejdsmarkedet, hvis arbejdsgivere undlader at ansætte en ansøger, fordi denne ansøger ikke er medlem af en arbejdsløshedskasse, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">30</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om kommentar til henvendelse af 2/11-12 fra Rejsearbejder.dk, til beskæftigelsesministeren, og ministerens svar herpå</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"Overskriftsnummer1\">Oversigt over samrådsspørgsmål vedrørende L 46</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0.75\" style=\"border-collapse: collapse;\" width=\"531\">\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">\r\n                           <span class=\"Bold\">Samråds-spm.nr.</span>\r\n                        </div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">\r\n                           <span class=\"Bold\">Titel</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">A</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Samrådsspm. om at redegøre for effekten af akutjobindsatsen, til beskæftigelsesministeren</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">B</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Samrådsspm. om, hvor mange job aftalen om akutjob skaber, til beskæftigelsesministeren</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">C</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Samrådsspm. om at redegøre for den forventede søgeadfærd for ledige, til beskæftigelsesministeren</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">D</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Samrådsspm. om, hvilke ledige der tilsidesættes, når fortrinsretten bruges, til beskæftigelsesministeren</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2012/1 LF 46",
            "stateLabel": "Vedtaget",
            "references": [
                {
                    "shortName": "2012/1 SF.L L 46",
                    "title": "Skriftlig fremsættelse (30. oktober 2012) - L 46",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 143763,
                    "eliUri": "/eli/ft/20121XX00093",
                    "externalLink": ""
                },
                {
                    "shortName": "2012/1 LSF 46",
                    "title": "Forslag til Lov om akutjob og jobpræmie til arbejdsgivere",
                    "presentationName": "Lovforslag som fremsat",
                    "documentTypeId": 400,
                    "documentId": 143750,
                    "eliUri": "/eli/ft/201212L00046",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/lovforslag/l46/index.htm"
                },
                {
                    "shortName": "2012/1 BTL 46",
                    "title": "Betænkning over Forslag til lov om akutjob og jobpræmie til arbejdsgivere",
                    "presentationName": "Betænkning  over lovforslag",
                    "documentTypeId": 420,
                    "documentId": 143848,
                    "eliUri": "/eli/ft/201214L00109",
                    "externalLink": ""
                },
                {
                    "shortName": "2012/1 ÆF2 46",
                    "title": "Ændringsforslag til 2. behandling af Forslag til lov om akutjob  og jobpræmie til arbejdsgivere",
                    "presentationName": "Ændringsforslag til 2. behandling (L)",
                    "documentTypeId": 450,
                    "documentId": 143849,
                    "eliUri": "/eli/ft/201217L00111",
                    "externalLink": ""
                },
                {
                    "shortName": "2012/1 LSV 46",
                    "title": "Forslag til Lov om akutjob og jobpræmie til arbejdsgivere",
                    "presentationName": "Lovforslag som vedtaget",
                    "documentTypeId": 410,
                    "documentId": 143851,
                    "eliUri": "/eli/ft/201213L00046",
                    "externalLink": ""
                },
                {
                    "shortName": "LOV nr 1033 af 07/11/2012",
                    "title": "Lov om akutjob og jobpræmie til arbejdsgivere",
                    "presentationName": "Lov",
                    "documentTypeId": 10,
                    "documentId": 143864,
                    "eliUri": "/eli/lta/2012/1033",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "06/11/2012"
        },
        {
            "displayName": "Accession",
            "displayValue": "201214L00109"
        },
        {
            "displayName": "Entydig dokumentidentifikation",
            "displayValue": "AX014404"
        },
        {
            "displayName": "Dato for førstegangsindlæggelse",
            "displayValue": "06/11/2012"
        },
        {
            "displayName": "Dato for indlæggelse",
            "displayValue": "06/11/2012"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "46"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}