{
    "id": 155818,
    "title": "Ankestyrelsens principafgørelse U-5-89 om anerkendelse af dødsfald - ulykkestilfælde - transport mellem hjem og arbejdsplads - kørselsordning - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 9072 af 15/08/1989",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-5-89 om anerkendelse af dødsfald - ulykkestilfælde - transport mellem hjem og arbejdsplads - kørselsordning - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Tre dødsfald som følge af et færdselsuheld på vej fra hjem til arbejde i samme bil blev anerkendt efter arbejdsskadeforsikringsloven.</p>\r\n   <p class=\"TekstGenerel\">Ankestyrelsen lagde vægt på, at kørselsordningen var organiseret af arbejdsgiveren, der havde stillet bil til rådighed for de tre ansatte og betalt benzin til kørslen. Arbejdsgiveren havde endvidere haft økonomisk fordel af ordningen, således at den var i hans interesse.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 450 af 25. juni 1987 - § 1, § 2 og § 9</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>3 ansatte afgik ved døden ved en færdselsulykke, der skete, da de 3 var undervejs fra hjem til arbejde i samme bil.</p>\r\n<p>Bilen var stillet til rådighed af arbejdsgiveren, som også betalte benzinen til bilen. Kørselsordningen var etableret i overensstemmelse med Entreprenørforeningens regler herom. Kørepenge ville udgøre 2,06 kr. pr. km og kørselsordningen kostede 0,70 kr. pr. km for arbejdsgiveren.</p>\r\n<p>Sikringsstyrelsen fandt, at dødsfaldene hørte under arbejdsskadeforsikringsloven.</p>\r\n<p>Afgørelsen blev anket af forsikringsselskabet, der henviste til, at såfremt den sædvanlige kørepengeordning var blevet anvendt, ville ulykkestilfældet ikke være blevet anerkendt. Sikringsstyrelsens afgørelse betød, at arbejdsgiveren og de ansatte selv kunne bestemme, om risikoen på vej til og fra arbejde skulle dækkes af forsikringen.</p>\r\n<p>Sagen fandtes at have principiel betydning for afgrænsningen af anvendelsesområdet for arbejdsskadeforsikringsloven.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte Sikringsstyrelsens afgørelse.</p>\r\n<p>Ankestyrelsen lagde herved vægt på, at kørselsordningen var organiseret af arbejdsgiveren, der havde</p>\r\n<p>stillet bil til rådighed og betalt benzin til kørslen. Herudover havde arbejdsgiveren haft økonomisk fordel af ordningen, således at den var i hans interesse.</p>\r\n<p>Ankestyrelsen henviste til den i mange år fulgte, ubestridte praksis for anerkendelse af ulykkestilfælde ved lignende kørselsordninger, jf. afgørelse nr. 124 citeret i den kommenterede arbejdsskadeforsikringslov, side 136.</p>\r\n<p>Direktoratet for Ulykkesforsikringen havde herved  svaret bekræftende på en forespørgsel i 1958 om, hvorvidt et ulykkestilfælde, der indtraf under 10 arbejderes transport fra hjem til arbejdsplads, var omfattet af ulykkesforsikringsloven. Transporten blev foretaget i bil, stillet til rådighed af arbejdsgiveren. Arbejdsgiveren skulle holde bilen i orden, mens arbejderne selv skulle afholde udgifter til olie og benzin.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        ". Denne principmeddelelse er kasseret den 26. januar 2022, da den er indarbejdet i principmeddelelse nr 1-22.\r\n\r\n"
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19890907225"
        },
        {
            "displayName": "Entydig dokumentidentifikation",
            "displayValue": "BS008612"
        },
        {
            "displayName": "Dato for indlæggelse",
            "displayValue": "27/01/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9072"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "15/08/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 16631-88"
        },
        {
            "displayName": "Stikord",
            "displayValue": "U-5-89"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}