{
    "id": 105650,
    "title": "1988 BSF 4   FORSLAG TIL FOLKETINGSBESLUTNING OM REVISORERS VIRKSOMHED ",
    "documentTypeId": "480",
    "isSagsforlobPeriodValid": false,
    "shortName": "1988/1 BSF 4",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 4 </P>  \r\n\r\n<P></P>  \r\n\r\n<P>Forslag til folketingsbeslutning om revisorers virksomhed </P>  \r\n\r\n<P></P>  \r\n\r\n<P>Fremsat af Rahbæk Møller (SF) Birthe Hansen (SF) Leif Hermann (SF) Bjørn  \r\n\r\n Poulsen (SF) Ebba Strange (SF) Jens Thoft (SF) </P>  \r\n\r\n<P></P>  \r\n\r\n<P>den 6. oktober 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer industriministeren til at indarbejde </P>  \r\n\r\n<P>nedenstående forslag til revisorers virksomhed i bekendtgørelserne </P>  \r\n\r\n<P>om henholdsvis statsautoriserede revisorers virksomhed </P>  \r\n\r\n<P>(bekendtgørelse nr. 102 af 22. marts 1985) og registrerede </P>  \r\n\r\n<P>revisorers virksomhed og forretningsbetingelser (bekendtgørelse nr. </P>  \r\n\r\n<P>103 af 22. marts 1985): </P>  \r\n\r\n<P>1. Revisorernes hovedopgave er at udføre revision samt at yde assistance  \r\n\r\n og rådgivning i forbindelse med bogføring, opstilling af regnskaber og  \r\n\r\n lignende regnskabsmæssige opgaver. </P>  \r\n\r\n<P>2. Revisorerne kan herudover rådgive eller yde assistance inden for  \r\n\r\n tilgrænsende områder såsom regnskabsvæsen, administrative systemer,  \r\n\r\n budgetlægning, finansiering, beskatning og økonomisk styring. </P>  \r\n\r\n<P>3. Revisorerne skal ud over en oversigt over revisionsarbejdernes art og  \r\n\r\n udførelse også føre en tilsvarende oversigt over al anden rådgivning eller  \r\n\r\n assistance. Sådanne oversigter skal på forlangende forelægges  \r\n\r\n industriministeren eller den, han måtte bemyndige hertil. </P>  \r\n\r\n<P>4. Revisorernes rådgivning er alene et bidrag til, at ledelsen kan træffe  \r\n\r\n beslutninger. Revisorer må ikke deltage i eller tage medansvar for  \r\n\r\n beslutninger, hvorved vedkommendes stilling som uafhængig revisor vil kunne  \r\n\r\n bringes i tvivl. </P>  \r\n\r\n<P>Bemærkninger til forslaget </P>  \r\n\r\n<P>Revisorernes arbejdsopgaver har gradvis ændret sig fra at bestå i revision  \r\n\r\n og rådgivning i snæver forbindelse hermed til også at omfatte andre  \r\n\r\n rådgivningsopgaver. Det henstår imidlertid i dag som noget usikkert, hvilke  \r\n\r\n rådgivningsopgaver revisorerne lovligt kan påtage sig. Den eneste regel herom  \r\n\r\n findes i § 14 i lov om statsautoriserede revisorer (§ 8 i lov om registrerede  \r\n\r\n revisorer), der bestemmer, at revisorerne skal udføre deres hverv i  \r\n\r\n overensstemmelse med god revisorskik. Med nærværende beslutningsforslag  \r\n\r\n præciseres det, at revisorernes hovedopgave også i fremtiden er at foretage  \r\n\r\n revision, og at rådgivning herudover skal have tilknytning til denne  \r\n\r\n hovedopgave. Mere forretningspræget rådgivning vil kunne tænkes at bringe  \r\n\r\n deres stilling som offentlighedens uafhængige kontrollant i fare. Dette  \r\n\r\n afspejles i pkt. 4 i forslaget. </P>  \r\n\r\n<P>I dag skal en revisor, såfremt der i en virksomhed føres en  \r\n\r\n revisionsprotokol, indføre aftaler mellem ham og ledelsen om udførelse af  \r\n\r\n detaljeret kontrol, afgivelse af særlige beretninger og lignende. Det  \r\n\r\n forekommer naturligt også at foreskrive, at aftaler om rådgivning og anden  \r\n\r\n assistance også indføres i revisionsprotokollen for at sikre, at ledelsen er  \r\n\r\n fuldstændig klar over, hvilke opgaver revisor har påtaget sig og omfanget  \r\n\r\n heraf. </P>  \r\n\r\n<P>Revisorer skal i dag føre en oversigt over revisionsarbejdernes art og  \r\n\r\n udførelse og opbevare denne oversigt i 5 år tilligemed genparter af afgivne  \r\n\r\n erklæringer. Det foreslås, at der skal føres en tilsvarende oversigt over al  \r\n\r\n anden rådgivning og assistance, og at disse oversigter på forlangende skal  \r\n\r\n forelægges industriministeren eller den, han bemyndiger hertil. Da  \r\n\r\n industriministeren er tilsynsmyndighed for de statsautoriserede og  \r\n\r\n registrerede revisorer, er det naturligt, at der skabes en mulighed for at få  \r\n\r\n et indblik i revisorernes arbejdsområde, bl.a. for at kunne bedømme, om  \r\n\r\n gældende regler overholdes, om lovgivningen bør justeres etc. Da det  \r\n\r\n forudsættes, at tilsynsmyndigheden har tavshedspligt med hensyn til, hvad der  \r\n\r\n måtte være indeholdt af forretningshemmeligheder m.v. i en revisors  \r\n\r\n oversigter, strider forslaget ikke mod lovgivningens bestemmelser om  \r\n\r\n revisorers tavshedspligt. En tilsvarende bestemmelse findes i dag i § 37 i  \r\n\r\n lov om erhvervsdrivende fonde. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "19881BA00004"
        },
        {
            "displayName": "Entydig dokumentidentifikation",
            "displayValue": "CL003818"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}