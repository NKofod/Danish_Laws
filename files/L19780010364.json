{
    "id": 50373,
    "title": "Bekendtgørelse af overenskomst af 17. marts 1978 mellem Danmark og Forbundsrepublikken Tyskland om bygning af et fremskudt dige fra Emmerlev Klev til Hindenburgdæmningen. ",
    "documentTypeId": "220",
    "isSagsforlobPeriodValid": false,
    "shortName": "BKI nr 103 af 15/11/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 17. marts 1978  \r\n\r\n mellem Danmark og Forbundsrepublikken Tyskland om bygning af et fremskudt  \r\n\r\n dige fra Emmerlev Klev til Hindenburgdæmningen. </H1>  \r\n\r\n<P></P>  \r\n\r\n<P CLASS=SUB-TITLE>Den 17. marts 1978 undertegnedes i Bonn en overenskomst  \r\n\r\n mellem Danmark og Forbundsrepublikken Tyskland om bygning af et fremskudt  \r\n\r\n dige fra Emmerlev Klev til Hindenburgdæmningen: Overenskomsten har følgende  \r\n\r\n ordlyd: </P>  \r\n\r\n<BR>  \r\n\r\n<P> <B>OVERENSKOMST</B>  </P>  \r\n\r\n<P> <B>mellem Kongeriget Danmarks regering og Forbundsrepublikken Tysklands  \r\n\r\n regering om bygning af et fremskudt dige fra Emmerlev Klev til  \r\n\r\n Hindenburgdæmningen</B>  </P>  \r\n\r\n<P>Kongeriget Danmarks regering og Forbundsrepublikken Tysklands regering er  \r\n\r\n</P>  \r\n\r\n<P>i betragtning af, at de bestående digeanlæg på baggrund af erfaringerne  \r\n\r\n fra stormfloden i januar 1976 ikke yder tilstrækkelig beskyttelse mod  \r\n\r\n stormfloden for det på begge sider af den dansk-tyske grænse beliggende  \r\n\r\n område af Tønder Marsken, </P>  \r\n\r\n<P>under hensyntagen til rapporten fra en dansk-tysk arbejdsgruppe, som har  \r\n\r\n foreslået anlagt et dige foran de bestående digeanlæg, hvorved der skabes  \r\n\r\n optimal sikkerhed og opnås en fordelagtig løsning af afvandingsproblemet i  \r\n\r\n den lavtliggende del af Vidåsystemet, </P>  \r\n\r\n<P>blevet enige om følgende: </P>  \r\n\r\n<P>Artikel 1 </P>  \r\n\r\n<UL CLASS=PLAIN-LIST>  \r\n\r\n<LI>1) Mellem Emmerlev Klev på dansk område og Hindenburgdæmningen på tysk  \r\n\r\n område anlægges et fremskudt dige foran de bestående digeanlæg. Dettes  \r\n\r\n beliggenhed fremgår af den som bilag 1 til nærværende overenskomst vedhæftede  \r\n\r\n oversigtsplan i målestoksforholdet 1:100.000 samt den som bilag 2 vedhæftede  \r\n\r\n beliggenhedsplan i målestoksforholdet 1:25.000. </LI>  \r\n\r\n<LI>2) Endvidere anlægges der med forløb i statsgrænsen mellem Kongeriget  \r\n\r\n Danmark og Forbundsrepublikken Tyskland en grænsedæmning mellem de bestående  \r\n\r\n digeanlæg og det kommende, fremskudte dige; grænsedæmningen skal ligge med  \r\n\r\n halvdelen på dansk og halvdelen på tysk territorium. </LI>  \r\n\r\n</UL>  \r\n\r\n<P>Artikel 2 </P>  \r\n\r\n<UL CLASS=PLAIN-LIST>  \r\n\r\n<LI>1) Hver af de kontraherende parter er ansvarlig for opførelsen af den del  \r\n\r\n af det fremskudte dige, som ligger på dens territorium og bærer - med  \r\n\r\n forbehold af bestemmelsen i stk. 2 - de hermed forbundne udgifter. Begge de  \r\n\r\n kontraherende parter deltager rettidiget i planlægningen og udarbejdelsen af  \r\n\r\n projektet. </LI>  \r\n\r\n<LI>2) Med henblik på afløbet for afvandingen af Vidåens med de dertil  \r\n\r\n hørende vandløbs afstrømningsområde indbygges der ved Højer Kanal en sluse i  \r\n\r\n det fremskudte dige. Forbundsrepublikken Tyskland bærer 28% af  \r\n\r\n anlægsudgifterne for denne sluse eksklusive dansk merværdiafgift. De  \r\n\r\n kompetente myndigheder fastsætter i fællesskab, hvilke dele af anlægget der  \r\n\r\n skal henregnes til slusen. Når regnskabet er forelagt for og godkendt af de  \r\n\r\n kompetente tyske myndigheder, vil den tyske andel af udgifterne blive betalt  \r\n\r\n inden 2 måneder. </LI>  \r\n\r\n<LI>3) Kongeriget Danmarks regering træffer på egen bekostning de  \r\n\r\n forholdsregler, der er nødvendige for at sikre afløbet for Vidåens  \r\n\r\n afstrømningsområde i anlægsperioden. </LI>  \r\n\r\n</UL>  \r\n\r\n<P>Artikel 3 </P>  \r\n\r\n<UL CLASS=PLAIN-LIST>  \r\n\r\n<LI>1) Den danske kontraherende part opfører grænsedæmningen og anvender  \r\n\r\n herved dansk kontraktret. De kompetente danske myndigheder handler med hensyn  \r\n\r\n til projektering, licitation, overdragelse af arbejdet og afregning i samråd  \r\n\r\n med de kompetente tyske myndigheder. Anlæggets overtagelse sker i fællesskab.  \r\n\r\n</LI>  \r\n\r\n<LI>2) Hver af de kontraherende parter bærer udgifterne ved opførelsen af  \r\n\r\n grænsedæmningen på sit territorium. De udgifter, der skal bæres af den tyske  \r\n\r\n kontraherende part, udlægges af de kompetente danske myndigheder og  \r\n\r\n refunderes af de kompetente tyske myndigheder inden 2 måneder efter  \r\n\r\n regnskabets godkendelse. </LI>  \r\n\r\n<LI>3) Den danske kontraherende part påtager sig for en periode af 5 år fra  \r\n\r\n den fælles overtagelse af anlægget garanti for grænsedæmningens behørige  \r\n\r\n opførelse. </LI>  \r\n\r\n</UL>  \r\n\r\n<P>Artikel 4 </P>  \r\n\r\n<UL CLASS=PLAIN-LIST>  \r\n\r\n<LI>1) De kontraherende parter opstiller senest den 1. juli 1978 i fællesskab  \r\n\r\n en plan, der angiver anlægsafsnittene og rækkefølgen for udførelsen af disse.  \r\n\r\n De tilstræber at afslutte samtlige arbejder inden udgangen af 1981. </LI>  \r\n\r\n<LI>2) De kontraherende parter forpligter sig til rettidigt og uden ophold at  \r\n\r\n gennemføre den efter hvert lands lovgivning nødvendige forvaltningsprocedure  \r\n\r\n og andre forholdsregler. Anlægsarbejderne skal afstemmes således med  \r\n\r\n hinanden, at der sikres optimal udførelse og samtidig færdiggørelse af hele  \r\n\r\n anlægget på begge territorier. </LI>  \r\n\r\n</UL>  \r\n\r\n<P>Artikel 5 </P>  \r\n\r\n<P>De kompetente myndigheder træffer i samråd med hinanden de nødvendige  \r\n\r\n kontrolforanstaltninger for person- og godstrafikken over grænsen i  \r\n\r\n anlægsperioden inden for rammerne af de til enhver tid gældende nationale  \r\n\r\n rets- og forvaltningsforskrifter. </P>  \r\n\r\n<P>Artikel 6 </P>  \r\n\r\n<P>Tilkørselsvejen på grænsedæmningen må benyttes af de to kontraherende  \r\n\r\n parters kompetente myndigheders ansatte og andre beføjede personer i  \r\n\r\n forbindelse med digevedligeholdelse og katastrofeberedskab; der træffes i  \r\n\r\n fællesskab en ordning med henblik på en gnidningsløs afvikling af færdslen på  \r\n\r\n tilkørselsvejen i katastrofetilfælde. </P>  \r\n\r\n<P>Artikel 7 </P>  \r\n\r\n<UL CLASS=PLAIN-LIST>  \r\n\r\n<LI>1) Forløbet af statsgrænsen mellem de kontraherende parter skal i  \r\n\r\n fællesskab udmåles og afmærkes efter færdiggørelse af grænsedæmningen og den  \r\n\r\n pågældende del af det fremskudte dige. </LI>  \r\n\r\n<LI>2) De kontraherende parter forpligter sig til at holde de inden for deres  \r\n\r\n territorium beliggende dele af det fremskudte dige og grænsedæmningen  \r\n\r\n inklusive samtlige dertil hørende anlæg i behørig stand. De kompetente  \r\n\r\n myndigheder indbyder hinanden til deres digebesigtigelse. </LI>  \r\n\r\n</UL>  \r\n\r\n<P>Artikel 8 </P>  \r\n\r\n<P>De kontraherende parters kompetente myndigheder vil på begæring af en af  \r\n\r\n disse myndigheder rådføre sig med hinanden om gennemførelsen af denne  \r\n\r\n overenskomst. </P>  \r\n\r\n<P>Artikel 9 </P>  \r\n\r\n<P>Denne overenskomst finder også anvendelse på Land Berlin, såfremt  \r\n\r\n Forbundsrepublikken Tysklands regering ikke inden tre måneder efter  \r\n\r\n overenskomstens ikrafttræden afgiver anden erklæring over for Kongeriget  \r\n\r\n Danmarks regering. </P>  \r\n\r\n<P>Artikel 10 </P>  \r\n\r\n<P>Denne overenskomst træder i kraft en måned efter den dag, på hvilken de  \r\n\r\n kontraherende parter ad diplomatisk vej skriftligt har meddelt hinanden, at  \r\n\r\n de nationale betingelser for denne overenskomsts ikrafttræden er opfyldt.  \r\n\r\n</P>  \r\n\r\n<P>Således udfærdiget i Bonn den 17. marts 1987 i to originaleksemplarer,  \r\n\r\n hvert på dansk og tysk, og således, at hver tekst har samme gyldighed. </P>  \r\n\r\n<P>For Kongeriget Danmarks regering </P>  \r\n\r\n<P> <B>Eigil Jørgensen</B>  </P>  \r\n\r\n<P>For Forbundsrepublikken Tysklands regering </P>  \r\n\r\n<P> <B>Gunther van Well</B>  </P>  \r\n\r\n<P>I medfør af artikel 10 trådte overenskomsten i kraft den 19. august </P>  \r\n\r\n<P>1978. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 15. november  \r\n\r\n 1978. </I> </P>  \r\n\r\n<P CLASS=UNDERSKREVET-AF ALIGN=CENTER> <B>Henning Christophersen</B>  </P>  \r\n\r\n<P><IMG SRC=\"/image.aspx?id=50373&img=CR9195_1.gif\" align=middle width=235 height=85 border=no alt=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"></P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/02/1979"
        },
        {
            "displayName": "Accession",
            "displayValue": "L19780010364"
        },
        {
            "displayName": "Entydig dokumentidentifikation",
            "displayValue": "CM009195"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "103"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "15/11/1978"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 7.B.72."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}