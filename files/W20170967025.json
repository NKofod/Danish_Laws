{
    "id": 192340,
    "title": "Ankestyrelsens principafgørelse 50-17 om sygedagpenge - ferie",
    "documentTypeId": "240",
    "isSagsforlobPeriodValid": true,
    "shortName": "KEN nr 9670 af 11/07/2017",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 50-17 om sygedagpenge - ferie</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Sygemeldte har ikke ret til sygedagpenge under ferie, uanset om ferien er i ind- eller udland.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Sygemeldte kan efter aftale med arbejdsgiver eller kommunen holde ferie under sygeforløbet. Det er en betingelse, at borgeren har optjent ret til at afholde ferie efter ferieloven, arbejdsløshedsforsikringsloven, anden lovgivning eller efter overenskomst.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Sygedagpengeudbetalingen kan genoptages fra dagen efter endt ferie, hvis borger fortsat er uarbejdsdygtig på grund af egen sygdom efter ferieafholdelsen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Hvis ferien ikke er aftalt med arbejdsgiver eller kommunen, betragtes afholdelse af ferien som en raskmelding og efterfølgende sygefravær som en ny sygemelding.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I den konkrete sag havde borgeren, der var sygemeldt fra ledighed, ikke aftalt ferie med kommunen. Da ferien ikke var aftalt, betragtes ferien som en raskmelding. Anmodningen om sygedagpenge efter endt ferie skulle derfor behandles som en ny sygemelding, hvor betingelserne for at få sygedagpenge, herunder beskæftigelseskravet, skal være opfyldt igen.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Baggrund for at behandle sagen principielt</span>\r\n</p>\r\n<p>\r\n</p>\r\n<p>Ankestyrelsen har behandlet sagen principielt. Det har vi gjort for at afklare praksis for afholdelse af ferie under sygemelding, herunder hvornår udbetalingen af sygedagpenge kan genoptages på ny efter endt ferie.</p>\r\n<p>\r\n</p>\r\n<p>\r\n   <span class=\"Bold\">Reglerne</span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>Lov om sygedagpenge, senest bekendtgjort i lovbekendtgørelse nr. 826 af 23. juni 2017.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 7, stk. 1, om uarbejdsdygtighed</p>\r\n<p>\r\n</p>\r\n<p>\r\n   <span class=\"Italic\">Praksis</span>\r\n</p>\r\n<p>Følgende principafgørelser er brugt ved afgørelsen og gælder stadig:</p>\r\n<p>\r\n</p>\r\n<p>\r\n   <span class=\"Bold\">39-16</span> Når en borger raskmelder sig til kommunen, er udgangspunktet, at pågældende ikke længere er uarbejdsdygtig på grund af egen sygdom. Skyldes raskmeldingen til kommunen alene afholdelse af ferie, kan sygedagpengeudbetalingen genoptages fra dagen efter endt ferie, hvis borger fortsat er uarbejdsdygtig på grund af egen sygdom efter ferieafholdelsen. Der indtræder ikke en ny arbejdsgiverperiode efter endt ferie. Der er ikke ret til udbetaling af sygedagpenge under ferie, fordi det ikke er sygdom, der afholder borger fra arbejdsmarkedet i perioden, men derimod ferien.</p>\r\n<p>\r\n</p>\r\n<p>\r\n   <span class=\"Bold\">58-16</span> Der er ikke ret til sygedagpenge under ferie, uanset om ferien er i ind- eller udland. Under ferien opfylder borger ikke betingelsen om at være uarbejdsdygtig i sygedagpengelovens forstand.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Du havde ikke ret til sygedagpenge fra den 13. juni 2016 til og med den 19. juni 2016.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Kommunen skal tage stilling til, om du opfyldte beskæftigelseskravet den 20. juni 2016.</p>\r\n<p>\r\n</p>\r\n<p>Det betyder, at vi stadfæster X Kommunes afgørelse for perioden den 13. juni 2016 til og med den 19. juni 2016 og hjemviser afgørelsen om afslag på udbetaling af sygedagpenge efter endt ferie.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsens Beskæftigelsesudvalg vurderer, at du ikke har ret til udbetaling af sygedagpenge i perioden fra den 13. juni 2016 til og med den 19. juni 2016, hvor du var på ferie i Tyrkiet.</p>\r\n<p>\r\n</p>\r\n<p>Da din ferie ikke var aftalt med kommunen, betragtes ferien som en raskmelding og videre sygefravær efter endt ferie betragtes som en ny sygeperiode. Det betyder, at det er en betingelse for at få udbetalt sygedagpenge, at du opfyldte beskæftigelseskravet den 20. juni 2016</p>\r\n<p>\r\n</p>\r\n<p>Kommunen skal tage stilling til, om du opfyldte beskæftigelseskravet efter din ferie.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>\r\n   <span class=\"Underline\">Perioden fra 13. juni 2016 til og med den 19. juni 2016</span>\r\n</p>\r\n<p>Vi lægger vægt på, at der ikke kan ske udbetaling af sygedagpenge under ferieafholdelse.</p>\r\n<p>\r\n</p>\r\n<p>Der er ikke ret til udbetaling af sygedagpenge under ferie, fordi det ikke er sygdom, der afholder dig fra arbejdsmarkedet i perioden, men derimod ferien. Du var i perioden fra den 13. juni 2016 til og med den 19. juni 2016 derfor ikke uarbejdsdygtig i sygedagpengelovens forstand.</p>\r\n<p>\r\n</p>\r\n<p>\r\n   <span class=\"Underline\">Perioden fra den 20. juni 2016</span>\r\n</p>\r\n<p>Udgangspunktet er, at hvis ophør af udbetaling af sygedagpenge alene skyldes afholdelse af ferie, kan sygedagpengeudbetalingen genoptages fra dagen efter endt ferie, hvis du fortsat var uarbejdsdygtig på grund af egen sygdom efter ferieafholdelsen. Vi henviser til Ankestyrelsens principafgørelse 39-16.</p>\r\n<p>\r\n</p>\r\n<p>Det er dog en betingelse for genoptagelse af udbetalingen af sygedagpenge, at ferien er godkendt enten af en arbejdsgiver eller af kommunen.</p>\r\n<p>\r\n</p>\r\n<p>Vi lægger vægt på, at du ikke havde aftalt ferie med kommunen. Du var sygemeldt fra ledighed og havde derfor ikke mulighed for at aftale ferie med en arbejdsgiver. Kommunen blev først opmærksom på, at du havde afholdt ferie, efter kommunen modtog en anonym anmeldelse herom.</p>\r\n<p>\r\n</p>\r\n<p>Vi lægger desuden vægt på, at du flere gange var skriftligt og mundtligt orienteret om reglerne for ferie herunder, at du skulle orientere kommunen, hvis du ville rejse til udlandet.</p>\r\n<p>\r\n</p>\r\n<p>Da der ikke var tale om en aftalt ferie, betragtes ferien som en raskmelding og anmodningen om sygedagpenge efter endt ferie betragtes som en ny sygeperiode. Det betyder, at du skal opfylde beskæftigelseskravet på ny for at få udbetalt sygedagpenge fra den 20. juni 2016.</p>\r\n<p>\r\n</p>\r\n<p>Sagen hjemvises til kommunen med henblik oplysning af, hvorvidt du den 20. juni 2016 var dagpengeberettiget medlem af a-kassen. Kommunen skal i den forbindelse undersøge, om du har orienteret a-kassen om ferien og hvilken betydning en eventuelt manglende orientering vil have for din ret til dagpenge fra a-kassen.</p>\r\n<p>\r\n</p>\r\n<p>Vi bemærker, at det i sagen ikke bestrides, at du efter hjemkomsten fra ferie fortsat var uarbejdsdygtig.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Efter reglerne er retten til sygedagpenge betinget af, at en person er uarbejdsdygtig på grund af egen sygdom.</p>\r\n<p>\r\n</p>\r\n<p>Principafgørelse 58-16 fastslår, at en sygemeldt borger ikke har ret til udbetaling af sygedagpenge under ferie, uanset om ferien afholdes i ind- eller udland.</p>\r\n<p>\r\n</p>\r\n<p>Det en betingelse for ret til sygedagpenge, at beskæftigelseskravet er opfyldt.</p>\r\n<p>\r\n</p>\r\n<p>Beskæftigelseskravet kan opfyldes ved, at pågældende, hvis uarbejdsdygtigheden ikke var indtrådt, ville have været berettiget til arbejdsløshedsdagpenge eller en ydelse, der træder i stedet herfor</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet. Der er enighed om afgørelsen.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 20. juni 2019, da den er erstattet af principafgørelse 31-19."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2017"
        },
        {
            "displayName": "Accession",
            "displayValue": "W20170967025"
        },
        {
            "displayName": "Entydig dokumentidentifikation",
            "displayValue": "CR000382"
        },
        {
            "displayName": "Dato for indlæggelse",
            "displayValue": "21/06/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9670"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "11/07/2017"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2016-3313-42638"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}