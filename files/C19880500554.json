{
    "id": 49471,
    "title": "Skrivelse om tilrettelæggelse af den videre planlægning for decentrale kraftvarmeværker efter el- og varmeforsyningsloven ",
    "documentTypeId": "200",
    "isSagsforlobPeriodValid": false,
    "shortName": "SKR nr 5005 af 28/01/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om tilrettelæggelse af den videre  \r\n\r\n planlægning for decentrale kraftvarmeværker efter el- og varmeforsyningsloven  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Til alle amtsråd/Hovedstadsrådet </P>  \r\n\r\n<P>og kommunalbestyrelser. </P>  \r\n\r\n<P>Indledning. </P>  \r\n\r\n<P>Energiministeriet orienterede ved skrivelse af 8. juli 1986 samtlige  \r\n\r\n amtsråd/Hovedstadsrådet og kommunalbestyrelser om aftalen af 6. juni 1986  \r\n\r\n mellem regeringen og Socialdemokratiet om den fremtidige eludbygning. </P>  \r\n\r\n<P>Aftalen, der er tiltrådt af elværkerne (Danske Elværkers Forening, ELSAM  \r\n\r\n og Elkraft) indebærer bl.a., at der frem til 1995 etableres decentrale  \r\n\r\n kraftvarmeværker baseret på indenlandske brændsler inden for en ramme på 450  \r\n\r\n MW eleffekt. Som en første fase i udbygningen med decentrale kraftvarmeværker  \r\n\r\n etablerer elværkerne et forsøgs- og demonstrationsprogram inden for en ramme  \r\n\r\n på 80-100 MW eleffekt. </P>  \r\n\r\n<P>Hensigten med aftalen er at sikre en yderligere anvendelse af indenlandske  \r\n\r\n brændsler i energiforsyningen og en øget samproduktion af el og varme ud fra  \r\n\r\n energiøkonomiske og miljømæssige hensyn. Dette indebærer bl.a., at der i den  \r\n\r\n igangværende varmeplanlægning skal sikres det nødvendige varmegrundlag for en  \r\n\r\n sådan udbygning. </P>  \r\n\r\n<P>Forsøgs- og demonstrationsprogrammet skal danne grundlag for vurderinger  \r\n\r\n af, hvordan indenlandske energiressourcer i form af naturgas, halm, træflis,  \r\n\r\n affald, biogas m.v. kan anvendes i elproduktionen på en hensigtsmæssig måde.  \r\n\r\n I den forbindelse skal programmet belyse mulighederne for at opnå en høj  \r\n\r\n elproduktion i forhold til det givne varmegrundlag og brændselsvalg. Endelig  \r\n\r\n skal dansk industri søges inddraget med henblik på udvikling af dansk  \r\n\r\n teknologi og størst mulig dansk produktion og eksport. </P>  \r\n\r\n<P>Erfaringerne fra forsøgs- og demonstrationsprogrammet vil således være  \r\n\r\n bestemmende for planlægningen af den videre udbygning, hvilket nødvendiggør  \r\n\r\n løbende formidling af erfaringsresultaterne mellem de involverede parter.  \r\n\r\n</P>  \r\n\r\n<P>Som led i opfyldelsen af eludbygningsaftalen har naturgasselskaberne og  \r\n\r\n elværkerne den 6. november 1987 indgået en rammeaftale om prisfastsættelsen  \r\n\r\n for naturgas til produktion af elektricitet i decentrale kraftvarmeværker.  \r\n\r\n Endvidere har elværkerne i december 1987 efter drøftelser med  \r\n\r\n Energiministeriet fremlagt en elafregningsordning for elektricitet produceret  \r\n\r\n på decentrale kraftvarmeværker, som ikke ejes af elværkerne. Det hermed  \r\n\r\n foreliggende grundlag vil kunne indgå i planlægningen for etablering af de  \r\n\r\n enkelte værker. </P>  \r\n\r\n<P>Amtskommunal og kommunal kraftvarmeplanlægning. </P>  \r\n\r\n<P>Aftalen om kraftvarmeudbygningen har således betydning for såvel  \r\n\r\n varmeplanlægningen som elforsyningen. En lang række byer, som i dag har  \r\n\r\n fjernvarmeforsyning, må påregne, at der skal etableres decentral  \r\n\r\n kraftvarmeforsyning inden for perioden 1988-1995, ligesom elproduktionen fra  \r\n\r\n decentrale kraftvarmeværker skal indgå i elværkernes samlede elkapacitet og  \r\n\r\n dermed i grundlaget for fremtidige vurderinger af behovet for yderligere  \r\n\r\n eludbygning. Den nødvendige planlægning herfor skal derfor søges sikret. </P>  \r\n\r\n<P>For en lang række fjernvarmebyer gælder det, at de i dag er omfattet af  \r\n\r\n regionale og kommunale varmeplaner, der allerede er godkendt efter  \r\n\r\n varmeforsyningslovens kapitel 2 og 3. Vedtagelse og godkendelse af disse  \r\n\r\n varmeplaner er som hovedregel sket, uden at muligheden for etablering af  \r\n\r\n decentrale kraftvarmeværker har været undersøgt nærmere. For andre  \r\n\r\n fjernvarmebyer forholder det sig således, at amtskommuner og kommuner ved  \r\n\r\n Energiministeriets godkendelse af regionale varmeplaner er blevet anmodet om  \r\n\r\n at behandle kraftvarmeudbygningen i forbindelse med udarbejdelse af tillæg  \r\n\r\n til den regionale varmeplan. Endvidere er en række amtskommuner og kommuner,  \r\n\r\n hvor den regionale varmeplanlægning ikke er færdiggjort, i forbindelse med  \r\n\r\n Energiministeriets forudsætninger for den regionale og kommunale  \r\n\r\n varmeplanlægning blevet anmodet om at planlægge for udbygning med decentral  \r\n\r\n kraftvarme. </P>  \r\n\r\n<P>Energiministeriet er af den opfattelse, at udbygningen med decentral  \r\n\r\n kraftvarme som udgangspunkt bør behandles i sammenhæng med den samlede  \r\n\r\n varmeplanlægning inden for henholdsvis amtskommunen og kommunen, hvor der kan  \r\n\r\n foretages en samlet belysning af de forskellige forsyningsmuligheder.  \r\n\r\n Energiministeriet er dog samtidig opmærksom på, at der især ved  \r\n\r\n gennemførelsen af forsøgs- og demonstrationsprogrammet må forudses et behov  \r\n\r\n for, at projekter behandles, inden der foreligger en samlet regional  \r\n\r\n kraftvarmeplan. Energiministeriet er derfor indstillet på - når det skønnes  \r\n\r\n nødvendigt - efter drøftelse med de berørte parter at gennemføre en  \r\n\r\n fremskyndet planlægning, således at dele af regionale varmeplaner eller  \r\n\r\n regionale varmeplantillæg for kraftvarmeforsyning af en eller flere  \r\n\r\n fjernvarmebyer kan godkendes. For projekter under forsøgs- og  \r\n\r\n demonstrationsprogrammet må det endvidere forventes, at der af tidsmæssige  \r\n\r\n årsager kan være behov for, at myndighedsbehandlingen sker efter reglerne i  \r\n\r\n Energiministeriets projektbekendtgørelse. </P>  \r\n\r\n<P>Myndighedsbehandlingen i forbindelse med forsøgs- og  \r\n\r\n demonstrationsprogrammet vil være fordelt således, at Energiministeriet vil  \r\n\r\n følge den videre realisering af programmet, herunder om værkerne har den  \r\n\r\n fornødne forsøgs- og demonstrationsværdi som forudsat i aftalen, mens  \r\n\r\n amtskommunerne og kommunerne i samarbejde med Energistyrelsen på sædvanlig  \r\n\r\n måde forventes at sikre, at forsøgs- og demonstrationsværkerne kan indpasses  \r\n\r\n i varmeplanlægningen. </P>  \r\n\r\n<P>Kraftvarmeværker under forsøgs- og demonstrationsprogrammet. </P>  \r\n\r\n<P>Aftalens første fase er et forsøgs- og demonstrationsprogram, der omfatter  \r\n\r\n 80-100 MW elkapacitet på værker af forskellig størrelse, teknisk indretning  \r\n\r\n og brændsel (naturgas, halm, træflis, affald og biogas). Værkerne skal bygges  \r\n\r\n til idriftsættelse i årene 1988-1990, idet det sidste værk forudsættes  \r\n\r\n idriftsat senest i 1991. Programmets resultater skal løbende vurderes med  \r\n\r\n henblik på, at de projekterings-, anlægs- og driftsmæssige erfaringer kan  \r\n\r\n indgå i den videre kraftvarmeudbygning. </P>  \r\n\r\n<P>Energiministeriet lægger vægt på, at forsøgs- og demonstrationsprogrammet  \r\n\r\n er bredt sammensat med hensyn til valg af anlægsstørrelse, teknisk  \r\n\r\n indretning, brændselsanvendelse m.v. Der vil endvidere blive lagt vægt på at  \r\n\r\n tilgodese de lokale ønsker i forbindelse med gennemførelsen af forsøgs- og  \r\n\r\n demonstrationsprogrammet. </P>  \r\n\r\n<P>Elværkerne har siden indgåelsen af aftalen arbejdet på udformningen af  \r\n\r\n sådanne programmer for deres respektive forsyningsområder. Programmerne har  \r\n\r\n løbende været drøftet mellem elværkerne og Energiministeriet, ligesom der har  \r\n\r\n været kontakt med berørte amtskommuner og kommuner med hensyn til nogle af  \r\n\r\n anlæggene. Det samlede forsøgs- og demonstrationsprogram er fremsendt til  \r\n\r\n Energiministeriet af elværkerne i oktober 1987. </P>  \r\n\r\n<P>Beskrivelse af elværkernes forsøgs- og demonstrationsprogram vedlægges  \r\n\r\n nærværende skrivelse. Energistyrelsen vil snarest tage initiativ til  \r\n\r\n drøftelser mellem elværkerne, varmeplanmyndighederne, berørte  \r\n\r\n forsyningsselskaber og Energistyrelsen, således at der hurtigt kan ske en  \r\n\r\n afklaring af de planlægningsmæssige forhold for etablering af  \r\n\r\n kraftvarmeværkerne. </P>  \r\n\r\n<P>Kraftvarmeværker i den videre udbygning. </P>  \r\n\r\n<P>På baggrund af resultaterne fra forsøgs- og demonstrationsprogrammet  \r\n\r\n omfatter aftalens anden fase en udbygning med decentrale kraftvarmeværker  \r\n\r\n inden for en ramme på 350-370 MW elkapacitet. Værkerne skal bygges til  \r\n\r\n idriftsættelse i årene 1991-1995. </P>  \r\n\r\n<P>Energiministeriet finder, at der er behov for en nærmere regional  \r\n\r\n kortlægning af mulighederne for etablering af decentrale kraftvarmeværker.  \r\n\r\n</P>  \r\n\r\n<P>Energiministeriet skal på denne baggrund anmode landets amtsråd/  \r\n\r\n Hovedstadsrådet om i samarbejde med berørte kommunalbestyrelser, elværkerne  \r\n\r\n og berørte forsyningsselskaber at udarbejde et regionalt oplæg for en  \r\n\r\n udbygning med decentral kraftvarme, bilagt en kort redegørelse, som bl.a. bør  \r\n\r\n beskrive følgende forhold: </P>  \r\n\r\n<P>- Udpegning af mulige kraftvarmebyer inden for amtskommunen. </P>  \r\n\r\n<P>- Påtænkte kraftvarmeforsynede områder. </P>  \r\n\r\n<P>- Brændselsanvendelse. </P>  \r\n\r\n<P>- Etableringstidspunkt. </P>  \r\n\r\n<P>- Overvejelser vedrørende organisation samt anlæggenes tekniske  \r\n\r\n indretning, herunder størrelsen af den forventede el- og varmeproduktion.  \r\n\r\n</P>  \r\n\r\n<P>Energiministeriet forudsætter, at især de tre sidstnævnte forhold belyses  \r\n\r\n på baggrund af oplysninger fra elværkerne. Elværkerne vil - så vidt det er  \r\n\r\n muligt - søge at belyse disse forhold for de værker, som amtskommuner og  \r\n\r\n kommuner af hensyn til den varmeplanmæssige vurdering finder er af betydning.  \r\n\r\n</P>  \r\n\r\n<P>Energiministeriet skal samtidig anmode om, at det regionale oplæg til  \r\n\r\n kraftvarmeudbygning indsendes til Energistyrelsen senest den 15. oktober  \r\n\r\n 1988. Oplægget indgår som led i den igangværende varmeplanlægning og kan  \r\n\r\n derfor afpasses efter planlægningens stadium i de enkelte amtskommuner,  \r\n\r\n hvorfor oplæggets form og karakter kan variere fra amtskommune til  \r\n\r\n amtskommune. I de amtskommuner, hvor kraftvarmeplanlægningen allerede er  \r\n\r\n påbegyndt, vil dette arbejde naturligt kunne indgå i udarbejdelsen af  \r\n\r\n kraftvarmeoplægget. </P>  \r\n\r\n<P>På baggrund af de regionale oplæg vil Energiministeriet/Energistyrelsen  \r\n\r\n gennemføre drøftelser med amtskommunerne, kommuner og forsyningsselskaber  \r\n\r\n samt elværkerne om angivelse af nærmere forudsætninger for den videre  \r\n\r\n planlægning for de enkelte kraftvarmeværker inden for amtskommunerne,  \r\n\r\n herunder anlægstyper, brændselsanvendelse, etableringstidspunkt m.v. </P>  \r\n\r\n<P>Forberedelse af overgang til kraftvarmeforsyning. </P>  \r\n\r\n<P>For at opnå den bedst mulige indpasning af de decentrale kraftvarmeværker,  \r\n\r\n skal Energiministeriet anmode om, at der i den igangværende planlægning  \r\n\r\n allerede nu forberedes en omlægning af eksisterende produktionsanlæg, og at  \r\n\r\n eventuelle justeringer af forsyningsområder i de byer, som påtænkes  \r\n\r\n kraftvarmeforsynet, påbegyndes. </P>  \r\n\r\n<P>I den igangværende regionale og kommunale varmeplanlægning bør der derfor  \r\n\r\n i mulige kraftvarmebyer i forbindelse med behandlingen af plan- og  \r\n\r\n projektforslag tages hensyn til: </P>  \r\n\r\n<P>- Tilrettelægge den eksisterende fjernvarmeproduktion med henblik på en  \r\n\r\n senere kraftvarmeforsyning. </P>  \r\n\r\n<P>- Forberede overgangen til kraftvarmeproduktion f.eks. gennem  \r\n\r\n sammenkobling af produktionsanlæg. </P>  \r\n\r\n<P>- Sikre og eventuelt reservere områdets lokale energiressourcer  \r\n\r\n (overskudshalm, træ, affald m.v.) for en senere kraftvarmeproduktion. </P>  \r\n\r\n<P>- Bevare og eventuelt udvide de fjernvarmeforsynede områder. </P>  \r\n\r\n<P>- Søge tilslutningen af varmeforbrugere til fjernvarmenettet øget, </P>  \r\n\r\n<P>- Indrette naturgasforsyningsanlæg med henblik på senere  \r\n\r\n kraftvarmeproduktion. </P>  \r\n\r\n<P>- Samordne kraftvarmeudbygningen med miljøplanlægningen. </P>  \r\n\r\n<P>Af hensyn til en lokal gennemførelse af en hensigtsmæssig  \r\n\r\n kraftvarmeforsyning kan der vise sig behov for, at der eventuelt foretages en  \r\n\r\n justering af områdeafgrænsninger, som er fastlagt i forbindelse med en  \r\n\r\n godkendt delplan, en godkendt regional varmeplan, en endelig vedtaget  \r\n\r\n kommunal varmeplan eller et projekt behandlet i henhold til  \r\n\r\n Energiministeriets projektbekendtgørelse. Energiministeriet er indstillet på  \r\n\r\n at medvirke til, at sådanne justeringer eventuelt kan foretages efter  \r\n\r\n forhandling med de berørte forsyningsselskaber. </P>  \r\n\r\n<P>Forholdet til elforsyningsloven. </P>  \r\n\r\n<P>Efter elforsyningsloven kan elforsyningsvirksomhed fra produktionsanlæg  \r\n\r\n over 25 MW eleffekt kun udøves efter bevilling fra energiministeren og  \r\n\r\n anlægsgodkendelse m.v. fra Energistyrelsen. Produktionsanlæg under 25 MW  \r\n\r\n eleffekt er ikke omfattet af elforsyningslovens bevillingsbestemmelser m.v.,  \r\n\r\n men er dog ligesom de større anlæg omfattet af lovens § 13 vedrørende  \r\n\r\n anlæggenes tekniske indretning, brændselsanvendelse m.m. Energiministeriet  \r\n\r\n har endvidere med baggrund i elforsyningslovens § 13 udstedt bekendtgørelse  \r\n\r\n nr. 112 af 29. marts 1982 om mindstelagre af brændsel ved  \r\n\r\n elforsyningsvirksomheder på mere end 2 MW eleffekt. Bekendtgørelsen giver  \r\n\r\n mulighed for, at Energistyrelsen kan meddele dispensation vedrørende  \r\n\r\n lagerforpligtelsen, og en sådan dispensation vil indtil videre som hovedregel  \r\n\r\n kunne forventes i forbindelse med anlæg, der anvender indenlandske brændsler.  \r\n\r\n</P>  \r\n\r\n<P>Energistyrelsen vil foretage en samlet myndighedsbehandling af decentrale  \r\n\r\n kraftvarmeværker efter el- og varmeforsyningsloven. Energiministeriet skal  \r\n\r\n derfor anmode amtsrådene/Hovedstadsrådet og berørte kommunalbestyrelser om  \r\n\r\n ved fremsendelse af forslag til * regionale varmeplaner/varmeplantillæg,  \r\n\r\n delplantillæg eller projekter, som omfatter decentrale kraftvarmeanlæg, at  \r\n\r\n vedlægge materiale om teknisk indretning m.v., således at Energistyrelsen kan  \r\n\r\n påbegynde sin behandling efter elforsyningsloven. Det forudsættes, at dette  \r\n\r\n materiale udarbejdes af de pågældende forsyningsvirksomheder (elværk eller  \r\n\r\n andre). </P>  \r\n\r\n<P>Forholdet til den sammenfattende fysiske planlægning. </P>  \r\n\r\n<P>Af hensyn til en rettidig gennemførelse af såvel forsøgs- og  \r\n\r\n demonstrationsprogrammet som den samlede kraftvarmeudbygning er det  \r\n\r\n nødvendigt, at myndighedsbehandlingen efter anden lovgivning afklares  \r\n\r\n parallelt. </P>  \r\n\r\n<P>Det er derfor vigtigt, at amtsrådene/Hovedstadsrådet og  \r\n\r\n kommunalbestyrelserne i samarbejde med forsyningsselskaberne forbereder denne  \r\n\r\n del af myndighedsbehandlingen. </P>  \r\n\r\n<P>Planstyrelsen og Miljøstyrelsen har over for Energiministeriet  \r\n\r\n tilkendegivet, at styrelserne vil være indstillet på tilrettelæggelse af en  \r\n\r\n hurtig sagsbehandling efter region- og kommuneplanlovene samt  \r\n\r\n miljøbeskyttelsesloven, ligesom styrelserne vil stå til rådighed med hensyn  \r\n\r\n til afklaring af tvivlsspørgsmål. </P>  \r\n\r\n<P>Samarbejde, information m.v. </P>  \r\n\r\n<P>Energiministeriet finder, at et fortsat nært samarbejde mellem amtsrådet,  \r\n\r\n kommunalbestyrelserne, elværkerne, forsyningsselskaber og de centrale  \r\n\r\n energimyndigheder vil være af afgørende betydning for en hensigtsmæssig  \r\n\r\n løsning af de forestående opgaver i forbindelse med planlægning og  \r\n\r\n gennemførelse af kraftvarmeudbygningen. Energistyrelsen vil i videst mulig  \r\n\r\n udstrækning fortsat medvirke aktivt i samordningsgrupperne med orientering og  \r\n\r\n vejledning og om nødvendigt styrke samarbejdet. </P>  \r\n\r\n<P>Energistyrelsen forventer i foråret 1988 at kunne udsende vejledende  \r\n\r\n notater til støtte for den amtskommunale og kommunale planlægning. Notaterne  \r\n\r\n påtænkes bl.a. at indeholde en nærmere beskrivelse af den forestående  \r\n\r\n planlægningsopgaves grundlag, karakter og omfang, ligesom de  \r\n\r\n elafregningsmæssige forhold vil kunne indgå. Energistyrelsen vil i takt med  \r\n\r\n planlægningens forløb overveje behovet for udsendelse af yderligere  \r\n\r\n vejledning. </P>  \r\n\r\n<P>Eventuelle spørgsmål vedrørende planlægningens indhold og tilrettelæggelse  \r\n\r\n bedes rettet til Energistyrelsens 8. og 9. kontor telefon (01) 92 67 00. </P>  \r\n\r\n<P>Kopi af nærværende skrivelse er tilsendt en række selskaber og  \r\n\r\n organisationer, jfr. vedlagte fortegnelse. </P>  \r\n\r\n<P>Svend Erik Hovmand </P>  \r\n\r\n<P>/ Jørgen Staffeldt </P>  \r\n\r\n<P>Danske Elværkers Forening </P>  \r\n\r\n<P>ELSAM </P>  \r\n\r\n<P>ELKRAFT </P>  \r\n\r\n<P>Danske Fjernvarmeværkers Forening </P>  \r\n\r\n<P>Dansk Naturgas A/S </P>  \r\n\r\n<P>HNG I/S </P>  \r\n\r\n<P>Naturgas Sjælland I/S </P>  \r\n\r\n<P>Naturgas Fyn I/S </P>  \r\n\r\n<P>Naturgas Midt/Nord I/S </P>  \r\n\r\n<P>Naturgas Syd I/S </P>  \r\n\r\n<P>KOMGAS I/S </P>  \r\n\r\n<P>Landbrugsrådet </P>  \r\n\r\n<P>De Danske Landboforeninger, Halmudvalget </P>  \r\n\r\n<P>Skov- og Naturstyrelsen </P>  \r\n\r\n<P>Kommunernes Landsforening </P>  \r\n\r\n<P>Amtsrådsforeningen </P>  \r\n\r\n<P>Industrirådet </P>  \r\n\r\n<P>Miljøteknisk Brancheforening, Entreprenørforeningen </P>  \r\n\r\n<P>Håndværksrådet </P>  \r\n\r\n<P>Dansk Ingeniørforening </P>  \r\n\r\n<P>Ingeniørsammenslutningen </P>  \r\n\r\n<P>Planstyrelsen </P>  \r\n\r\n<P>Miljøstyrelsen </P>  \r\n\r\n<P>Landbrugsministeriet </P>  \r\n\r\n<P>Monopoltilsynet </P>  \r\n\r\n<P>Energistyrelsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19880500554"
        },
        {
            "displayName": "Entydig dokumentidentifikation",
            "displayValue": "CM008282"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "13/07/2005"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "5005"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "28/01/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "6423-5/PS/jc2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}