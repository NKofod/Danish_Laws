{
    "id": 114473,
    "title": "Selvforskyldt ledig. Karantæne, jobplan, ophør, manglende evner, ikke tilsagn om ophør fra arbejdsformidlingen",
    "documentTypeId": "240",
    "isSagsforlobPeriodValid": true,
    "shortName": "KEN nr 10362 af 13/04/2007",
    "documentHtml": "<div class=\"bjelke\">Den fulde tekst</div><p class=\"Titel2\">Selvforskyldt ledig. Karantæne, jobplan, ophør, manglende evner, ikke tilsagn om ophør fra arbejdsformidlingen</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet skulle ifølge jobplan deltage i ”salg- og servicekursus” i en periode.</div>\r\n        </p>\r\n        <p class=\"Tekst2\">\r\n          <div>Under deltagelsen fandt medlemmet ud af, at han i stedet ville uddanne sig som chauffør. Han kontaktede den 30. januar arbejdsformidlingen(AF) og fik oplyst, at han skulle fortsætte, indtil han hørte nærmere fra sagsbehandleren i AF. Medlemmet ophørte dog på kurset dagen efter den 31. januar. Anden aktør, som stod for forløbet, var enig med medlemmet i, at det handlede om bristede forventninger og ”mismatch”.</div>\r\n        </p>\r\n        <p class=\"Tekst2\">\r\n          <div>Ankenævnet lagde bl.a. til grund, at der ikke forelå dokumentation fra uddannelsesstedet for, at medlemmet på grund af manglende evner ikke kunne gennemføre kurset, og at der ikke forud for medlemmets ophør på kurset forelå accept fra AF om, at han kunne ophøre.</div>\r\n        </p>\r\n        <p class=\"Tekst2\">\r\n          <div>Ankenævnet tiltrådte direktoratets afgørelse om at medlemmet var selvforskyldt ledig, og derfor skulle have en karantæne på 3 uger.</div>\r\n        </p>\r\n      </div>\r\n      <p class=\"Tekst\">Ankenævnet har behandlet a-kassens klage på møde den 12. april 2007.</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">Medlemmet er selvforskyldt ledig den 31. januar 2006, og han skal have en karantæne på 3 uger.</p>\r\n      <p class=\"Tekst\">Ankenævnet tiltræder således denne del af Arbejdsdirektoratets afgørelse af den 1. maj 2006.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> medlemmet ifølge jobplan skulle deltage i ”salg- og service-kursus” i perioden fra den 11. januar til den 3. marts 2006,</p>\r\n        <p class=\"Liste1\"><span class=\"Liste1Nr\">–</span> medlemmet den 30. januar 2006 kontaktede Arbejdsformidlingen (AF) og oplyste, at han ønskede at stoppe forløbet. Han ville i stedet begynde på chaufførkursus den 27. februar 2006 som selvvalgt uddannelse. AF bad medlemmet om at fortsætte, indtil han hørte nærmere fra sagsbehandleren i AF,</p>\r\n        <p class=\"Liste1\"><span class=\"Liste1Nr\">–</span> medlemmet den 31. januar 2006 afbrød sin deltagelse i ” salg- og service-kursus”,</p>\r\n        <p class=\"Liste1\"><span class=\"Liste1Nr\">–</span> medlemmet den 31. januar 2006 henvendte sig til a-kassen og oplyste, at han slet ikke kunne se sig selv i servicebranchen. Han ville melde sig til chaufføruddannelsen, som begyndte den 27. februar 2006,</p>\r\n        <p class=\"Liste1\"><span class=\"Liste1Nr\">–</span> medlemmet havde ifølge egne oplysninger også talt med sin underviser, der var enig med ham i, at den bedste løsning var at stoppe forløbet og komme videre en anden vej,</p>\r\n        <p class=\"Liste1\"><span class=\"Liste1Nr\">–</span> anden aktør bekræftede forløbet og oplyste, at de den 1. februar 2006 havde udfyldt ophørserklæring pr. 31. januar 2006,</p>\r\n        <p class=\"Liste1\"><span class=\"Liste1Nr\">–</span> medlemmet havde fortalt, at han telefonisk havde aftalt med AF, at han stoppede,</p>\r\n        <p class=\"Liste1\"><span class=\"Liste1Nr\">–</span> det af blanket, AF 70 underskrevet den 1. februar 2006 af anden aktør, fremgår, at medlemmet ifølge aftale med AF afbrød sin uddannelse den 31. januar 2006,</p>\r\n        <p class=\"Liste1\"><span class=\"Liste1Nr\">–</span> AF den 2. februar 2006 udfyldte revideret jobplan, vedrørende medlemmet,</p>\r\n        <p class=\"Liste1\"><span class=\"Liste1Nr\">–</span> AF ifølge AMANDA den 9. februar 2006 vurderer, at medlemmet ikke havde overholdt jobplan. Hændelsesdato er anført til den 31. januar 2006,</p>\r\n        <p class=\"Liste1\"><span class=\"Liste1Nr\">–</span> medlemmet overfor direktoratet bl.a. har oplyst, at han i forbindelse med ophøret havde kontaktet alle de instanser, som var blevet ham anvist, og at han hele vejen igennem havde gjort, som han havde fået besked på, og han var sikker på at alle aftaler var i orden. medlemmet følte ikke, at han kunne gennemføre forløbet med noget positivt resultat, da han tidligt blev bevidst om, at han ikke var serviceminded og ikke følte sig godt tilpas i disse situationer, og</p>\r\n        <p class=\"Liste1\"><span class=\"Liste1Nr\">–</span> anden aktør ved brev af 5. januar 2007 til ankenævnet har oplyst, at baggrunden for oplysningen i blanket, AF 70, om det var aftalt med AF, var oplysninger fra medlemmet. Anden aktør oplyste videre i brevet, at underviseren på baggrund af medlemmet oplysninger om at hans forventninger om et job i XX arrangerede et møde med butikschefen til nærmere drøftelse af de uindfriede forventninger. Medlemmet ophørte inden dette møde.</p>\r\n      </p>\r\n      <p class=\"Tekst\">A-kassen har i klagen nedlagt påstand om, at medlemmet ikke er selvforskyldt ledig i forbindelse med ophøret i tilbud den 31. januar 2006.</p>\r\n      <p class=\"Tekst\">Til støtte herfor anfører a-kassen bl.a., at det på baggrund af medlemmets forklaring, uddannelsesinstitutionens udtalelse samt AF’s accept af AF 70 var tilstrækkeligt grundlag for at træffe afgørelse efter § 32 i bekendtgørelse om selvforskyldt ledighed. Ophøret skyldtes at ”manglende færdigheder” var erkendt af både medlem, uddannelsessted og efterfølgende accepteret af AF.</p>\r\n      <p class=\"Tekst\">I forhold til, at direktoratet ved afgørelsen lægger vægt på, at medlemmet burde have afventet AF’s accept i form af revideret jobplan, anfører a-kassen bl.a., at AF aldrig reviderer jobplaner, når der er tale om ophør uden direkte overgang til andet tilbud. Videre bemærkes, at medlemmet ikke har ret/pligt til aktivering. Hertil kommer, at medlemmet under hele forløbet har handlet i god tro, og har været overbevist om, at det var i orden at have aftalt ophøret med skolen.</p>\r\n      <p class=\"Tekst\">Af bekendtgørelsen om selvforskyldt ledighed fremgår det, at et medlem er selvforskyldt ledigt, hvis medlemmet uden gyldig grund, jf. kapitel 3, ophører i et tilbud efter en jobplan. De gyldige grunde relaterer sig til arbejdsmarkedet og er ikke personlige grunde.</p>\r\n      <p class=\"Tekst\">Det er ankenævnets opfattelse, at der ikke var en gyldig grund til, at medlemmet ophørte med kurset. Ifølge jobplanen skulle han fortsætte på kurset indtil den 3. marts 2006.</p>\r\n      <p class=\"Tekst\">Ankenævnet har herved lagt vægt på, at medlemmet ikke forud for ophøret havde lavet aftale med AF herom. Medlemmet talte med AF den 30. januar 2006, og han fik at vide, at han skulle fortsætte på kurset indtil han hørte nærmere fra sagsbehandleren på AF. Medlemmet ophørte den 31. januar 2006 uden, at han forinden havde fået tilsagn fra AF om, at han kunne ophøre på kurset.</p>\r\n      <p class=\"Tekst\">Efter bekendtgørelsens § 32, kan et medlem ophøre i et tilbud om uddannelse efter en jobplan, hvis uddannelsesstedet bekræfter, at medlemmet ikke har de fornødne færdigheder til at gennemføre uddannelsen.</p>\r\n      <p class=\"Tekst\">Det fremgår af sagen, at anden aktør har oplyst, at hun flere gange havde talt med medlemmet i forbindelse med opstart, og at han fra begyndelsen var meget motiveret og engageret. Dette ændredes især efter praktikperioden. Anden aktør var ikke i tvivl om, at det handlede om bristede forventninger og ”mismatch”. Medlemmet havde med sine kompetencer fra byggebranchen ment, at forløbet var noget for ham, men kombinationen med servicebranchen var ikke noget for ham. I erklæring AF 70 fra anden aktør fremgår det, at ophøret var ifølge aftale med AF.</p>\r\n      <p class=\"Tekst\">Endvidere fremgår det af sagen, at medlemmet til a-kassen har oplyst, at han ikke kunne se sig selv i servicebranchen. Han havde ikke og kunne ikke tilegne sig de kompetencer, der krævedes for at imødegå kundekontakt mv. Han ønskede at påbegynde chaufføruddannelsen.</p>\r\n      <p class=\"Tekst\">Ved brev af 19. april 2006 til direktoratet har medlemmet skrevet sine bemærkninger til sagen. Han anfører, at han føler sig trukket rundt i manegen. Han havde i forbindelse med ophøret kontaktet alle de instanser, som var blevet ham anvist, a-kasse, skolen og AF. Han følte ikke, at han kunne gennemføre forløbet med noget positivt resultat, da han tidligt blev bevidst om, at han ikke var serviceminded og ikke følte sig godt tilpas i disse situationer. Medlemmet oplyser endvidere, at han hele vejen har gjort, som han havde fået besked på og var helt sikker på at alle aftaler var i orden. Medlemmet kunne ikke se det logiske i at bruge penge på et forløb, som ikke på nogen måde ville give ham job, da han ikke kunne se sig selv i branchen overhovedet. Han havde ikke pligt til aktivering, men forsøgte alligevel om kurset var noget for ham.</p>\r\n      <p class=\"Tekst\">Der foreligger ikke dokumentation fra uddannelsesstedets side for, at medlemmet på grund af manglende evner ikke gennemførte kurset.</p>\r\n      <p class=\"Tekst\">At medlemmet under forløbet fandt ud af, at han ville uddanne sig som chauffør, ændrer ikke ankenævnets vurdering, idet en afklaring og beslutning om, hvad man gerne vil uddanne sig til ikke er en gyldig grund til ophør efter bekendtgørelse om selvforskyldt ledighed kapitel 3.</p>\r\n      <p class=\"Tekst\">Ankenævnet har endvidere lagt vægt på, at medlemmet selv havde ønsket at deltage i kurset, og han havde ved ophøret kun deltaget i relativt kort tid.</p>\r\n      <p class=\"Tekst\">Ankenævnet har endelig lagt vægt på, at der ikke forud for medlemmets ophør på kurset forelå accept fra AF om, at han kunne ophøre.</p>\r\n      <p class=\"Tekst\">Ankenævnet er opmærksom på, at jobplanen efterfølgende er blevet revideret torsdag den 2. februar 2006</p>\r\n      <p class=\"Tekst\">Ankenævnet finder derfor, at medlemmet var selvforskyldt ledig den 31. januar 2006, og han skal have en karantæne på 3 uger.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 63, stk. 1, nr. 4 i lov om arbejdsløshedsforsikring mv., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\">–</span> § 1, stk. 2, nr. 3, § 9, kapitel 3, § 36, stk. 1, § 37, stk. 1, og § 39, stk. 1, i Arbejdsdirektoratets bekendtgørelse nr. 514 af 17. juni 2003 om selvforskyldt ledighed med de ændringer, der følger af bekendtgørelse nr. 971 af 17. oktober 2005.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet samt sekretariatet for ankenævnets brev af 5. december 2006, AF’s brev af 15. december 2006 med bilag, sekretariatets brev af 22. december 2006, anden aktørs brev af 5. januar 2007 og sekretariatets kontorrapport af 26. marts 2007.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">Medlemmet,</p>\r\n      <p class=\"Tekst\">Arbejdsdirektoratet,</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005</span></p>\r\n      <p class=\"Tekst\"><span class=\"Bold\">§ 63.</span> Dagpenge må ikke udbetales, jf. stk. 4, til et medlem, hvis ledighed skyldes,</p>\r\n      <p class=\"Tekst\">…</p>\r\n      <p>\r\n        <p class=\"Liste1\"><span class=\"Liste1Nr\">4)</span> at medlemmet uden fyldestgørende grund afslår at medvirke til udarbejdelse eller revision af en jobplan, afslår eller afbryder et tilbud i henhold til en jobplan efter lov om en aktiv beskæftigelsesindsats eller afslår eller afbryder en uddannelse, som arbejdsformidlingen vurderer vil øge mulighederne for beskæftigelse.</p>\r\n      </p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 514 af 17. juni 2003 om selvforskyldt ledighed med de ændringer, der følger af bekendtgørelse nr. 971 af 17. oktober 2005:</span></p>\r\n      <p class=\"Tekst\"><span class=\"Bold\">§ 9.</span> Et medlem er selvforskyldt ledig, hvis medlemmet uden en gyldig grund, jf. kap. 3, ophører i et tilbud efter en jobplan.</p>\r\n      <p class=\"Tekst\">…</p>\r\n      <p class=\"Tekst\">Kapitel 3</p>\r\n      <p class=\"Tekst\"><span class=\"Italic\">Gyldige Grunde</span></p>\r\n      <p class=\"Tekst\"><span class=\"Bold\">§ 12.</span> En gyldig grund skal foreligge på det tidspunkt, hvor et medlem afslår eller opsiger et arbejde eller et tilbud efter en jobplan.</p>\r\n      <p class=\"Tekst\"><span class=\"Italic\">Stk. 2.</span> Det er ikke en gyldig grund, hvis årsagen til afslaget eller opsigelsen er en afledt følge af en handling, som medlemmet har foretaget efter eget valg.</p>\r\n      <p class=\"Tekst\"><span class=\"Italic\">Helbred</span></p>\r\n      <p class=\"Tekst\"><span class=\"Bold\">§ 13.</span> Et medlem kan afslå eller opsige et arbejde, hvis der er dokumentation fra en læge for:</p>\r\n      <p>\r\n        <p class=\"Liste1\"><span class=\"Liste1Nr\">1)</span> at medlemmet på grund af sit helbred ikke eller kun med vanskelighed kan udføre arbejdet, eller</p>\r\n        <p class=\"Liste1\"><span class=\"Liste1Nr\">2)</span> at arbejdet vil medføre, at der opstår eller sker en forværring af helbredsmæssige problemer, herunder problemer ved graviditet.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Ved opsigelse er det et krav, at medlemmet har prøvet at få et andet arbejde på arbejdspladsen.</p>\r\n      <p class=\"Tekst\"><span class=\"Italic\">Stk. 3.</span> Stk. 1 gælder også ved afslag på et tilbud efter en jobplan.</p>\r\n      <p class=\"Tekst\"><span class=\"Italic\">Stk. 4.</span> Stk. 1 og 2 gælder også ophør i et tilbud efter en jobplan.</p>\r\n      <p class=\"Tekst\"><span class=\"Italic\">Transport</span></p>\r\n      <p class=\"Tekst\"><span class=\"Bold\">§ 14.</span> Et medlem kan afslå eller opsige et arbejde, hvis afstanden mellem bopæl og arbejdssted medfører, at den tid, der går til transport, er mere end, hvad der skal accepteres efter § 9 i bekendtgørelse om rådighed.</p>\r\n      <p class=\"Tekst\"><span class=\"Italic\">Stk. 2.</span> Ved opsigelse er det et krav, at medlemmet har prøvet at få en anden arbejdstid, og at opsigelsen sker i umiddelbar tilknytning til:</p>\r\n      <p>\r\n        <p class=\"Liste1\"><span class=\"Liste1Nr\">1)</span> omlægning af offentlige transportmidler,</p>\r\n        <p class=\"Liste1\"><span class=\"Liste1Nr\">2)</span> ændring af arbejdstidens placering, eller</p>\r\n        <p class=\"Liste1\"><span class=\"Liste1Nr\">3)</span> bortfald af en privat aftale om samkørsel med personer uden for medlemmets husstand, hvor medlemmet ikke har råderet over transportmidlet.</p>\r\n      </p>\r\n      <p class=\"Tekst\"><span class=\"Italic\">Stk. 3.</span> Stk. 1 gælder også ved afslag på et tilbud efter en jobplan.</p>\r\n      <p class=\"Tekst\"><span class=\"Italic\">Stk. 4.</span> Stk. 1 og 2 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Pasning af familie</span></p>\r\n      <p class=\"Tekst\"><span class=\"Bold\">§ 15.</span> Et medlem kan afslå eller opsige et arbejde, hvis medlemmet ikke har pasningsmulighed for børn eller andre familiemedlemmer af husstanden, der kræver pleje.</p>\r\n      <p class=\"Tekst\"><span class=\"Italic\">Stk. 2.</span> Ved opsigelse er det et krav, at medlemmet har prøvet at få en anden arbejdstid, og at medlemmet har gjort rimelige forsøg på at skaffe en pasningsmulighed.</p>\r\n      <p class=\"Tekst\"><span class=\"Italic\">Stk. 3.</span> Stk. 1 gælder også ved:</p>\r\n      <p>\r\n        <p class=\"Liste1\"><span class=\"Liste1Nr\">1)</span> afslag på at være med til at udarbejde eller revidere en jobplan, og</p>\r\n        <p class=\"Liste1\"><span class=\"Liste1Nr\">2)</span> afslag på et tilbud efter en jobplan.</p>\r\n      </p>\r\n      <p class=\"Tekst\"><span class=\"Italic\">Stk. 4.</span> Stk. 1 og 2 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Efterløn</span></p>\r\n      <p class=\"Tekst\"><span class=\"Bold\">§ 16.</span> Et medlem kan afslå eller opsige et arbejde, hvis medlemmet ønsker at gå på efterløn, og medlemmet rent faktisk går på efterløn.</p>\r\n      <p class=\"Tekst\"><span class=\"Italic\">Stk. 2.</span> Ved afslag er det et krav, at medlemmet har søgt om at gå på efterløn i umiddelbar tilknytning til afslaget og med virkning fra ansøgningen.</p>\r\n      <p class=\"Tekst\"><span class=\"Italic\">Stk. 3.</span> Stk. 1 og 2 gælder også ved:</p>\r\n      <p>\r\n        <p class=\"Liste1\"><span class=\"Liste1Nr\">1)</span> afslag på at være med til at udarbejde eller revidere en jobplan, og</p>\r\n        <p class=\"Liste1\"><span class=\"Liste1Nr\">2)</span> afslag på et tilbud efter en jobplan.</p>\r\n      </p>\r\n      <p class=\"Tekst\"><span class=\"Italic\">Stk. 4.</span> Stk. 1 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Deltidsforsikredes arbejdstid</span></p>\r\n      <p class=\"Tekst\"><span class=\"Bold\">§ 17</span>. Et deltidsforsikret medlem kan afslå eller opsige et arbejde, hvis arbejdstiden er på over 6 timer i døgnet eller beregnet i gennemsnit for 1 måned er på over 30 timer om ugen.</p>\r\n      <p class=\"Tekst\"><span class=\"Italic\">Stk. 2.</span> Ved opsigelse er det et krav, at den ændrede arbejdstid er pålagt medlemmet af arbejdsgiveren, og at medlemmet ikke har accepteret arbejdstiden.</p>\r\n      <p class=\"Tekst\"><span class=\"Italic\">Stk. 3.</span> Stk. 1 gælder også ved:</p>\r\n      <p>\r\n        <p class=\"Liste1\"><span class=\"Liste1Nr\">1)</span> afslag på at være med til at udarbejde eller revidere en jobplan, og</p>\r\n        <p class=\"Liste1\"><span class=\"Liste1Nr\">2)</span> afslag på et tilbud efter en jobplan.</p>\r\n      </p>\r\n      <p class=\"Tekst\"><span class=\"Italic\">Stk. 4.</span> Stk. 1 og 2 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Tab af supplerende dagpenge</span></p>\r\n      <p class=\"Tekst\"><span class=\"Bold\">§ 18.</span> Et medlem kan afslå eller opsige et arbejde, hvis medlemmet mister retten til supplerende dagpenge, jf. § 60, stk. 1, og § 73, stk. 2, i loven.</p>\r\n      <p class=\"Tekst\"><span class=\"Italic\">Stk. 2.</span> Et medlem kan opsige et arbejde og fratræde inden for 26 uger efter, at retten til supplerende dagpenge er faldet bort.</p>\r\n      <p class=\"Tekst\"><span class=\"Italic\">Frigørelsesattest</span></p>\r\n      <p class=\"Tekst\"><span class=\"Bold\">§ 19.</span> Et medlem kan afslå eller opsige et arbejde, hvis medlemmet mister retten til supplerende dagpenge, fordi arbejdsgiveren ikke vil udstede en frigørelsesattest eller kalder en frigørelsesattest tilbage.</p>\r\n      <p class=\"Tekst\"><span class=\"Italic\">Stk. 2.</span> Ved opsigelse er det et krav, at medlemmet ikke har accepteret at fortsætte i arbejdet uden samtidig at få supplerende dagpenge.</p>\r\n      <p class=\"Tekst\"><span class=\"Italic\">Stk. 3.</span> Stk. 1 gælder også ved afslag på et tilbud efter en jobplan.</p>\r\n      <p class=\"Tekst\"><span class=\"Italic\">Stk. 4.</span> Stk. 1 og 2 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Arbejde i udlandet</span></p>\r\n      <p class=\"Tekst\"><span class=\"Bold\">§ 20.</span> Et medlem kan opsige et arbejde, hvis arbejdet bliver udført i udlandet eller i Grønland, medmindre medlemmet:</p>\r\n      <p>\r\n        <p class=\"Liste1\"><span class=\"Liste1Nr\">1)</span> under ansættelsen har bopæl i Danmark,</p>\r\n        <p class=\"Liste1\"><span class=\"Liste1Nr\">2)</span> er udsendt af den danske stat, eller</p>\r\n        <p class=\"Liste1\"><span class=\"Liste1Nr\">3)</span> er ansat hos en arbejdsgiver, der er skattemæssigt registreret i Danmark.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Et medlem kan afslå et formidlet arbejde, hvis arbejdet skal udføres i udlandet, på Færøerne eller i Grønland.</p>\r\n      <p class=\"Tekst\"><span class=\"Italic\">Produktion af krigsmateriel</span></p>\r\n      <p class=\"Tekst\"><span class=\"Bold\">§ 21.</span> Et medlem kan afslå eller opsige et arbejde, hvis medlemmet ikke vil være med til at udvikle eller producere krigsmateriel, jf. lov om krigsmateriel m.v.</p>\r\n      <p class=\"Tekst\"><span class=\"Italic\">Stk. 2.</span> A-kassen skal indhente en skriftlig erklæring fra Justitsministeriet om, at den pågældende virksomhed er omfattet af lov om krigsmateriel m.v.</p>\r\n      <p class=\"Tekst\"><span class=\"Italic\">Stk. 3.</span> Stk. 1 og 2 gælder også ved:</p>\r\n      <p>\r\n        <p class=\"Liste1\"><span class=\"Liste1Nr\">1)</span> afslag på et tilbud efter en jobplan, og</p>\r\n        <p class=\"Liste1\"><span class=\"Liste1Nr\">2)</span> ophør i et tilbud efter en jobplan.</p>\r\n      </p>\r\n      <p class=\"Tekst\"><span class=\"Italic\">Støtte efter lov om social service til pasning af handicappet barn eller døende nærtstående og efter lov om dagpenge ved sygdom eller fødsel til pasning af alvorligt sygt barn</span></p>\r\n      <p class=\"Tekst\"><span class=\"Bold\">§ 22.</span> Et medlem kan afslå eller opsige et arbejde, hvis medlemmet får eller straks efter begynder at få:</p>\r\n      <p>\r\n        <p class=\"Liste1\"><span class=\"Liste1Nr\">1)</span> støtte efter lov om social service til at passe et handicappet barn eller nærtstående, der ønsker at dø i eget hjem, eller</p>\r\n        <p class=\"Liste1\"><span class=\"Liste1Nr\">2)</span> støtte efter lov om dagpenge ved sygdom eller fødsel til at passe et alvorligt sygt barn.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Ved opsigelse er det et krav, at medlemmet har fået afslag på at få orlov fra arbejdet.</p>\r\n      <p class=\"Tekst\"><span class=\"Italic\">Stk. 3</span>. Stk. 1 gælder også ved:</p>\r\n      <p>\r\n        <p class=\"Liste1\"><span class=\"Liste1Nr\">1)</span> afslag på at være med til at udarbejde eller revidere en jobplan, og</p>\r\n        <p class=\"Liste1\"><span class=\"Liste1Nr\">2)</span> afslag på et tilbud efter en jobplan.</p>\r\n      </p>\r\n      <p class=\"Tekst\"><span class=\"Italic\">Stk. 4</span>. Stk. 1 og 2 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Arbejdspladsen</span></p>\r\n      <p class=\"Tekst\"><span class=\"Bold\">§ 23.</span> Et medlem kan opsige et arbejde, hvis almindelige arbejdsretlige principper gør, at medlemmet ikke skal fortsætte med arbejdet.</p>\r\n      <p class=\"Tekst\"><span class=\"Italic\">Stk. 2.</span> Det er et krav, at medlemmet har henvendt sig til arbejdsgiveren for at få løst de opståede problemer eventuelt gennem den faglige organisation.</p>\r\n      <p class=\"Tekst\"><span class=\"Italic\">Stk. 3.</span> Stk. 1 og 2 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Flytning som skyldes, at ægtefællen eller samleveren flytter for at overtage arbejde m.v.</span></p>\r\n      <p class=\"Tekst\"><span class=\"Bold\">§ 24.</span> Et medlem kan opsige et arbejde i forbindelse med en flytning, hvis det skyldes, at ægtefællen eller samleveren er flyttet for at:</p>\r\n      <p>\r\n        <p class=\"Liste1\"><span class=\"Liste1Nr\">1)</span> overtage et arbejde af mere end 5 ugers varighed,</p>\r\n        <p class=\"Liste1\"><span class=\"Liste1Nr\">2)</span> begynde på en uddannelse af mindst 18 måneders varighed, eller fortsætte i et uddannelsesforløb, hvor der er mindst 18 måneder tilbage af uddannelsesforløbet, eller</p>\r\n        <p class=\"Liste1\"><span class=\"Liste1Nr\">3)</span> begynde eller flytte en selvstændig virksomhed, der udøves mere end midlertidigt og i et omfang, der kan sidestilles med lønarbejde i over 30 timer om ugen.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Det er et krav:</p>\r\n      <p>\r\n        <p class=\"Liste1\"><span class=\"Liste1Nr\">1)</span> at medlemmets opsigelse og flytning sker inden 1 år efter, at ægtefællen eller samleveren er flyttet,</p>\r\n        <p class=\"Liste1\"><span class=\"Liste1Nr\">2)</span> at ægtefællens eller samleverens daglige transporttid fra den hidtidige bopæl til det nye arbejde m.v. er mere end, hvad der skal accepteres efter § 9 i bekendtgørelse om rådighed, og</p>\r\n        <p class=\"Liste1\"><span class=\"Liste1Nr\">3)</span> at medlemmets daglige transporttid fra ægtefællens eller samleverens nye bopæl til arbejdet er mere end, hvad der skal accepteres efter § 9 i bekendt gørelse om rådighed.</p>\r\n      </p>\r\n      <p class=\"Tekst\"><span class=\"Italic\">Stk. 3.</span> Stk. 1-2 gælder også ved ophør i et tilbud efter en jobplan.</p>\r\n      <p class=\"Tekstoverskrift\">Fratrædelsesgodtgørelse</p>\r\n      <p class=\"Tekst\"><span class=\"Bold\">§ 25.</span> Et medlem kan opsige et arbejde, hvis medlemmet ved en fratrædelse får en godtgørelse fra arbejdsgiveren, der medfører fradrag i dagpengene efter bekendtgørelse om fradrag i arbejdsløshedsdagpenge m.v.</p>\r\n      <p class=\"Tekst\"><span class=\"Italic\">Stk. 2.</span> Det er et krav:</p>\r\n      <p>\r\n        <p class=\"Liste1\"><span class=\"Liste1Nr\">1)</span> at godtgørelsen gives som et led i en fratrædelsesordning, og</p>\r\n        <p class=\"Liste1\"><span class=\"Liste1Nr\">2)</span> at godtgørelsen sammen med løn i den periode, hvor medlemmets opsigelsesvarsel løber, mindst svarer til løn for den periode, der svarer til arbejdsgiverens opsigelsesvarsel.</p>\r\n      </p>\r\n      <p class=\"Tekst\"><span class=\"Italic\">Fysisk vold</span></p>\r\n      <p class=\"Tekst\"><span class=\"Bold\">§ 26.</span> Et medlem kan opsige et arbejde, hvis en flytning fra en hidtidig bopæl skyldes, at en samboende ægtefælle eller samlever udøver fysisk vold mod medlemmet, når:</p>\r\n      <p>\r\n        <p class=\"Liste1\"><span class=\"Liste1Nr\">1)</span> ophøret og flytningen sker inden for 2 måneder efter, at den fysiske vold er udøvet, og</p>\r\n        <p class=\"Liste1\"><span class=\"Liste1Nr\">2)</span> det ved en lægeattest eller en politianmeldelse dokumenteres, at medlemmet har været udsat for fysisk vold.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Et medlem kan opsige et arbejde, selv om medlemmet ikke kan dokumentere fysisk vold, hvis det kan dokumenteres ved en politianmeldelse, at flytningen og opsigelsen skyldes en overhængende fare for medlemmets liv på grund af trusler om fysisk vold fra samboende ægtefælle eller samlevers side.</p>\r\n      <p class=\"Tekst\"><span class=\"Italic\">Stk. 3.</span> Stk. 1 og 2 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Det formidlede arbejde</span></p>\r\n      <p class=\"Tekst\"><span class=\"Bold\">§ 27.</span> Et medlem kan afslå et formidlet arbejde, hvis medlemmet ikke har pligt til at overtage arbejdet efter reglerne i §§ 7 og 8 i bekendtgørelse om rådighed.</p>\r\n      <p class=\"Tekst\"><span class=\"Italic\">Overtagelse af arbejde m.v., som et medlem selv har fundet</span></p>\r\n      <p class=\"Tekst\"><span class=\"Bold\">§ 28.</span> Et medlem kan afslå eller opsige et arbejde, hvis det skyldes, at medlemmet skal:</p>\r\n      <p>\r\n        <p class=\"Liste1\"><span class=\"Liste1Nr\">1)</span> overtage et arbejde af mere end 5 ugers varighed,</p>\r\n        <p class=\"Liste1\"><span class=\"Liste1Nr\">2)</span> begynde på en uddannelse af mindst 1 års varighed, eller</p>\r\n        <p class=\"Liste1\"><span class=\"Liste1Nr\">3)</span> begynde som selvstændig erhvervsdrivende mere end midlertidigt og i et omfang, der kan sidestilles med lønarbejde i over 30 timer om ugen.</p>\r\n      </p>\r\n      <p class=\"Tekst\"><span class=\"Italic\">Stk. 2</span>. Et medlem kan opsige et arbejde, hvis medlemmet er blevet afskediget af en grund, der ikke væsentligst skyldes medlemmet, for at overtage andet arbejde, der på opsigelsestidspunktet forventes at fortsætte udover det tidspunkt, hvor medlemmet ellers skulle have været fratrådt.</p>\r\n      <p class=\"Tekst\"><span class=\"Italic\">Stk. 3</span>. Ved opsigelse af arbejde efter stk. 1, nr. 1, og stk. 2, er det et krav, at det arbejde, som medlemmet overtager, er på samme eller højere ugentligt timetal, eller af et omfang, der ikke kan give ret til supplerende dagpenge.</p>\r\n      <p class=\"Tekst\"><span class=\"Italic\">Stk. 4.</span> Et medlem kan ophøre i et tilbud efter en jobplan, hvis det skyldes, at medlemmet skal:</p>\r\n      <p>\r\n        <p class=\"Liste1\"><span class=\"Liste1Nr\">1)</span> overtage et arbejde af mere end 5 ugers varighed,</p>\r\n        <p class=\"Liste1\"><span class=\"Liste1Nr\">2)</span> begynde på en uddannelse af mindst 1 års varighed, eller</p>\r\n        <p class=\"Liste1\"><span class=\"Liste1Nr\">3)</span> begynde som selvstændig erhvervsdrivende mere end midlertidigt og i et omfang, der kan sidestilles med lønarbejde i over 30 timer om ugen.</p>\r\n      </p>\r\n      <p class=\"Tekst\"><span class=\"Italic\">Overtagelse af formidlet arbejde</span></p>\r\n      <p class=\"Tekst\"><span class=\"Bold\">§ 29.</span> Et medlem kan ophøre i et tilbud efter en jobplan, hvis det skyldes, at medlemmet skal overtage et arbejde, der er formidlet af a-kassen, andre aktører eller AF efter reglerne i Arbejdsmarkedsstyrelsens bekendtgørelse om en aktiv beskæftigelsesindsats.</p>\r\n      <p class=\"Tekst\"><span class=\"Italic\">Flere arbejdsforhold</span></p>\r\n      <p class=\"Tekst\"><span class=\"Bold\">§ 30.</span> Et medlem kan opsige et af flere arbejdsforhold, der tilsammen er på mere end fagets normale arbejdstid om ugen, hvis medlemmets samlede arbejdstid efter opsigelsen ikke kommer ned på et timetal om ugen, der kan give ret til supplerende dagpenge.</p>\r\n      <p class=\"Tekst\"><span class=\"Italic\">Sammenfald mellem arbejde og bolig</span></p>\r\n      <p class=\"Tekst\"><span class=\"Bold\">§ 31.</span> Et medlem kan opsige et arbejde, hvis arbejdsstedet og boligen er sammenfaldende, og medlemmet ikke længere kan disponere over boligen.</p>\r\n      <p class=\"Tekst\"><span class=\"Italic\">Stk. 2.</span> Det er et krav:</p>\r\n      <p>\r\n        <p class=\"Liste1\"><span class=\"Liste1Nr\">1)</span> at medlemmet ikke har haft indflydelse på grunden til, at der ikke længere kan disponeres over boligen, og</p>\r\n        <p class=\"Liste1\"><span class=\"Liste1Nr\">2)</span> at arbejdet ikke kan udføres fra den nye bolig.</p>\r\n      </p>\r\n      <p class=\"Tekst\"><span class=\"Italic\">Stk. 3.</span> Stk. 1 og 2 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Manglende færdigheder</span></p>\r\n      <p class=\"Tekst\"><span class=\"Bold\">§ 32.</span> Et medlem kan ophøre i et tilbud om uddannelse efter en jobplan, hvis uddannelsesstedet bekræfter, at medlemmet ikke har de fornødne færdigheder til at gennemføre uddannelsen.</p>\r\n      <p class=\"Tekst\"><span class=\"Italic\">Rimeligt tilbud m.v.</span></p>\r\n      <p class=\"Tekst\"><span class=\"Bold\">§ 33.</span> Et medlem kan afslå eller ophøre i et tilbud efter en jobplan, hvis tilbuddet ikke er rimeligt efter en afgørelse, der er truffet af det Regionale Arbejdsmarkedsråd.</p>\r\n      <p class=\"Tekst\"><span class=\"Italic\">Aftjene værnepligt m.v.</span></p>\r\n      <p class=\"Tekst\"><span class=\"Bold\">§ 34</span>. Et medlem kan afslå eller opsige et arbejde for at aftjene militær eller civil værnepligt, udføre FN-tjeneste eller ligestillede opgaver, som er omfattet af lov om værnepligtsorlov og orlov til FN-tjeneste m.v.</p>\r\n      <p class=\"Tekst\"><span class=\"Italic\">Stk. 2.</span> Det er et krav, at medlemmet ikke er omfattet af lov om værnepligtsorlov og orlov til FN-tjeneste m.v.</p>\r\n      <p class=\"Tekst\"><span class=\"Italic\">Stk. 3</span>. Stk. 1 og 2 gælder også ved:</p>\r\n      <p>\r\n        <p class=\"Liste1\"><span class=\"Liste1Nr\">1)</span> afslag på at være med til at udarbejde eller revidere en jobplan,</p>\r\n        <p class=\"Liste1\"><span class=\"Liste1Nr\">2)</span> afslag på et tilbud efter en jobplan, og</p>\r\n        <p class=\"Liste1\"><span class=\"Liste1Nr\">3)</span> ophør i et tilbud efter en jobplan.</p>\r\n      </p>\r\n      <p class=\"Tekst\"><span class=\"Italic\">Karantæne</span></p>\r\n      <p class=\"Tekst\"><span class=\"Bold\">§ 36.</span> Et medlem skal have 3 ugers karantæne, hvis medlemmet er selvforskyldt ledig efter bestemmelserne i kapitel 2, jf. dog § 39.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Placering af karantænen</span></p>\r\n      <p class=\"Tekst\"><span class=\"Bold\">§ 37.</span> En karantæne har virkning fra den dag, hvor et medlem afslår et arbejde eller et tilbud efter en jobplan., jf. dog stk. 3-5. Ved ophør har karantænen virkning fra dagen efter ophøret, jf. dog stk. 2-4 og stk. 6.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Gentagelsesvirkning og arbejdskrav</span></p>\r\n      <p class=\"Tekst\"><span class=\"Bold\">§ 39</span>. Et medlem kan ikke få dagpenge, hvis medlemmet 2 gange inden for de seneste 12 måneder er blevet selvforskyldt ledig efter bestemmelserne i kapitel 2.</p>\r\n      <p class=\"Tekst\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/02/2008"
        },
        {
            "displayName": "Accession",
            "displayValue": "W20071036225"
        },
        {
            "displayName": "Entydig dokumentidentifikation",
            "displayValue": "BE002665"
        },
        {
            "displayName": "Dato for indlæggelse",
            "displayValue": "23/02/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10362"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "13/04/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "5100589-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}