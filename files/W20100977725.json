{
    "id": 135735,
    "title": "Krav om at forbedre akustiske forhold, da ansatte udsættes for unødig støj, hvis ikke de akustiske forhold er tilfredsstillende",
    "documentTypeId": "240",
    "isSagsforlobPeriodValid": true,
    "shortName": "KEN nr 9777 af 15/12/2010",
    "documentHtml": "<div class=\"bjelke\">Den fulde tekst</div><p class=\"Titel2\">Krav om at forbedre akustiske forhold, da ansatte udsættes for unødig støj, hvis ikke de akustiske forhold er tilfredsstillende</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Ved et tilsynsbesøg på en produktionsvirksomhed konstaterede Arbejdstilsynet, at der i et produktionslokale på 2300 m<span class=\"Superscript\">3</span>og et gulvareal på 560 m<span class=\"Superscript\">2</span> var støjende maskiner, som gav en højfrekvent, skarp og metallisk støj. Støjen kunne høres i hele rummet, som havde en lang efterklangstid.</p>\r\n   <p class=\"TekstGenerel\">Produktionslokalets gulv og loft bestod af hårde overflader, primært af klinker, ligesom der var mange metaloverflader i rummet, som ikke havde akustikregulerende materiale hverken på vægge eller loftet.</p>\r\n   <p class=\"TekstGenerel\">Støjen blev efterfølgende af en autoriseret arbejdsmiljørådgiver målt til 80 dB(A). Produktionslokalets absorptionsareal blev målt til 202 m<span class=\"Superscript\">2</span> svarende til 0,36 x gulvarealet.</p>\r\n   <p class=\"TekstGenerel\">Efter Arbejdstilsynets vejledende retningslinjer bør absorptionsarealet være 0,6 x gulvarealet svarende til 336 m<span class=\"Superscript\">2</span>.</p>\r\n   <p class=\"TekstGenerel\">Arbejdstilsynet traf derfor afgørelse med påbud om at virksomheden skulle forbedre de akustiske forhold i produktionslokalet, og påbud om brug af autoriseret arbejdsmiljørådgiver til at løse dette påbud.</p>\r\n   <p class=\"TekstGenerel\">Arbejdsmiljøklagenævnet fastholdt Arbejdstilsynets afgørelse og fandt, at de ansatte i produktionslokalet udsættes for unødig støj, ved at de akustiske forhold ikke er tilfredsstillende.</p>\r\n   <p class=\"TekstGenerel\">Nævnet lagde herved vægt på, at de ansatte arbejdede i produktionslokalet, som havde bygningsoverflader af klinker og beton, og hvor støjen var målt til ca. 80 dB(A). Desuden lagde nævnet vægt på, at det faktiske målte absorptionsareal svarede til ca. 60 procent af det anbefalede.</p>\r\n</div>\r\n<p class=\"TekstV\">Arbejdsmiljøklagenævnet har på møde den 14. december 2010 behandlet klagen over Arbejdstilsynets afgørelse af 6. juli 2010. [Virksomhedens navn udeladt] klagede over at virksomheden skal forbedre de akustiske forhold i rullestuen samt bruge en autoriseret arbejdsmiljørådgiver til at efterkomme påbuddet.</p>\r\n<p class=\"TekstV\">Nævnet traf følgende</p>\r\n<p class=\"TekstV\" style=\"text-align: Center;\">A F G Ø R E L S E</p>\r\n<p class=\"TekstV\">Arbejdsmiljøklagenævnet er enig med Arbejdstilsynet i, at [virksomhedens navn udeladt] skal</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> sikre, at de akustiske forhold i rullestuen er tilfredsstillende</p>\r\n   <p class=\"Liste1\">\r\n      <span class=\"Liste1Nr\">–</span> bruge en autoriseret arbejdsmiljørådgiver til at efterkomme påbuddet.</p>\r\n</p>\r\n<p class=\"TekstV\">[Virksomhedens navn udeladt] skal efterkomme nævnets afgørelse senest den 16. januar 2012 og skal sende en tilbagemelding herom til Arbejdstilsynet senest den 23. januar 2012.</p>\r\n<p class=\"TekstV\">[Virksomhedens navn udeladt] skal senest den 31. januar 2011 sende besked til Arbejdstilsynet om, hvilken autoriseret arbejdsmiljørådgiver, der er indgået aftale med.</p>\r\n<p class=\"TekstV\">Det betyder, at Arbejdsmiljøklagenævnet fastholder Arbejdstilsynets afgørelse af 6. juli 2010.</p>\r\n<p class=\"TekstV\" style=\"text-align: Center;\">B E G R U N D E L S E</p>\r\n<p class=\"TekstV\">\r\n   <span class=\"Bold\">De akustiske forhold</span>\r\n</p>\r\n<p class=\"TekstV\">Arbejdsmiljøklagenævnet finder, at ansatte i rullestuen udsættes for unødig støj ved akustiske forhold, der ikke er tilfredsstillende. De akustiske forhold kan forbedres.</p>\r\n<p class=\"TekstV\">Arbejdsmiljøklagenævnet har lagt vægt på de oplysninger, der fremgår af ”Vurdering af efterklangstid i produktionslokaler med udgangspunkt i målinger udført 15. juli 2008”. Vurderingen er foretaget af [navn udeladt].</p>\r\n<p class=\"TekstV\">[Navn udeladt] vurderer, at rullestuens absorptionsareal svarer til 0,36 x gulvarealet eller 201,6 m<span class=\"Superscript\">2</span> målt ved 1.000 Hz.</p>\r\n<p class=\"TekstV\">Rullestuen har et gulvareal på 560 m² og et rumfang på 2.300 m<span class=\"Superscript\">3</span>.</p>\r\n<p class=\"TekstV\">Efter Arbejdstilsynets vejledning bør absorptionsarealet være 0,6 x gulvarealet i et rum over 1.000 m<span class=\"Superscript\">3</span>, det vil sige 336 m<span class=\"Superscript\">2</span>. Det eksisterende materiale svarer til cirka 60 procent af det anbefalede.</p>\r\n<p class=\"TekstV\">Nævnet har endvidere lagt vægt på, at ansatte arbejder i rullestuen, og at bygningsoverflader er af klinker og polyurethan beton.</p>\r\n<p class=\"TekstV\">Det er endvidere oplyst, at produktionen frembringer støj. Støjen ved hver produktionslinje i rullestuen er målt til cirka 80 dB(A). Der er støj i form af en pifte-lyd for cirka hvert sekund, og der er støj forårsaget af metalvogne, der rammer en bagvæg af metal i en lift i forbindelse med transport af fyld til forårsruller.</p>\r\n<p class=\"TekstV\">Da der kan være krav fra andre myndigheder, herunder krav til hygiejne, anbefaler nævnet, at [virksomhedens navn udeladt] tager kontakt til relevante myndigheder om valg af materialer m.v.</p>\r\n<p class=\"TekstV\">\r\n   <span class=\"Bold\">Påbud om brug af autoriseret arbejdsmiljørådgiver</span>\r\n</p>\r\n<p class=\"TekstV\">Der er givet påbud om et komplekst og alvorligt arbejdsmiljøproblem, der indebærer risiko for sikkerhed og sundhed, fordi arbejdet foregår under belastende forhold. De belastende forhold består i, at arbejdet foregår i et produktionslokale med et rumfang på mere end 1000 m³, og hvor det gennemsnitlige effektive absorptionsareal er mindre end 0,6 gange gulvarealet.</p>\r\n<p class=\"TekstV\">Nævnet har lagt vægt på, at rullestuens rumfang er 2.300 m<span class=\"Superscript\">3</span>, gulvarealet er på 560 m<span class=\"Superscript\">2</span> og det vurderede absorptionsareal er 201,6 m<span class=\"Superscript\">2</span>. Det gennemsnitlige effektive absorptionsareal er således mindre end 0,6 gange gulvarealet.</p>\r\n<p class=\"TekstV\">Nævnet har endvidere lagt vægt på, at påbuddet er givet efter et tilsynsbesøg den 1. juni 2010 i en produktionsenhed.</p>\r\n<p class=\"TekstV\">Der er dermed grundlag for et påbud om at skulle bruge en autoriseret arbejdsmiljørådgiver.</p>\r\n<p class=\"TekstV\">Arbejdsmiljøklagenævnet har i den forbindelse lagt til grund, at virksomheden inden for det seneste år før 1. juni 2010 ikke har løst et identisk arbejdsmiljøproblem på samme arbejdssted, idet [navn udeladt] ”Vurdering af efterklangstid i produktionslokaler” er foretaget på baggrund af målinger i juli 2008, og Arbejdstilsynets konstatering er sket den 1. juni 2010.</p>\r\n<p class=\"TekstV\" style=\"text-align: Center;\">R E G L E R</p>\r\n<p class=\"TekstV\">Arbejdsmiljøklagenævnet har ved afgørelsen benyttet følgende regler:</p>\r\n<p class=\"TekstV\">Om akustiske forhold:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 42, stk. 1, og § 43, stk. 1, nr. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008</p>\r\n   <p class=\"Liste1\">\r\n      <span class=\"Liste1Nr\">–</span> § 9, stk. 1 og stk. 2, i Arbejdstilsynets bekendtgørelse nr. 63 af 6. februar 2006 om beskyttelse mod udsættelse for støj i forbindelse med arbejdet</p>\r\n   <p class=\"Liste1\">\r\n      <span class=\"Liste1Nr\">–</span> § 27, stk. 1, i Beskæftigelsesministeriets bekendtgørelse nr. 96 af 13. februar 2001 om faste arbejdssteders indretning.</p>\r\n</p>\r\n<p class=\"TekstV\">Om Arbejdstilsynets ret til at give påbud:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008.</p>\r\n</p>\r\n<p class=\"TekstV\">Om autoriseret arbejdsmiljørådgiver:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77 a, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008</p>\r\n   <p class=\"Liste1\">\r\n      <span class=\"Liste1Nr\">–</span> § 6, § 29, nr. 2 og § 43, stk. 1, i Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\r\n</p>\r\n<p class=\"TekstV\">Reglerne kan læses på de følgende sider.</p>\r\n<p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n<p class=\"TekstV\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\r\n<p class=\"TekstV\" style=\"text-align: Center;\">På klagenævnets vegne</p>\r\n<p class=\"TekstV\" style=\"text-align: Center;\">[navn udeladt]</p>\r\n<p class=\"TekstV\">Kopi til</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Arbejdstilsynet,</p>\r\n   <p class=\"Liste1\">\r\n      <span class=\"Liste1Nr\">–</span> [Adressat udeladt]</p>\r\n</p>\r\n<p class=\"TekstV\">\r\n   <span class=\"Bold\">Regler</span>\r\n</p>\r\n<p class=\"TekstV\">\r\n   <span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008</span>\r\n</p>\r\n<p class=\"TekstV\" style=\"text-align: Center;\">\r\n   <span class=\"Bold\">Kapitel 6</span>\r\n</p>\r\n<p class=\"TekstV\" style=\"text-align: Center;\">\r\n   <span class=\"Bold\">Arbejdsstedets indretning</span>\r\n</p>\r\n<p class=\"TekstV\">\r\n   <span class=\"Bold\">§ 42.</span> Arbejdsstedet skal indrettes således, at det sikkerheds- og sundhedsmæssigt er fuldt forsvarligt.</p>\r\n<p class=\"TekstV\">\r\n   <span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n<p class=\"TekstV\">\r\n   <span class=\"Bold\">§ 43.</span> Beskæftigelsesministeren kan fastsætte regler om indretning af faste, midlertidige, skiftende og udendørs arbejdssteder, herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> arbejdsrum, f.eks. loftshøjde, luftrum, gulve, vægge, lofter, belysning, temperatur, luftfornyelse og støj,</p>\r\n   <p class=\"Liste1\">\r\n      <span class=\"Liste1Nr\">2)</span> velfærdsforanstaltninger m.v., f.eks. opholds- og spiserum, garderober, omklædningsrum, toiletter, vaske- og baderum samt sovesteder og stole,</p>\r\n   <p class=\"Liste1\">\r\n      <span class=\"Liste1Nr\">3)</span> udgangsforhold, f.eks. færdselsveje, trapper og udgange.</p>\r\n</p>\r\n<p class=\"TekstV\">\r\n   <span class=\"Italic\">Stk. 2.</span> Det kan i reglerne i medfør af stk. 1 fastsættes, at de gælder for udlejere af bygninger, lokaler, arealer m.v.</p>\r\n<p class=\"TekstV\">…</p>\r\n<p class=\"TekstV\" style=\"text-align: Center;\">\r\n   <span class=\"Bold\">Kapitel 13</span>\r\n</p>\r\n<p class=\"TekstV\" style=\"text-align: Center;\">\r\n   <span class=\"Bold\">Arbejdstilsynet</span>\r\n</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"TekstV\">\r\n   <span class=\"Italic\">Stk. 2.</span> …</p>\r\n<p class=\"TekstV\">\r\n   <span class=\"Bold\">§ 77 a.</span> Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n<p class=\"TekstV\">\r\n   <span class=\"Italic\">Stk. 2.</span> Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">Arbejdstilsynets bekendtgørelse nr. 63 af 6. februar 2006 om beskyttelse mod udsættelse for støj i forbindelse med arbejdet</span>\r\n</p>\r\n<p class=\"TekstV\">…</p>\r\n<p class=\"TekstV\" style=\"text-align: Center;\">\r\n   <span class=\"Bold\">Kapitel 2</span>\r\n</p>\r\n<p class=\"TekstV\" style=\"text-align: Center;\">\r\n   <span class=\"Bold\">Arbejdsgiverens pligter</span>\r\n</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 9.</span> Unødig støjbelastning skal undgås. Støjniveauet under arbejdet, herunder niveauet for infralyd og ultralyd, skal derfor holdes så lavt, som det er rimeligt under hensyntagen til den tekniske udvikling.</p>\r\n<p class=\"TekstV\">\r\n   <span class=\"Italic\">Stk. 2.</span> De akustiske forhold skal være tilfredsstillende.</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">Beskæftigelsesministeriets bekendtgørelse nr. 96 af 13. februar 2001 om faste arbejdssteders indretning</span>\r\n</p>\r\n<p class=\"TekstV\">…</p>\r\n<p class=\"TekstV\" style=\"text-align: Center;\">\r\n   <span class=\"Bold\">Kapitel 5</span>\r\n</p>\r\n<p class=\"TekstV\" style=\"text-align: Center;\">\r\n   <span class=\"Bold\">Arbejdsrum</span>\r\n</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 27.</span> Arbejdsrummet skal være indrettet, så de akustiske forhold under hensyn til arbejdsrummets anvendelse er tilfredsstillende.</p>\r\n<p class=\"TekstV\">\r\n   <span class=\"Italic\">Stk. 2.</span> Arbejdsprocesserne i arbejdsrummet skal være placeret, så de ikke unødigt medfører påvirkning fra støj eller vibrationer.</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere</span>\r\n</p>\r\n<p class=\"TekstV\">…</p>\r\n<p class=\"TekstV\" style=\"text-align: Center;\">\r\n   <span class=\"Bold\">Kapitel 2</span>\r\n</p>\r\n<p class=\"TekstV\" style=\"text-align: Center;\">\r\n   <span class=\"Bold\">Påbud om brug af autoriserede arbejdsmiljørådgivere</span>\r\n</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 6.</span> Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\r\n   <p class=\"Liste1\">\r\n      <span class=\"Liste1Nr\">2)</span> konstateret ved tilsyn med arbejde tilknyttet én produktionsenhed.</p>\r\n</p>\r\n<p class=\"TekstV\">\r\n   <span class=\"Italic\">Stk. 2.</span> Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n<p class=\"TekstV\">…</p>\r\n<p class=\"TekstV\" style=\"text-align: Center;\">\r\n   <span class=\"Bold\">Kapitel 3</span>\r\n</p>\r\n<p class=\"TekstV\" style=\"text-align: Center;\">\r\n   <span class=\"Bold\">Komplekse og alvorlige overtrædelser af arbejdsmiljølovgivningen</span>\r\n</p>\r\n<p class=\"TekstV\">…</p>\r\n<p class=\"TekstV\" style=\"text-align: Center;\">\r\n   <span class=\"Bold\">Det fysiske område</span>\r\n</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 29.</span> Belastende akustiske forhold ved arbejde, der foregår i</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> produktionslokaler med et rumfang på mindre end 1000 m<span class=\"Superscript\">3</span>, hvor der er en gennemsnitlig efterklangstid på mere end 1,3 sekund,</p>\r\n   <p class=\"Liste1\">\r\n      <span class=\"Liste1Nr\">2)</span> produktionslokaler med et rumfang på mere end 1000 m<span class=\"Superscript\">3</span>, hvor der er et gennemsnitligt effektivt absorptionsareal på mindre end 0,6 gange gulvarealet,</p>\r\n   <p class=\"Liste1\">\r\n      <span class=\"Liste1Nr\">3)</span> lokaler i daginstitutioner, hvor der er en gennemsnitlig efterklangstid på mere end 0,6 sekund,</p>\r\n   <p class=\"Liste1\">\r\n      <span class=\"Liste1Nr\">4)</span> klasselokaler i skoler, dog bortset fra sang- og musiklokaler, hvor der er en efterklangstid på mere end 0,9 sekund,</p>\r\n   <p class=\"Liste1\">\r\n      <span class=\"Liste1Nr\">5)</span> undervisningsområder i skoler med et gennemsnitligt effektivt absorptionsareal på mindre end 0,9 gange gulvarealet eller</p>\r\n   <p class=\"Liste1\">\r\n      <span class=\"Liste1Nr\">6)</span> flerpersoners kontorer større end 300 m<span class=\"Superscript\">3</span> med et gennemsnitligt effektivt absorptionsareal på mindre end 0,9 gange gulvarealet.</p>\r\n</p>\r\n<p class=\"TekstV\" style=\"text-align: Center;\">\r\n   <span class=\"Bold\">Kapitel 4</span>\r\n</p>\r\n<p class=\"TekstV\" style=\"text-align: Center;\">\r\n   <span class=\"Bold\">Rådgivningspligt</span>\r\n</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 43.</span> Modtageren af påbud om rådgivning skal give en tilbagemelding til Arbejdstilsynet om indgåelse af en aftale om rådgivning senest 6 uger efter, at påbuddet om rådgivning er modtaget.</p>\r\n<p class=\"TekstV\">\r\n   <span class=\"Italic\">Stk. 2.</span> Tilbagemeldingen påtegnes af sikkerhedsorganisationen eller, i virksomheder, der ikke har pligt til at etablere sikkerhedsorganisation, af en repræsentant for de ansatte.</p>\r\n<p class=\"TekstV\">\r\n   <span class=\"Italic\">Stk. 3.</span> Modtageren af påbud om rådgivning skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til § 43.</p>\r\n<p class=\"TekstV\">\r\n   <span class=\"Italic\">Stk. 4.</span> Bygherren er undtaget fra pligten i stk. 2.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/02/2011"
        },
        {
            "displayName": "Accession",
            "displayValue": "W20100977725"
        },
        {
            "displayName": "Entydig dokumentidentifikation",
            "displayValue": "BE004534"
        },
        {
            "displayName": "Dato for indlæggelse",
            "displayValue": "16/02/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9777"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "15/12/2010"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Arbejdsmiljøklagenævnet, j.nr. 5900292-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}