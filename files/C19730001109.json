{
    "id": 50773,
    "title": "Cirkulære om retningslinier for udarbejdelse og offentliggørelse af fortegnelser over offentlige veje. ",
    "documentTypeId": "140",
    "isSagsforlobPeriodValid": false,
    "shortName": "CIR nr 11 af 22/01/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om retningslinier for udarbejdelse og  \r\n\r\n offentliggørelse af fortegnelser over offentlige veje. </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 8, stk. 1, i lov om offentlige veje (lovbekendtgørelse nr.  \r\n\r\n 423 af 11. september 1972) skal vejbestyrelsen udarbejde fortegnelser over  \r\n\r\n samtlige offentlige veje under deres bestyrelse. </P>  \r\n\r\n<P>I henhold til § 8, stk. 2, udfærdiger amtsrådene et samlet register for  \r\n\r\n samtlige kommuneveje i amtsrådskredsen og ministeren for offentlige arbejder  \r\n\r\n et samlet register over hovedlandeveje og landeveje. </P>  \r\n\r\n<P>I medfør af § 8, stk. 3, fastsættes herved følgende retningslinier for  \r\n\r\n udarbejdelse og offentliggørelse af fortegnelser over offentlig veje. </P>  \r\n\r\n<P CLASS=PUNKT> <B>1.</B> Vejfortegnelsernes formål. </P>  \r\n\r\n<P>Vejfortegnelserne afløser det hidtidige centrale vejregister for samtlige  \r\n\r\n offentlige veje, der er ført af ministeriet for offentlige arbejder i medfør  \r\n\r\n af vejbestyrelseslovens § 8. </P>  \r\n\r\n<P>Efter ophævelsen af vejtilskudsloven har staten ikke længere  \r\n\r\n refusionsmæssige interesser i vejfortegnelserne. Disse fortegnelser er  \r\n\r\n imidlertid af betydning for den samlede vejadministration  \r\n\r\n (kommunalbestyrelse, amtsråd og vejdirektorat), bygnings- og  \r\n\r\n byplanmyndigheder, fredningsmyndigheder, udstykningsmyndigheder samt  \r\n\r\n grundejere, og det er derfor væsentligt, at de bliver ført på en sådan måde,  \r\n\r\n at de til enhver tid giver et klart billede af de pågældende vejes retlige  \r\n\r\n status, herunder at nye offentlige veje opføres på, og nedlagte offentlige  \r\n\r\n veje udgår af fortegnelserne, når bestemmelse om vejens status foreligger.  \r\n\r\n Det bør endvidere fremgå af fortegnelserne, fra hvilket tidspunkt ændringen  \r\n\r\n har virkning. </P>  \r\n\r\n<P CLASS=PUNKT> <B>2.</B> Udarbejdelse af vejfortegnelserne. </P>  \r\n\r\n<P>2.1 H o v e d l a n d e v e j s f o r t e g n e l s e r n e udarbejdes og  \r\n\r\n ajourføres af vejdirektoratet. </P>  \r\n\r\n<P>Hovedlandevejenes inddeling, nummerering og betegnelse skal være i  \r\n\r\n overensstemmelse med ministeriets cirkulæreskrivelse af 20. december 1971 om  \r\n\r\n administrativ nummerering og kilometrering af offentlige veje. </P>  \r\n\r\n<P>Hovedlandevejsfortegnelserne udfærdiges på registerblanketter for  \r\n\r\n hovedlandeveje, jfr. bilag 1. Der anvendes normalt eet registerblad for hvert  \r\n\r\n vejnummer, dog kan der anvendes flere blade, hvis en særlig omfattende  \r\n\r\n vejbeskrivelse nødvendiggør dette. </P>  \r\n\r\n<P>Fortegnelsen skal for hver hovedlandevej indeholde nummer, eventuelt  \r\n\r\n tidligere landevejsnummer, betegnelse (fra X-by til Y-by) med kort  \r\n\r\n strækningsbeskrivelse, længde, stationeringens nulpunkt samt begyndelses- og  \r\n\r\n endepunktsstationering. </P>  \r\n\r\n<P>Rubrikkerne &#187;rutebetegnelser&#171; og &#187;rutenummer&#171; vil  \r\n\r\n først finde anvendelse på et senere tidspunkt. </P>  \r\n\r\n<P>Under strækningsbeskrivelsen skal være noteret til- frakørselsveje, der  \r\n\r\n udgør en del af vejen, samt eventuelt pladser, der hører til vejen, men ikke  \r\n\r\n umiddelbart opfattes som en del af vejen (f.eks. parkeringspladser i byer,  \r\n\r\n opmarchpladser ved færger, særskilte rastepladser, sideanlæg og lignende).  \r\n\r\n</P>  \r\n\r\n<P>Arealer, der er erhvervet af vejbestyrelsen i forbindelse med  \r\n\r\n byggeliniepålæg eller lignende, henregnes ikke til vejen. </P>  \r\n\r\n<P>Under bemærkninger noteres eventuelle fejlkilometre, dato for optagelsen  \r\n\r\n og for eventuelle ændringer, hovedvejsstatus, E-vejsstatus og lignende  \r\n\r\n særlige oplysninger samt oplysning om, hvilke myndigheder der bistår staten  \r\n\r\n ved administrationen af vejen. I forbindelse med hovedlandevejsfortegnelsen  \r\n\r\n udarbejdes og ajourføres af vejdirektoratet et oversigtskort over  \r\n\r\n hovedlandevejene samt i fornødent omfang detailkort over hovedlandevejenes  \r\n\r\n forløb igennem byer og lignende. </P>  \r\n\r\n<P>Det samlede hovedlandevejsregister beror hos vejdirektoratet, der sørger  \r\n\r\n for, at udskrifter og kortmateriale udsendes til andre vejbestyrelser og til  \r\n\r\n interesserede instanser i fornødent omfang. </P>  \r\n\r\n<P>2.2. L a n d e v e j s f o r t e g n e l s e r n e udarbejdes og  \r\n\r\n ajourføres af amtsrådene, der til det hos vejdirektoratet beroende register  \r\n\r\n fremsender udskrift af landevejsfortegnelsen. </P>  \r\n\r\n<P>Landevejenes inddeling, nummerering og betegnelse bestemmes af amtsrådet i  \r\n\r\n overensstemmelse med de i ministeriets cirkulæreskrivelse af 20. december  \r\n\r\n 1971 om administrativ nummerering og kilometrering af offentlige veje angiver  \r\n\r\n retningslinier. </P>  \r\n\r\n<P>Til fortegnelsen anvendes registerblade for landeveje, jfr. bilag 2, og  \r\n\r\n fortegnelsen udformes som nævnt under pkt. 2.1 for hovedlandeveje.  \r\n\r\n Inddelingen af landeveje i 1. kl. og 2. kl. landeveje er bortfaldet. </P>  \r\n\r\n<P>I forbindelse med landevejsfortegnelsen udarbejder og ajourfører amtsrådet  \r\n\r\n oversigtskort i målestok 1:100.000 over landevejene, jfr. bilag, (* 1) i  \r\n\r\n amtsrådskredsen, forsynet med de administrative numre. Hvor det måtte være  \r\n\r\n hensigtsmæssigt, udarbejdes detailkort i større målestok. </P>  \r\n\r\n<P>2.3 K o m m u n e v e j s f o r t e g n e l s e r udarbejdes og ajourføres  \r\n\r\n af kommunalbestyrelserne, der til brug for amtsrådets samlede register for  \r\n\r\n kommuneveje fremsender en udskrift af kommunevejsfortegnelsen. </P>  \r\n\r\n<P>Kommunevejenes inddeling, nummerering og betegnelse bestemmes af  \r\n\r\n kommunalbestyrelsen i overensstemmelse med de i ministeriets  \r\n\r\n cirkulæreskrivelse af 20. december 1971 om administrativ nummerering og  \r\n\r\n kilometrering af offentlige veje og cirkulæreskrivelse af 8. juli 1970 om  \r\n\r\n udarbejdelse af nye bivejsregistre for kommunerne efter 1. april 1970 givne  \r\n\r\n retningslinier, idet dog bemærkes at inddeling af kommuneveje i 1. kl. og 2.  \r\n\r\n kl. biveje er bortfaldet efter 1. april 1972, og at kortbilagene bør udformes  \r\n\r\n som nedenfor angivet. </P>  \r\n\r\n<P>Fortegnelsen udfærdiges på registerblade for kommuneveje, jfr. bilag 3,  \r\n\r\n der svarer til de tidligere anvendte registerblade for biveje, bortset fra,  \r\n\r\n at inddelingen i 1. kl. og 2. kl. biveje er erstattet af inddeling i veje og  \r\n\r\n pladser. </P>  \r\n\r\n<P>Kommunevejenes længde angives i m i denm første kolonne og kommunale  \r\n\r\n offentlige pladsers areal angives i m/ i den anden kolonne. </P>  \r\n\r\n<P>Under bemærkninger kan ud over de i cirkulæreskrivelse af 8. juli 1970  \r\n\r\n nævnte oplysninger, noteres oplysninger om byggeliniepålæg eller  \r\n\r\n adgangsbegrænsninger. </P>  \r\n\r\n<P>I forbindelse med fortegnelsen over kommuneveje udarbejder og ajourfører  \r\n\r\n kommunalbestyrelsen oversigtskort i målestok 1:20.000 eller 1:25.000,  \r\n\r\n forsynet med de administrative numre jf. bilag. (* 1) For bymæssige  \r\n\r\n bebyggelser eller lignende steder med mange tætliggende veje udarbejdes kort  \r\n\r\n over vejene i målestok 1:10.000 eller 1:5.000, jfr. bilag. (* 1) </P>  \r\n\r\n<P CLASS=PUNKT> <B>3.</B> Offentliggørelse af samlede vejfortegnelser. </P>  \r\n\r\n<P>Det påhviler de kommunale vejbestyrelser snarest - og senest den 1. januar  \r\n\r\n 1974 - at foretage en offentliggørelse af kommunens fortegnelse over de  \r\n\r\n offentlige kommuneveje ved efter forudgående meddelelse i stedlige blade  \r\n\r\n efter kommunalbestyrelsens bestemmelse at fremlægge vejfortegnelsen og dens  \r\n\r\n kortbilag til almindeligt eftersyn på kommunekontoret eller andet for  \r\n\r\n beboerne bekvemt sted i mindst 4 uger. Dette gælder dog ikke, såfremt der  \r\n\r\n forinden ved ministeriets foranstaltning er optaget en meddelelse i  \r\n\r\n Statstidende om kommunens samlede vejfortegnelse i henhold til  \r\n\r\n vejbestyrelseslovens § 8. </P>  \r\n\r\n<P>Forinden offentliggørelse af en kommunes vejfortegnelse sker, skal  \r\n\r\n vejfortegnelsen være tiltrådt af amtsrådet. </P>  \r\n\r\n<P>På tilsvarende måde påhviler det de amtskommunale vejbestyrelser snarest -  \r\n\r\n og senest den 1. januar 1974 - at fremlægge fortegnelse med tilhørende  \r\n\r\n kortbilag over amtsrådskredsens landeveje og de i amtsrådskredsen forløbende  \r\n\r\n hovedlandeveje til almindeligt eftersyn på et for beboerne bekvemt sted i  \r\n\r\n mindst 4 uger efter forudgående meddelelse i Statstidende og i stedlige blade  \r\n\r\n efter amtsrådets bestemmelse. </P>  \r\n\r\n<P>Meddelelsen udformes således: </P>  \r\n\r\n<P>Ny vejfortegnelse. </P>  \r\n\r\n<P>......... amtsråd/kommunalbestyrelse har i medfør af § 8 i lov om  \r\n\r\n offentlige veje udarbejdet en samlet fortegnelse pr. .... over hovedlandeveje  \r\n\r\n og landeveje i ..... amtskommune/kommuneveje i .... kommune. </P>  \r\n\r\n<P>I ændringerne indgår nedlæggelse af ...... (beskrivelse af den nedlagte  \r\n\r\n vejstrækning) som offentlig vej. </P>  \r\n\r\n<P>Nærmere underretning om fortegnelsens indhold og ændringerne vil kunne fås  \r\n\r\n ved henvendelse til ....., hvor fortegnelsen er fremlagt til eftersyn fra den  \r\n\r\n .... til den .... </P>  \r\n\r\n<P CLASS=PUNKT> <B>4.</B> Ændringer i vejfortegnelser. </P>  \r\n\r\n<P>Forinden ændring i en kommunes vejfortegnelse foretages, skal ændringen  \r\n\r\n være tiltrådt af amtsrådet. </P>  \r\n\r\n<P>Om ændringer i vejfortegnelserne skal der ske offentliggørelse i følgende  \r\n\r\n tilfælde: </P>  \r\n\r\n<UL CLASS=PLAIN-LIST>  \r\n\r\n<LI>a) ved optagelse af nye veje, når disse ikke er blotte forlægninger af  \r\n\r\n dele af allerede eksisterende offentlige veje. </LI>  \r\n\r\n<LI>b) ved nedlæggelse af veje som offentlige, jfr. §§ 90-92 i lov om  \r\n\r\n offentlige veje, </LI>  \r\n\r\n<LI>c) ved overgang af en vej fra en vejbestyrelse til en anden  \r\n\r\n (omklassificering). </LI>  \r\n\r\n</UL>  \r\n\r\n<P>Offentliggørelsen foretages i stedlige blade efter vejbestyrelsens  \r\n\r\n bestemmelse. Ved overgang af en vej fra en vejbestyrelse til en anden  \r\n\r\n foretages offentliggørelsen af den nye vejbestyrelse. </P>  \r\n\r\n<P>Offentliggørelsen skal indeholde oplysning om tidspunktet for ændringens  \r\n\r\n ikrafttræden. </P>  \r\n\r\n<P CLASS=PUNKT> <B>5.</B> Gennemgang af vejfortegnelser. </P>  \r\n\r\n<P>Amtsrådet foretager hvert <I>femte år</I> en gennemgang af amtskommunens  \r\n\r\n kommunevejsregister og kommunernes vejfortegnelser med henblik på at  \r\n\r\n konstatere overensstemmelse mellem fortegnelse og registre. For denne  \r\n\r\n gennemgang kan der af amtsrådet fastlægges en turnus, således at ikke alle  \r\n\r\n kommuners vejfortegnelser revideres samtidig. </P>  \r\n\r\n<P>De ændringer i vejfortegnelsen, der måtte blive følgen af gennemgangen,  \r\n\r\n offentliggøres i overensstemmelse med pkt. 4. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Ministeriet for offentlige arbejder, den  \r\n\r\n 22. januar 1973. </I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>Th. Jørgensen. </P>  \r\n\r\n</DIV>  \r\n\r\n<P>Bilag 1. </P>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n VEJREGISTER                                 VEJDIREKTORATET  \r\n\r\n                    HOVEDLANDEVEJE       -----------------------------  \r\n\r\n                                         Dato:         Blad:  \r\n\r\n ---------------------------------------------------------------------  \r\n\r\n</PRE>  \r\n\r\n<PRE>  \r\n\r\n VEJENS RUTEBETEGNELSE:                      RUTE NR.  \r\n\r\n</PRE>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n Hdlv.Gl.ldv. BETEGNELSE OG  længde  0 - pkt.  Vejstrkn.  Bemærk-  \r\n\r\n nr.  nr.     BESKRIVELSE      m     for       beg. o.    ninger  \r\n\r\n                                     station   endepunkt. Rettelses-  \r\n\r\n                                                          datoer  \r\n\r\n</PRE>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n Bilag 2.  \r\n\r\n</PRE>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n VEJREGISTER                       Amtskomm.           Blad:  \r\n\r\n                                   Nr.:  \r\n\r\n                 LANDEVEJE         -----------------------------------  \r\n\r\n                                   Vejbestyrelse       Dato:  \r\n\r\n</PRE>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n VEJENS RUTEBETEGNELSE:                   RUTE NR.:  \r\n\r\n</PRE>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n Nyt  Gl.ldv. BETEGNELSE OG  længde  0 - pkt.  Vejstrkn.  Bemærk-  \r\n\r\n nr.  nr.     BESKRIVELSE      m     for       beg. o.    ninger  \r\n\r\n                                     station   endepunkt. Rettelses-  \r\n\r\n                                                          datoer  \r\n\r\n</PRE>  \r\n\r\n<P>--------------------------------------------------------------------- </P>  \r\n\r\n<P>Bilag 3. </P>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n VEJREGISTER                             Amt           Blad:  \r\n\r\n              KOMMUNEVEJE       --------------------------------------  \r\n\r\n                                   Vejbestyrelse       Dato:  \r\n\r\n</PRE>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n Bivej  BETEGNELSE OG BESKRIVELSE  længde  Areal       Bemærkninger  \r\n\r\n nr.                                  m     m2         Rettelsesdatoer  \r\n\r\n ---------------------------------------------------------------------  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Bilaget er udeladt i Ministerialtidende (U. a.) </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/02/1973"
        },
        {
            "displayName": "Accession",
            "displayValue": "C19730001109"
        },
        {
            "displayName": "Entydig dokumentidentifikation",
            "displayValue": "CM009597"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "22/01/1973"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "31-90-00-49"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}