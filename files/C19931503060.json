{
    "id": 47124,
    "title": "Vejledning om gratis vaccination mod visse smitsomme sygdomme m.v. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 15030 af 13/05/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om gratis vaccination mod visse  \r\n\r\n smitsomme sygdomme m.v. </H1>  \r\n\r\n<P></P>  \r\n\r\n<BR>  \r\n\r\n<P>Ifølge Sundhedsministeriets bekendtgørelse af 13. maj 1993 om gratis  \r\n\r\n vaccination mod visse smitsomme sygdomme m.v. omfatter det danske  \r\n\r\n vaccinationsprogam fra 26. maj 1993 tilbud om gratis vaccination mod </P>  \r\n\r\n<UL CLASS=PLAIN-LIST>  \r\n\r\n<LI>1) kighoste, difteri, stivkrampe og polio af personer under 18 år, </LI>  \r\n\r\n<LI>2) mæslinger, fåresyge og røde hunde af personer under 18 år, </LI>  \r\n\r\n<LI>3) røde hunde af kvinder over 12 år, og </LI>  \r\n\r\n<LI>4) infektioner forårsaget af Hæmophilus influenzae type b hos børn under  \r\n\r\n 6 år. </LI>  \r\n\r\n</UL>  \r\n\r\n<P CLASS=PUNKT> <B>1.</B> Generelt om vaccination </P>  \r\n\r\n<P>Sundhedsstyrelsen skal anbefale, at vaccinationerne gives efter følgende  \r\n\r\n skema: </P>  \r\n\r\n<PRE>  \r\n\r\n -----------------------------------------------  \r\n\r\n Alder                           Vaccine  \r\n\r\n -----------------------------------------------  \r\n\r\n 5 uger                          Kighoste  \r\n\r\n 9 uger                          Kighoste  \r\n\r\n 5 mdr. (* 1)                    Di-Te-Pol og Hib  \r\n\r\n 6 mdr. (* 1)                    Di-Te-Pol og Hib  \r\n\r\n 10 mdr.                         Kighoste  \r\n\r\n 15 mdr. (* 1)                   Di-Te-Pol og MFR  \r\n\r\n 16 mdr.                         Hib  \r\n\r\n 2 år                            OPV  \r\n\r\n 3 år                            OPV  \r\n\r\n 4 år                            OPV  \r\n\r\n 12 år                           MFR  \r\n\r\n &gt;= 18 år (* 2)                  Røde hunde  \r\n\r\n ------------------------------------------------  \r\n\r\n</PRE>  \r\n\r\n<P>For at få vaccineret børnene på den hurtigste og mest hensigtsmæssige  \r\n\r\n måde, anbefales vaccinationsplanen så vidt muligt overholdt. </P>  \r\n\r\n<P>Såfremt et barn ikke har fået vaccinationerne til de anbefalede  \r\n\r\n tidspunkter, gives den eller de manglende vaccinationer hurtigst muligt, det  \r\n\r\n vil sige med de mindste intervaller (se under de enkelte vacciner). Man skal  \r\n\r\n aldrig begynde forfra på en vaccinationsserie. For børn, hvis vaccination er  \r\n\r\n påbegyndt i udlandet gælder, at supplerende vaccination gives efter det  \r\n\r\n danske program. </P>  \r\n\r\n<P>Flere forskellige vacciner kan gives samtidig. Hvis vacinerne ikke gives  \r\n\r\n samtidig, bør der inden næste vaccination gå 4 uger efter levende vacciner  \r\n\r\n (MFR-vaccine, OPV, røde hunde-vaccine og BCG) og 1 uge efter dræbte vacciner  \r\n\r\n (kighoste-vaccine, Di-Te-Pol-vaccine og Hib-vaccine). </P>  \r\n\r\n<P>Ved samtidig vaccination med forskellige vacciner gives disse på  \r\n\r\n forskellige steder og med forskellige sprøjter. </P>  \r\n\r\n<P>Børn, der har feber, bør ikke vaccineres. Almindelig forkølelse uden feber  \r\n\r\n giver ikke anledning til at udskyde vaccination. </P>  \r\n\r\n<P>Vedrørende kontraindikationer iøvrigt, bivirkninger, administrationsmåde,  \r\n\r\n dosering, opbevaring og holdbarhed samt tilsætningsstoffer henvises til de  \r\n\r\n brugsanvisninger, der følger med de enkelte vacciner. I tvivlstilfælde kan  \r\n\r\n der rettes henvendelse til Statens Seruminstitut, epidemiologisk afdeling.  \r\n\r\n</P>  \r\n\r\n<P CLASS=PUNKT> <B>2.</B> De enkelte vaccinationer </P>  \r\n\r\n<P>Kighostevaccination </P>  \r\n\r\n<P>Vaccinen indeholder dræbte kighostebakterier. </P>  \r\n\r\n<P>Vaccinationen tilsigter at beskytte børnene mod alvorlig kighoste, mens de  \r\n\r\n er helt små, og effekten aftager efter nogle år. </P>  \r\n\r\n<P>Barnet skal være 5 uger gammelt og veje mindst 4 kg, før vaccinationen  \r\n\r\n påbegyndes. Der gives aldrig mere end 3 kighostevaccinationer. Mindste  \r\n\r\n interval mellem kighoste I og II er 3 uger og mellem II og III 6 måneder. Ved  \r\n\r\n kighoste I gives 1/2 dosis. Er vaccinationen påbegyndt for sent, vaccineres  \r\n\r\n kun, hvis mindst 2 vaccinationer kan gives, inden barnet er 2 år. </P>  \r\n\r\n<P> <I>Difteri-, tetanus- og poliovaccination (Di-Te-Pol)</I>  </P>  \r\n\r\n<P>Vaccinen er en blandingsvaccine, som indeholder difteri- og tetanus-toxoid  \r\n\r\n og dræbt poliovirus type 1, 2 og 3 (Salk). </P>  \r\n\r\n<P>Barnet bør være 5 måneder, før vaccinationen påbegyndes, da maternelle  \r\n\r\n antistoffer ellers kan reducere virkningen af poliokomponenten. Mindste  \r\n\r\n interval mellem Di-Te-Pol I og II er 3 uger og mellem Di-Te-Pol II og III 6  \r\n\r\n måneder. Vaccinen må gerne gives samtidig med andre vacciner. Det anbefales  \r\n\r\n at give MFR I samtidig med Di-Te-Pol III. </P>  \r\n\r\n<P>Efter 3 doser Di-Te-Pol er beskyttelsen mod difteri langvarig.  \r\n\r\n Beskyttelsen mod tetanus er af mindst 5 års varighed. Uanset tidsintervallet  \r\n\r\n efter den primære vaccinationsserie (3 injektioner) gives ved revaccination  \r\n\r\n mod tetanus kun 1 injektion. Såfremt revaccination finder sted inden 5 år  \r\n\r\n efter den primære vaccinationsserie, vil beskyttelsen hos personer yngre end  \r\n\r\n 40 år vare i 20 år og hos personer ældre end 40 år i 15 år. Ved  \r\n\r\n revaccination, der foretages mere end 5 år efter primær vaccinationsserie,  \r\n\r\n varer beskyttelsen 10 år uanset personens alder. </P>  \r\n\r\n<P>Børn som f.eks. på grund af vaccination i udlandet mangler en eller flere  \r\n\r\n af komponenterne i vaccinationsserien, bør snarest fuldende  \r\n\r\n vaccinationsprogrammet. Til dette formål kan enkeltkomponentvacciner mod  \r\n\r\n henholdsvis difteri, tetanus og polio, samt blandingsvaccine Di-Te  \r\n\r\n rekvireres. Di-Te-Pol-vaccine er en børnevaccine og bør kun anvendes indtil  \r\n\r\n 15-års alderen. Difteri- og Di-Te-vaccine findes i een styrke til børn og en  \r\n\r\n svagere til voksne (ældre end 15 år). Tetanus-vaccine og polio-vaccine kan  \r\n\r\n anvendes til både børn og voksne. </P>  \r\n\r\n<P> <I>Hæmophilus influenzae type b vaccination (Hib)</I>  </P>  \r\n\r\n<P>Vaccinen er en polysaccharidvaccine koblet til tetanustoxoid. </P>  \r\n\r\n<P>Vaccinationen tilsigter at beskytte børnene mod invasive infektioner  \r\n\r\n forårsaget af Hæmophilus influenzae b i den alder, hvor de endnu ikke har  \r\n\r\n immunitet overfor infektionen. </P>  \r\n\r\n<P>Vaccinen gives i 3 doser. De 2 første doser gives med 1-2 måneders  \r\n\r\n interval, den 3. dosis efter 6-12 måneder. </P>  \r\n\r\n<P CLASS=PUNKT> <B>1.</B> og 2. dosis gives i alderen 5 måneder og 6 måneder  \r\n\r\n samtidig med Di-Te-Pol-vaccine, dog i to forskellige sprøjter og på to  \r\n\r\n forskellige steder af kroppen. 3. dosis gives i 16 måneders alderen, 1 måned  \r\n\r\n efter Di-Te-Pol og MFR-vaccination. </P>  \r\n\r\n<P>Børn under 1 år, som tidligere har fået en eller to  \r\n\r\n Di-Te-Pol-vaccinationer, gives kun 2 doser Hib-vaccine. Vaccinationerne gives  \r\n\r\n i så fald med 2 måneders mellemrum. </P>  \r\n\r\n<P>Børn i alderen 1-5 år gives kun een enkelt dosis. </P>  \r\n\r\n<P>Immuniteten efter Hib-vaccination anses for at være mangeårig. </P>  \r\n\r\n<P> <I>Mæslinge-, fåresyge- og røde hunde vaccination (MFR)</I>  </P>  \r\n\r\n<P>Vaccinen er en blandingsvaccine mod mæslinger, fåresyre og røde hunde. Den  \r\n\r\n indeholder levende svækket virus. </P>  \r\n\r\n<P>Udover at yde den enkelte beskyttelse er formålet på langt sigt helt at  \r\n\r\n udrydde de pågældende sygdomme. </P>  \r\n\r\n<P>For at sikre god immunitet hos så mange som muligt er der valgt et  \r\n\r\n to-dosis program, hvor den enkelte vaccineres i 15-måneders alderen og igen i  \r\n\r\n 12-års alderen. </P>  \r\n\r\n<P>MFR I gives samtidig med Di-Te-Pol III på to forskellige steder af kroppen  \r\n\r\n og i to forskellige sprøjter. MFR-vaccine bør sædvanligvis ikke gives før  \r\n\r\n 15-måneders alderen, da selv små rester maternelle antistoffer kan reducere  \r\n\r\n virkningen af vaccinen. Under særlige omstændigheder, f.eks. i  \r\n\r\n epidemisituationer eller hvis barnet skal rejse, kan MFR gives ned til  \r\n\r\n 12-måneders alderen. </P>  \r\n\r\n<P>MFR II gives i 12-års alderen. Den gives til alle, også de der har haft en  \r\n\r\n eller flere af sygdommene eller er vaccineret mod dem. </P>  \r\n\r\n<P>Børn i andre aldersgrupper kan også tilbydes MRF-vaccination, hvis det er  \r\n\r\n hensigtsmæssigt. Dette gælder især børn, der ikke har haft mæslinger og/eller  \r\n\r\n fåresyge eller ikke har fået MFR-vaccination på det anbefalede tidspunkt.  \r\n\r\n</P>  \r\n\r\n<P>Enkeltkomponentvacciner kan rekvireres, men da eventuelle bivirkninger  \r\n\r\n ikke skyldes vaccinekomponenter, som organismen i forvejen er immun overfor,  \r\n\r\n kan man anvende MFR-vaccinen. </P>  \r\n\r\n<P>MFR-vaccinen kan forsøges anvendt inden for de første par dage efter  \r\n\r\n udsættelsen for mæslinger, men effekten er usikker. </P>  \r\n\r\n<P> <I>Oral polio</I>  </P>  \r\n\r\n<P>Oral polio-vaccine (OPV, Sabin) er en blandingsvaccine, som indeholder  \r\n\r\n levende svækket poliovirus type 1, 2 og 3. </P>  \r\n\r\n<P>Vaccinen gives, efter at vaccinationen med dræbt poliovaccine  \r\n\r\n (Di-Te-Pol-vaccine) er afsluttet). </P>  \r\n\r\n<P>Vaccinen gives peroralt 3 gange med et års interval. Mindste interval  \r\n\r\n mellem vaccinationerne er 3 måneder. OPV må gerne gives samtidig med andre  \r\n\r\n vacciner. </P>  \r\n\r\n<P>Efter vaccination med 3 doser Di-Te-Pol-vaccine og 3 doser OPV anses  \r\n\r\n immuniteten over for polio for livslang. </P>  \r\n\r\n<P> <I>Røde hunde vaccination</I>  </P>  \r\n\r\n<P>Vaccinen indeholder levende svækket virus. </P>  \r\n\r\n<P>Vaccinen gives til kvinder i den fødedygtige alder, der ikke tidligere er  \r\n\r\n vaccineret med MFR. I aldersgruppen 13-17 år kan anvendes MFR-vaccine. </P>  \r\n\r\n<P>Uanset man aldrig har set fosterskader bør gravide ikke vaccineres. Der  \r\n\r\n bør gå mindst 3 måneder fra vaccinationen til kvinden bliver gravid. </P>  \r\n\r\n<P CLASS=PUNKT> <B>3.</B> Registrering </P>  \r\n\r\n<P>Bivirkninger og komplikationer </P>  \r\n\r\n<P>Uventede eller kraftige bivirkninger samt komplikationer til de omtalte  \r\n\r\n vaccinationer indberettes på formular 4102 (Sundhedsstyrelsens meldesystem  \r\n\r\n for infektiøse sygdomme) og til Sundhedsstyrelsens bivirkningsnævn på skema  \r\n\r\n til brug ved indberetning om mistænkt lægemiddelbivirkning. </P>  \r\n\r\n<P>Herudover er der i medfør af § 3, stk. 1 i lov nr. 82 af 8. marts 1978 om  \r\n\r\n erstatning for vaccinationsskader fastsat indberetningspligt for enhver læge,  \r\n\r\n som i sin virksomhed bliver bekendt med skader, som må antages at kunne  \r\n\r\n medføre ydelser efter loven. Indberetningen herom skal ske til  \r\n\r\n Arbejdsskadestyrelsen. </P>  \r\n\r\n<P> <I>Attestation</I>  </P>  \r\n\r\n<P>Lægen attesterer for udførelse af de gratis vaccinationer på  \r\n\r\n vaccinationskort, der udleveres gratis fra ekspeditionen, Statens  \r\n\r\n Seruminstitut, efter skriftlig rekvisition. </P>  \r\n\r\n<P CLASS=PUNKT> <B>4.</B> Betaling m.v. </P>  \r\n\r\n<P>Rekvisition og betaling af vaccine </P>  \r\n\r\n<P>Til vaccinationerne anvendes vaccine, der udleveres fra ekspeditionen,  \r\n\r\n Statens Seruminstitut, efter skriftlig rekvisition, og betales af  \r\n\r\n amtskommunerne og Københavns og Frederiksberg kommuner, jf. § 2 og § 3 i  \r\n\r\n Sundhedsministeriets bekendtgørelse af 13. maj 1993 om gratis vaccination mod  \r\n\r\n visse smitsomme sygdomme m.v. </P>  \r\n\r\n<P> <I>Honorering og regnskabsaflæggelse </I></P>  \r\n\r\n<P> Honorarer for vaccination betales af amtskommunerne og Københavns og  \r\n\r\n Frederiksberg kommuner, jf. § 3, stk. 2 i Sundhedsministeriets bekendtgørelse  \r\n\r\n af 13. maj 1993. </P>  \r\n\r\n<P>Sundhedsstyrelsens vejledning nr. 61 af 21. marts 1990 om gratis  \r\n\r\n vaccination mod visse smitsomme sygdomme m.v. bortfalder. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Sundhedsstyrelsen, den 13 maj 1993 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Palle Juul-Jensen </P>  \r\n\r\n<P CLASS=MINISTER ALIGN=RIGHT>/ Michael von Magnus </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) De 2 vacciner gives to forskellige steder og i to forskellige  \r\n\r\n sprøjter </P>  \r\n\r\n<P>(* 2) Kan gives til alle kvinder over 12 år </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "C19931503060"
        },
        {
            "displayName": "Entydig dokumentidentifikation",
            "displayValue": "CM005894"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "07/05/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15030"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "13/05/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sundhedsstyr. j.nr. 4120-1-90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}