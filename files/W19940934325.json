{
    "id": 156981,
    "title": "Ankestyrelsens principafgørelse O-65-94 om krisecenter - lignende behandlingsinstitution - § 105-institution - den sociale styrelseslov § 17, stk. 2 - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9343 af 15/07/1994",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-65-94 om krisecenter - lignende behandlingsinstitution - § 105-institution - den sociale styrelseslov § 17, stk. 2 - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Et krisecenter, der havde til formål at yde midlertidigt ophold, fysisk beskytelse og psykisk støtte - hjælp til selvhjælp - til kvinder med eller uden børn, der havde været udsat for vold, voldtægt eller anden mishandling, kunne sidestilles med en § 105 institution og var herefter omfattet af begrebet lignende behandlingsinstitution i bistandslovens § 11, stk. 1, nr. 2.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 11, stk. 1, nr. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde var nødsaget til at flygte fra sin bolig i A kommune efter at hun havde søgt om separation fra sin ægtefælle. Beslutningen om separation kunne ikke accepteres af hendes familie eller af hendes tidligere ægtefælle.</p>\r\n<p>Kvinden kom først til et krisecenter i B kommune og senere til et krisecenter i C kommune.</p>\r\n<p>Ankenævnet fandt, at A kommune ikke var refusionspligtig for udgifterne vedrørende kvindens ophold i C kommune.</p>\r\n<p>Nævnet lagde i sin afgørelse vægt på, at krisecentret ikke var en behandlingsinstitution, men udelukkende måtte anses at være et opholdssted.</p>\r\n<p>Der blev i sagen henvist til SM 0-28-93 og den skærpelse af praksis, som nævnet fandt, at meddelelsen indeholdt.</p>\r\n<p>Sagen blev forelagt for Ankestyrelsen i henhold til den sociale styrelseslovs § 17, stk. 2 om sager, hvor nævnsformanden har fundet, at der er begrundet tvivl om, hvorvidt afgørelsen er forenelig med loven.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at nævnets afgørelse ikke var forenelig med den administrative praksis, som var kommet til udtryk i SM 0-4-1986. I denne SM blev det slået fast, at et krisecenter var omfattet af begrebet lignende behandlingsinstitution i bistandslovens § 11, stk. 1, nr. 2, uanset at der ikke var truffet overenskomst om driften af centret.</p>\r\n<p>I den efterfølgende SM 0-28-93, sag nr. 2, blev det ved afgørelsen indirekte lagt til grund, at et krisecenter, som var oprettet efterbistandslovens § 105, var omfattet af begrebet lignende behandlings institution, men at en nødhjælpsbolig, som reelt var en almindelig lejlighed, ikke var det.</p>\r\n<p>I den aktuelle sag var der tale om et krisecenter med ansat personale i form af en socialrådgiver, som leder og en halvtidsansat pædagog. Centret havde til formål at yde midlertidigt ophold, fysisk beskyttelse og psykisk støtte - hjælp til selvhjælp - til kvinder med eller uden børn, der havde været udsat for vold, voldtægt eller anden mishandling.</p>\r\n<p>Man modtog beboere fra eget amt og fra andre amter. På institutionen blev der givet støttende samtaler.</p>\r\n<p>Formålet og personalesammensætningen måtte anses for at være almindelig for et krisecenter.</p>\r\n<p>Der var ikke tale om en institution oprettet efter bistandslovens § 105, men institutionen blev helt overvejende drevet for midler fra amt, kommune og socialministeriet, hvorfor Ankestyrelsen fandt, at der var tale om en institution, som kunne sidestilles med en § 105 institution.</p>\r\n<p>Ankestyrelsen hjemviste herefter sagen til nævnet, som traf følgende nye afgørelse:</p>\r\n<p>Nævnet fandt, at A kommune var forpligtet til at refundere udgifterne til bistand til kvinden under hendes ophold på krisecenter i C kommune jf. bistandslovens § 11, stk. 1, nr. 2.</p>\r\n<p>Refusionspligten ophørte, da kvinden flyttede til egen bolig i C kommune.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19940934325"
        },
        {
            "displayName": "Entydig dokumentidentifikation",
            "displayValue": "BS009771"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9343"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/07/1994"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 50001-94"
        },
        {
            "displayName": "Stikord",
            "displayValue": "O-65-94"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}