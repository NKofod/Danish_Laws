{
    "id": 212870,
    "title": "Bekendtgørelse af lov om beskatning af søfolk (sømandsbeskatningsloven)",
    "documentTypeId": "30",
    "isSagsforlobPeriodValid": true,
    "shortName": "LBK nr 131 af 07/02/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af lov om beskatning af søfolk (sømandsbeskatningsloven)</p>\r\n<p class=\"Indledning2\">Herved bekendtgøres lov om beskatning af søfolk (sømandsbeskatningsloven), jf. lovbekendtgørelse nr. 839 af 9. august 2019, med de ændringer, der følger af § 2, nr. 1, i lov nr. 1886 af 29. december 2015, § 3, nr. 2-5 og 7, i lov nr. 359 af 29. april 2018, § 1 i lov nr. 1582 af 27. december 2019 og § 1, nr. 3-9, i lov nr. 1583 af 27. december 2019.</p>\r\n<p class=\"Indledning2\">De ændringer, der følger af § 1, nr. 1 og 2, i lov nr. 1583 af 27. december 2019 om ændring af sømandsbeskatningsloven, tonnageskatteloven og forskellige andre love (Tilpasning af refusionsordningen for sandsugere til EU-retten, justering af værnsregler i tonnageskatteordningen, udvidelse af sømandsfradraget til søfolk på forsknings- og havundersøgelsesskibe m.v.), er ikke indarbejdet i denne lovbekendtgørelse, da tidspunktet for ikrafttræden af disse ændringer fastsættes af skatteministeren, jf. § 13, stk. 2, i lov nr. 1583 af 27. december 2019.</p>\r\n<p class=\"Indledning2\">Den ændring, der følger af § 2, nr. 2, i lov nr. 1886 af 29. december 2015 om ændring af tonnageskatteloven og sømandsbeskatningsloven (Udvidelse af tonnageskatteordningen med en række specialskibe), er ikke indarbejdet i denne lovbekendtgørelse, da ændringen efterfølgende er ophævet, jf. § 4, nr. 1, i lov nr. 1582 af 27. december 2019 om ændring af sømandsbeskatningsloven, tonnageskatteloven og forskellige andre love (Tilpasning af DIS-ordningen og tonnageskatteordningen til EU-retten på baggrund af krav fra Kommissionen m.v.)</p>\r\n<p class=\"Indledning2\">Den ændring, der følger af § 3, nr. 6, i lov nr. 359 af 29. april 2018 om ændring af kildeskatteloven, ligningsloven, sømandsbeskatningsloven og tinglysningsafgiftsloven (Bedre vilkår for tildeling af medarbejderaktier, udvidelse af DIS-ordningen med søfolk, der arbejder om bord på en række specialskibe, afskaffelse af registreringsafgiften for skibe i danske skibsregistre, ændret forrentning ved opkrævning af personers skat m.v.), er ikke indarbejdet i denne lovbekendtgørelse, da ændringen efterfølgende er ophævet, jf. § 5, nr. 1, i lov nr. 1582 af 27. december 2019 om ændring af sømandsbeskatningsloven, tonnageskatteloven og forskellige andre love (Tilpasning af DIS-ordningen og tonnageskatteordningen til EU-retten på baggrund af krav fra Kommissionen m.v.)</p>\r\n<p class=\"ParagrafGruppeOverskrift\">\r\n   <span>Lovens anvendelsesområde</span>\r\n</p>\r\n<p class=\"Paragraf\" id=\"idce03e782-5251-4ac7-9cf5-05c5147ac570\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Lønindkomst, som erhverves ved arbejde om bord på skibe m.v., beskattes efter skattelovgivningens almindelige regler med de undtagelser, der følger af denne lov.</p>\r\n<p class=\"Stk2\">\r\n   <span class=\"StkNr\" id=\"id0419c487-d812-4ef7-82c0-91e2a5f5338a\">Stk. 2.</span> Loven finder tilsvarende anvendelse på beskatning af lønindkomst ved arbejde om bord på skib, der midlertidigt er ude af drift på grund af reparationsarbejde, midlertidig oplægning og lign. Det er en betingelse, at den, som erhverver lønindkomsten, umiddelbart forud for reparationsarbejdet eller den midlertidige oplægning og lign. var omfattet af denne lov, og at ansættelsesforholdet ikke alene er indgået med henblik på at udføre arbejde om bord på skib, som er ude af drift.</p>\r\n<p class=\"Stk2\">\r\n   <span class=\"StkNr\" id=\"id4349c570-3e0a-4592-a872-f1f3e7a25bb5\">Stk. 3.</span> Personer, som erhverver indkomst ved arbejde om bord på skib, som de ejer, eller i hvilket de som partredere eller interessenter ejer en andel, er omfattet af denne lov. Det er en betingelse for anvendelsen af §§ 5, 6 og 8, at ejerens, partrederens eller interessentens aflønning svarer til den, der ydes til ansatte med samme anciennitet m.v.</p>\r\n<p class=\"Stk2\">\r\n   <span class=\"StkNr\" id=\"id358a61c9-e6a6-4d36-bbb6-b15388cafce4\">Stk. 4.</span> Stk. 3 finder tilsvarende anvendelse for personer, som udøver bestemmende indflydelse over det rederi, som ejer det skib, hvor den pågældende udfører arbejde, og dermed nærtstående personer. Ved bestemmende indflydelse forstås ejerskab eller rådighed over stemmerettigheder som nævnt i ligningslovens § 2, stk. 2. Ved nærtstående personer forstås personer som nævnt i ligningslovens § 16 H, stk. 2, 3. og 4. pkt.</p>\r\n<p class=\"Paragraf\" id=\"id00d80df4-ea1d-4101-8723-34cd9cbd8e9f\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne lov forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id4d0cb2c7-a556-45a5-b7b1-7301b7d8b0e4\">1)</span> Dansk skib: Et skib, som er registreret med hjemsted her i landet med en bruttotonnage på 20 t eller derover, og som udelukkende anvendes til erhvervsmæssig befordring af passagerer eller gods, som bugser- og bjærgningsfartøj eller som kabellægningsfartøj. Et skib, som er registreret med hjemsted på Færøerne, i Grønland eller i udlandet med en bruttotonnage på 20 t eller derover, og som uden besætning overtages til befragtning af et dansk rederi, sidestilles med dansk skib. Et skib, som er registreret med hjemsted her i landet, og som uden besætning overtages til befragtning af et færøsk, grønlandsk eller udenlandsk rederi, anses ikke for et dansk skib.</p>\r\n<p class=\"Liste1\">\r\n   <span class=\"Liste1Nr\" id=\"id40a626a7-fd74-4169-bed5-392c8fccc124\">2)</span> Udenlandsk skib: Et skib med en bruttotonnage på 20 t eller derover, som udelukkende anvendes til erhvervsmæssig befordring af passagerer eller gods, som bugser- og bjærgningsfartøj eller som kabellægningsfartøj, og som ikke anses for et dansk skib.</p>\r\n<p class=\"Liste1\">\r\n   <span class=\"Liste1Nr\" id=\"id71b56c89-4e9d-4801-84de-5c15b26e9715\">3)</span> Begrænset fart:</p>\r\n<p class=\"Liste2\">\r\n   <span class=\"Liste2Nr\" id=\"ideb191ecf-a28f-4379-a95a-05cc40c0a043\">a)</span> Fart eller bugser- og bjærgningsvirksomhed med skibe, der væsentligst sejler på danske indsøer, indre vandveje og fjorde.</p>\r\n<p class=\"Liste2\">\r\n   <span class=\"Liste2Nr\" id=\"ida74c0a24-f1d5-4587-aaca-e3d81df9c2f4\">b)</span> Anvendelse af skibe i stationær virksomhed, herunder havnefart og lign.</p>\r\n<p class=\"Liste2\">\r\n   <span class=\"Liste2Nr\" id=\"id9107cc9b-4e67-4498-aa0e-a25344ec4ca4\">c)</span> Fart eller bugser- og bjærgningsvirksomhed med skibe uden egne fremdrivningsmidler.</p>\r\n<p class=\"Liste2\">\r\n   <span class=\"Liste2Nr\" id=\"id340e6846-d168-421b-a5a2-477e087e79d8\">d)</span> Rutetrafik, hvor sejldistancen fra havn til havn er mindre end 50 sømil.</p>\r\n<p class=\"Liste2\">\r\n   <span class=\"Liste2Nr\" id=\"ide6420c2f-023c-4196-a5c2-7dc8783139e2\">e)</span> Anden fart eller bugser- og bjærgningsvirksomhed, når forholdene er sådan, at den pågældende person har mulighed for regelmæssigt at overnatte på sin sædvanlige bopæl.</p>\r\n<p class=\"Stk2\">\r\n   <span class=\"StkNr\" id=\"id20df2eed-ae8a-4829-9f97-a8b23684b95b\">Stk. 2.</span> Stk. 1, nr. 3, litra a-c og e finder tilsvarende anvendelse ved virksomhed med kabellægningsfartøjer og stenfiskerfartøjer, herunder sandsugere.</p>\r\n<p class=\"ParagrafGruppeOverskrift\">\r\n   <span>Sømandsfradrag</span>\r\n</p>\r\n<p class=\"Paragraf\" id=\"ida73a5e0a-ce87-4a04-afb8-2d41940a3f69\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Personer, som uden for begrænset fart erhverver lønindkomst ved arbejde om bord på danske eller udenlandske skibe, kan ved opgørelsen af den skattepligtige indkomst fradrage et beløb på 56.900 kr. Har skibet en bruttotonnage på 500 t eller derover, udgør fradraget efter 1. pkt. 105.000 kr., medmindre skibet anvendes til regelmæssig passagersejlads mellem havne i EU-medlemsstater.</p>\r\n<p class=\"Stk2\">\r\n   <span class=\"StkNr\" id=\"idb42bf2fb-1abe-436a-8641-91f888e61cd5\">Stk. 2.</span> Personer, som uden for begrænset fart erhverver lønindkomst ved arbejde om bord på stenfiskerfartøjer, herunder sandsugere, som har egne fremdrivningsmidler og eget lastrum til transport af materialer indvundet fra havbunden, og som har en bruttotonnage på 20 t eller derover, kan ved opgørelsen af den skattepligtige indkomst fradrage et beløb på 56.900 kr.</p>\r\n<p class=\"Stk2\">\r\n   <span class=\"StkNr\" id=\"id546f793d-ade8-4544-9ad1-800b90dfdd1d\">Stk. 3.</span> Har en person kun lønindtægt som nævnt i stk. 1 eller stk. 2 i en del af året, eller er der tale om ansættelse på deltid, nedsættes fradraget forholdsmæssigt. Det er en betingelse for fradrag, at forhyringsvilkårene for den pågældende svarer til, hvad der sædvanligvis gælder for søfolk.</p>\r\n<p class=\"Stk2\">\r\n   <span class=\"StkNr\" id=\"id7c91f659-903f-48ac-b3b6-7e897e2e7921\">Stk. 4.</span> Stk. 1-3 finder tilsvarende anvendelse ved erhvervelse af lønindkomst ved arbejde udført om bord på skibe og installationer, der anvendes i tilknytning til efterforskning og udvinding af kulbrinter uden for dansk søterritorium og dansk kontinentalsokkelområde, samt ved arbejde om bord på skole- og øvelsesskibe, jf. lov om maritime uddannelser.</p>\r\n<p class=\"Stk2\">\r\n   <span class=\"StkNr\" id=\"id289c7fce-083f-4163-b336-779100681689\">Stk. 5.</span> Det er en betingelse for fradrag efter stk. 1, 2 eller 4, at fartøjet eller installationen er registreret med hjemsted her i landet eller i en anden EU- eller EØS-medlemsstat.</p>\r\n<p class=\"Paragraf\" id=\"idd7a2de28-1166-48e4-b068-bc6ce04e2ca1\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Når der foretages fradrag efter § 3, kan der ikke samtidig foretages fradrag efter ligningslovens § 9, stk. 1, ligningslovens §§ 9 B-9 D og ligningslovens § 13 samt efter pensionsbeskatningslovens § 49, stk. 1.</p>\r\n<p class=\"Stk2\">\r\n   <span class=\"StkNr\" id=\"id707e04bd-c93d-49d6-b918-7423430accfc\">Stk. 2.</span> Personer, som kan foretage fradrag efter § 3, er ikke omfattet af ligningslovens § 9 A, stk. 1-9.</p>\r\n<p class=\"ParagrafGruppeOverskrift\">\r\n   <span>Beskatning ved arbejde om bord på skibe, der er registreret i Dansk Internationalt Skibsregister eller skibsregistre i andre EU- eller EØS-medlemsstater</span>\r\n</p>\r\n<p class=\"Paragraf\" id=\"idef86c17f-23e4-48ba-9f3d-c0137714c399\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Har en person, der er skattepligtig efter kildeskattelovens § 1, erhvervet lønindkomst ved arbejde om bord på et dansk skib, som er registreret i Dansk Internationalt Skibsregister, og som anvendes til formål, som vil kunne omfattes af tonnageskatteloven, nedsættes den samlede indkomstskat med det beløb, der forholdsmæssigt falder på denne indkomst. 1. pkt. finder tilsvarende anvendelse på dødsboer omfattet af dødsboskattelovens § 1, stk. 2. Gratialer og fratrædelsesgodtgørelser m.v., jf. ligningslovens § 7 U, er omfattet af 1. pkt., når den pågældende ydelse har direkte tilknytning til arbejde udført om bord på skib som nævnt i 1. pkt.</p>\r\n<p class=\"Stk2\">\r\n   <span class=\"StkNr\" id=\"id64bc2fba-c3ee-4622-a519-6e125587e721\">Stk. 2.</span> Personer, som er skattepligtige efter kildeskattelovens § 2, stk. 2, svarer ikke skat af lønindkomst erhvervet ved arbejde om bord på et dansk skib, som er registreret i Dansk Internationalt Skibsregister, og som anvendes til formål, som vil kunne omfattes af tonnageskatteloven. Stk. 1, 3. pkt., finder tilsvarende anvendelse.</p>\r\n<p class=\"Stk2\">\r\n   <span class=\"StkNr\" id=\"id042b23a7-51c3-46be-8d7f-7d1df8a54922\">Stk. 3.</span> Stk. 1 og 2 og § 3 gælder også ved arbejde om bord på et specialfartøj, når fartøjet</p>\r\n<p class=\"Liste1\">\r\n   <span class=\"Liste1Nr\" id=\"id36b97ce9-9800-4cc4-80f9-f8f98006e492\">1)</span> er registreret i Dansk Internationalt Skibsregister og udelukkende udfører aktiviteter, der vil kunne omfattes af tonnageskattelovens § 6 eller § 8 a, nr. 1 eller 2 eller nr. 3, 1. pkt., hvor betingelsen i 2. pkt. ikke finder tilsvarende anvendelse, eller nr. 4-6, eller</p>\r\n<p class=\"Liste1\">\r\n   <span class=\"Liste1Nr\" id=\"idc2468f93-8ffc-4205-8735-c86bbae392df\">2)</span> udelukkende anvendes som kabellægningsfartøj og er registreret med hjemsted i en anden EU- eller EØS-medlemsstat.</p>\r\n<p class=\"Stk2\">\r\n   <span class=\"StkNr\" id=\"idaff3431f-3420-4f3e-8f4c-90ffa53828a4\">Stk. 4.</span> Skattefritagelse efter stk. 1-3 er betinget af, at løn og godtgørelser m.v. er fastsat under hensyn til skattefritagelsen.</p>\r\n<p class=\"Stk2\">\r\n   <span class=\"StkNr\" id=\"idc75479ea-6ed9-4e07-b69c-edeea0b9af67\">Stk. 5.</span> Personer, som kan anvende stk. 1-3, er ikke omfattet af ligningslovens § 9 A, stk. 1-9.</p>\r\n<p class=\"Paragraf\" id=\"id71f1bce0-ea3f-43e9-adeb-9fa8963ad13c\">\r\n   <span id=\"P5a\">\r\n   </span>\r\n   <span class=\"ParagrafNr\" id=\"Par5a\">§ 5 a.</span> (Ophævet)<a class=\"FodnoteHenvisning\" name=\"Henvisning_id9ff96296-7fa4-4bf5-87d9-e2c0101238a7\" href=\"#id9ff96296-7fa4-4bf5-87d9-e2c0101238a7\">1)</a></p>\r\n<p class=\"Paragraf\" id=\"idfab13712-9454-40ba-857c-8e58a9cad5b9\">\r\n   <span id=\"P5b\">\r\n   </span>\r\n   <span class=\"ParagrafNr\" id=\"Par5b\">§ 5 b.</span> § 5 finder tilsvarende anvendelse for personer, der er skattepligtige efter kildeskattelovens § 1 eller § 2, stk. 2, eller kulbrinteskattelovens § 21, stk. 2, og som erhverver lønindkomst ved arbejde om bord på et udenlandsk skib, der er registreret med hjemsted i en EU- eller EØS-medlemsstat og sejler under et flag fra en EU- eller EØS-medlemsstat, såfremt skibet udelukkende anvendes til formål, der vil kunne omfattes af tonnageskattelovens § 6 eller § 8 a, nr. 1 eller 2 eller nr. 3, 1. pkt., hvor betingelsen i 2. pkt. ikke finder tilsvarende anvendelse, eller nr. 4-6.</p>\r\n<p class=\"Stk2\">\r\n   <span class=\"StkNr\" id=\"id6eefb8a4-eea9-4fad-9db5-de39474c7f91\">Stk. 2.</span> Skattefritagelse efter stk. 1 er betinget af, at arbejdsgiveren er godkendt af told- og skatteforvaltningen efter § 11 a. Det er endvidere en betingelse, at skibet ikke anvendes til sejlads med passagerer mellem danske havne. 2. pkt. gælder dog ikke ved fart til og fra havanlæg.</p>\r\n<p class=\"Paragraf\" id=\"id05df7d9e-074c-46f1-889d-d4daa0ddc500\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Ved arbejde om bord på skib, som anvendes som bugser- og bjærgningsfartøj inden for EU/EØS, finder § 5 udelukkende anvendelse i tilfælde, hvor skibet udfører virksomhed med karakter af søtransport i mindst 50 pct. af den tid, skibet i løbet af et indkomstår er i drift. Det er en betingelse, at fartøjet har hjemsted i en EU- eller EØS-medlemsstat.</p>\r\n<p class=\"Stk2\">\r\n   <span class=\"StkNr\" id=\"id20d852bc-4830-4b2a-a5f7-83def73c494f\">Stk. 2.</span> Ved anvendelsen af stk. 1 fordeles ventetid forholdsmæssigt mellem den tid, der er medgået til bugser- og bjærgningsaktiviteter til søs, og den tid, der er anvendt til andre aktiviteter.</p>\r\n<p class=\"Paragraf\" id=\"idee872f87-9e16-4750-8cf4-7a668d6effee\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Ved arbejde om bord på et skib, som sejler i regelmæssig passagersejlads mellem havne i EU- eller EØS-medlemsstater, finder § 5 kun anvendelse på personer, der er skattepligtige efter kildeskattelovens § 1 eller § 2, stk. 2, og som er statsborgere i en EU- eller EØS-medlemsstat. Det er en betingelse, at skibet er registreret med hjemsted i en EU- eller EØS-medlemsstat og sejler under et flag fra en EU- eller EØS-medlemsstat.</p>\r\n<p class=\"ParagrafGruppeOverskrift\">\r\n   <span>Beskatning ved arbejde om bord på andre skibe</span>\r\n</p>\r\n<p class=\"Paragraf\" id=\"id86668a3e-fec3-4d95-8c63-d12453fcd422\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> § 5 finder uanset tonnageskattelovens bestemmelser tilsvarende anvendelse ved arbejde uden for EU/EØS om bord på stenfiskerfartøjer, herunder sandsugere, som nævnt i § 10, stk. 1.</p>\r\n<p class=\"Paragraf\" id=\"id10c2e4e0-5794-4639-9c29-dca0ab7e35d2\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> For personer, som er skattepligtige efter kildeskattelovens § 2, stk. 2, og som erhverver lønindkomst som nævnt i kildeskattelovens § 43, stk. 1, ved arbejde udført om bord på dansk skib uden for begrænset fart uden at være omfattet af § 5, stk. 2, beregnes skatten som 30 pct. af bruttoindkomsten. Tilsvarende gælder for personer, som er skattepligtige efter kildeskattelovens § 2, stk. 2, og som uden at være omfattet af § 8 erhverver lønindkomst ved arbejde om bord på stenfiskerfartøjer, herunder sandsugere, som nævnt i § 10, stk. 1.</p>\r\n<p class=\"Stk2\">\r\n   <span class=\"StkNr\" id=\"id8b74b9fd-7944-4e2a-8665-5f7a7d8362c4\">Stk. 2.</span> En skattepligtig efter stk. 1 kan dog vælge at blive beskattet, som om den pågældende var omfattet af kildeskattelovens § 2, stk. 1, nr. 1. Valget skal træffes senest den 1. maj efter det pågældende indkomstår. Valget kan omgøres til og med den 30. juni i det andet kalenderår efter indkomstårets udløb.</p>\r\n<p class=\"Stk2\">\r\n   <span class=\"StkNr\" id=\"id4c4bcccb-b9ee-424f-8d73-2bd778f122a8\">Stk. 3.</span> Den skat, der efter stk. 1 og 2 beregnes for personer, der er hjemmehørende på Færøerne eller i Grønland, tilfalder henholdsvis Færøernes og Grønlands landskasse bortset fra tilfælde, hvor de pågældendes lønindkomst indgår i grundlaget for refusion til rederiet efter § 10. Når der vælges beskatning efter stk. 2, opgøres det beløb, der tilfalder henholdsvis Færøernes og Grønlands landskasse, som den del af den pågældendes samlede danske skat, som forholdsmæssigt falder på indkomst, som kan beskattes efter stk. 1.</p>\r\n<p class=\"ParagrafGruppeOverskrift\">\r\n   <span>Andre bestemmelser</span>\r\n</p>\r\n<p class=\"Paragraf\" id=\"ida9a5344b-0ee1-4d68-9c8a-c8aca863399e\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Danske rederier, som udøver virksomhed med stenfiskerfartøjer, herunder sandsugere, og rederier, der har hjemsted i en anden EU- eller EØS-medlemsstat og er godkendt efter § 11 b, og som udøver sådan virksomhed, kan efter ansøgning få refusion, jf. stk. 2-5, for personer, der er skattepligtige efter kildeskattelovens § 1 eller § 2, stk. 2, og som uden at være omfattet af § 8 udfører arbejde om bord på et fartøj, der opfylder en af følgende betingelser:</p>\r\n<p class=\"Liste1\">\r\n   <span class=\"Liste1Nr\" id=\"idb27bd6f2-5a59-4c03-a5df-ba679d2b6f44\">1)</span> Fartøjet er registreret med hjemsted her i landet med en bruttotonnage på 20 t eller derover.</p>\r\n<p class=\"Liste1\">\r\n   <span class=\"Liste1Nr\" id=\"ida18eda07-6063-4db9-a643-2833cc9e4c12\">2)</span> Fartøjet er registreret med hjemsted i en EU- eller EØS-medlemsstat med en bruttotonnage på 20 t eller derover og uden besætning er overtaget til drift af et rederi som nævnt i 1. pkt.</p>\r\n<p class=\"Liste1\">\r\n   <span class=\"Liste1Nr\" id=\"id3c015e50-1c04-49fb-bc94-cd8e91b398d5\">3)</span> Fartøjet er registreret med hjemsted i en anden EU- eller EØS-medlemsstat end Danmark med en bruttotonnage på 20 t eller derover og sejler under et flag fra en EU- eller EØS-medlemsstat.</p>\r\n<p class=\"Stk2\">\r\n   <span class=\"StkNr\" id=\"idea4d171f-1083-422d-8414-183791dba5bc\">Stk. 2.</span> Der kan opnås refusion, hvis fartøjet udfører søtransportaktiviteter i mindst 50 pct. af den tid, det er i drift, og kun for sådanne transportaktiviteter.</p>\r\n<p class=\"Stk2\">\r\n   <span class=\"StkNr\" id=\"ide3e8942d-3c28-4d51-ab63-c87fde244104\">Stk. 3.</span> Det er en betingelse for refusion, at det enkelte fartøj har egne fremdrivningsmidler og eget lastrum til transport af materialer indvundet fra havbunden.</p>\r\n<p class=\"Stk2\">\r\n   <span class=\"StkNr\" id=\"idfd6ad04c-65ad-4cf7-8d57-a8f01a80c19d\">Stk. 4.</span> Refusion ydes måned for måned eller på årsbasis til rederiet med et beløb, der for hver enkelt lønmodtager beregnes som 35 pct. af den del af bidragsgrundlaget opgjort efter arbejdsmarkedsbidragslovens § 2, der kan henføres til arbejde udført om bord på et fartøj, som opfylder betingelserne i stk. 1-3. 1. pkt. gælder i det omfang, lønindkomsten kan beskattes i Danmark.</p>\r\n<p class=\"Stk2\">\r\n   <span class=\"StkNr\" id=\"id33edee59-6a04-4f03-9d20-41dcb9ef3612\">Stk. 5.</span> Stk. 4 finder tilsvarende anvendelse for personer som nævnt i § 1, stk. 3. Refusionen ydes som 35 pct. af det gennemsnitlige grundlag for refusion efter stk. 4 for lønmodtagere, som udfører arbejde om bord på det pågældende fartøj.</p>\r\n<p class=\"Stk2\">\r\n   <span class=\"StkNr\" id=\"ide770768d-19fc-41ae-9060-7432758a02fa\">Stk. 6.</span> Rederier, som ønsker refusion efter stk. 1-5, skal føre særskilt regnskab for søtransportens omfang.</p>\r\n<p class=\"Stk2\">\r\n   <span class=\"StkNr\" id=\"ida8f39e39-c2e2-48d5-bdf3-737822f3119d\">Stk. 7.</span> Ved regulering af for meget udbetalte refusionsbeløb finder opkrævningslovens § 7 tilsvarende anvendelse.</p>\r\n<p class=\"Paragraf\" id=\"ide26a54d9-cb10-4ca3-81e7-2f87fe45efc8\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Udbetales skattefri nettoløn efter §§ 5-8 og grundlaget herfor viser sig ikke at være til stede, hæfter alene arbejdsgiveren for den A-skat og de bidrag efter lov om arbejdsmarkedsbidrag og lov om Arbejdsmarkedets Tillægspension, som skulle have været indbetalt. A-skatten og bidrag som nævnt i 1. pkt. beregnes på grundlag af den bruttoløn, som ligger til grund for fastsættelsen af den skattefri nettoløn, jf. § 5, stk. 4. De skyldige A-skatter og bidrag betragtes som forfaldne på de tidspunkter, hvor de ville være forfaldet, hvis §§ 5-8 ikke havde været anvendt.</p>\r\n<p class=\"Paragraf\" id=\"idab6dd950-9091-4063-bc9d-528db5322beb\">\r\n   <span id=\"P11a\">\r\n   </span>\r\n   <span class=\"ParagrafNr\" id=\"Par11a\">§ 11 a.</span> En arbejdsgiver med hjemsted i en anden EU- eller EØS-medlemsstat end Danmark skal være godkendt af told- og skatteforvaltningen til at udbetale skattefri nettoløn efter §§ 5-8. Godkendelsen må ikke være tilbagekaldt, jf. stk. 3.</p>\r\n<p class=\"Stk2\">\r\n   <span class=\"StkNr\" id=\"id54c5b6a8-26c4-4952-a333-09814e53a6b0\">Stk. 2.</span> Told- og skatteforvaltningen godkender en arbejdsgiver efter stk. 1, når følgende betingelser er opfyldt:</p>\r\n<p class=\"Liste1\">\r\n   <span class=\"Liste1Nr\" id=\"id3e19a8dd-86be-4965-8d9e-e5e699893353\">1)</span> Arbejdsgiveren skal være berettiget til at udbetale nettoløn efter §§ 5-8.</p>\r\n<p class=\"Liste1\">\r\n   <span class=\"Liste1Nr\" id=\"idbadf0bba-33a1-443f-ba8b-65b3bb6eeef3\">2)</span> Arbejdsgiveren skal opfylde de betingelser, der stilles til en tilsvarende arbejdsgiver med skibe registreret i Dansk Internationalt Skibsregister, og indvillige i at påtage sig de forpligtelser, der påhviler en tilsvarende arbejdsgiver med skibe registreret i Dansk Internationalt Skibsregister.</p>\r\n<p class=\"Liste1\">\r\n   <span class=\"Liste1Nr\" id=\"idf1204d7a-46b5-4f3a-aed7-12f7bf157537\">3)</span> Det skal være muligt i medfør af Rådets direktiv 2011/16/EU af 15. februar 2011 om administrativt samarbejde på beskatningsområdet og om ophævelse af direktiv 77/799/EØF som ændret ved Rådets direktiv 2014/107/EU af 9. december 2014, Rådets direktiv 2015/2376/EU af 8. december 2015 og Rådets direktiv 2016/881/EU af 25. maj 2016 om ændring af direktiv 2011/16/EU for så vidt angår obligatorisk automatisk udveksling af oplysninger på beskatningsområdet, Rådets direktiv 2016/2258/EU af 6. december 2016 for så vidt angår skattemyndighedernes adgang til oplysninger indberettet i henhold til hvidvaskreguleringen og Rådets direktiv 2018/822 af 25. maj 2018 om ændring af direktiv 2011/16/EU for så vidt angår obligatorisk automatisk udveksling af oplysninger på beskatningsområdet i forbindelse med indberetningspligtige grænseoverskridende ordninger, en dobbeltbeskatningsoverenskomst eller anden aftale om udveksling af oplysninger at verificere arbejdsgiverens dokumentation vedrørende forpligtelserne som nævnt i nr. 2.</p>\r\n<p class=\"Stk2\">\r\n   <span class=\"StkNr\" id=\"id8b09e996-8948-4af5-9d0b-8c8c361002b8\">Stk. 3.</span> Told- og skatteforvaltningen tilbagekalder en godkendelse efter stk. 1, hvis betingelserne for godkendelse ikke længere er opfyldt. Tilbagekaldes godkendelsen, ophører arbejdsgiverens mulighed for at udbetale skattefri nettoløn efter §§ 5-8 på tidspunktet for tilbagekaldelsen.</p>\r\n<p class=\"Stk2\">\r\n   <span class=\"StkNr\" id=\"idf5266c7f-137c-4bb7-90b3-7092f57e506a\">Stk. 4.</span> Omregning fra fremmed valuta i forbindelse med indberetning af nettoløn efter §§ 5-8 sker til Nationalbankens middelkurs på forfalds- eller udbetalingstidspunktet.</p>\r\n<p class=\"Stk2\">\r\n   <span class=\"StkNr\" id=\"idcd45b844-4026-44a9-b934-20018aad7380\">Stk. 5.</span> Skatteministeren kan fastsætte nærmere regler om godkendelse af arbejdsgivere med hjemsted i en anden EU- eller EØS-medlemsstat end Danmark efter stk. 1 og 2, herunder om indberetning, oplysning og hæftelse, samt om tilbagekaldelse efter stk. 3.</p>\r\n<p class=\"Paragraf\" id=\"id25e1cc36-a9b0-4bf9-962c-a20068e1af4d\">\r\n   <span id=\"P11b\">\r\n   </span>\r\n   <span class=\"ParagrafNr\" id=\"Par11b\">§ 11 b.</span> En arbejdsgiver med hjemsted i en anden EU- eller EØS-medlemsstat end Danmark skal være godkendt af told- og skatteforvaltningen til at modtage refusion efter § 10. Godkendelsen må ikke være tilbagekaldt, jf. stk. 3.</p>\r\n<p class=\"Stk2\">\r\n   <span class=\"StkNr\" id=\"id6be08e88-1167-42ae-a440-0863e579aeaa\">Stk. 2.</span> Told- og skatteforvaltningen godkender en arbejdsgiver efter stk. 1, når følgende betingelser er opfyldt:</p>\r\n<p class=\"Liste1\">\r\n   <span class=\"Liste1Nr\" id=\"idf826ebaf-bad6-4ad5-bc59-c98238c1476c\">1)</span> Arbejdsgiveren skal være berettiget til at modtage refusion efter § 10.</p>\r\n<p class=\"Liste1\">\r\n   <span class=\"Liste1Nr\" id=\"id19f0a761-eeba-4389-bdc8-f3102f90ab0d\">2)</span> Arbejdsgiveren skal opfylde de betingelser, der stilles til en tilsvarende arbejdsgiver med hjemsted i Danmark, og indvillige i at påtage sig de forpligtelser, der påhviler en tilsvarende arbejdsgiver med hjemsted i Danmark.</p>\r\n<p class=\"Liste1\">\r\n   <span class=\"Liste1Nr\" id=\"id60cc91ef-f379-4277-8814-4ca0b42fd54b\">3)</span> Det skal være muligt i medfør af Rådets direktiv 2011/16/EU af 15. februar 2011 om administrativt samarbejde på beskatningsområdet og om ophævelse af direktiv 77/799/EØF som ændret ved Rådets direktiv 2014/107/EU af 9. december 2014, Rådets direktiv 2015/2376/EU af 8. december 2015 og Rådets direktiv 2016/881/EU af 25. maj 2016 om ændring af direktiv 2011/16/EU for så vidt angår obligatorisk automatisk udveksling af oplysninger på beskatningsområdet, Rådets direktiv 2016/2258/EU af 6. december 2016 for så vidt angår skattemyndighedernes adgang til oplysninger indberettet i henhold til hvidvaskreguleringen og Rådets direktiv 2018/822 af 25. maj 2018 om ændring af direktiv 2011/16/EU for så vidt angår obligatorisk automatisk udveksling af oplysninger på beskatningsområdet i forbindelse med indberetningspligtige grænseoverskridende ordninger, en dobbeltbeskatningsoverenskomst eller anden aftale om udveksling af oplysninger at verificere arbejdsgiverens dokumentation vedrørende forpligtelserne som nævnt i nr. 2.</p>\r\n<p class=\"Stk2\">\r\n   <span class=\"StkNr\" id=\"id151939a2-b7a6-493f-ad8e-e0f8a0cd78e6\">Stk. 3.</span> Told- og skatteforvaltningen tilbagekalder en godkendelse efter stk. 1, hvis betingelserne for godkendelse ikke længere er opfyldt. Tilbagekaldes godkendelsen, ophører arbejdsgiverens mulighed for at modtage refusion efter § 10 på tidspunktet for tilbagekaldelsen.</p>\r\n<p class=\"Stk2\">\r\n   <span class=\"StkNr\" id=\"idd84e5bce-4753-48fc-bc99-0dc3a9051080\">Stk. 4.</span> Omregning fra fremmed valuta i forbindelse med indberetning af løn til beregning af refusion efter § 10 sker til Nationalbankens middelkurs på forfalds- eller udbetalingstidspunktet.</p>\r\n<p class=\"Stk2\">\r\n   <span class=\"StkNr\" id=\"id28dfcc8a-cfe4-42f3-ad1e-60e381d74831\">Stk. 5.</span> Skatteministeren kan fastsætte nærmere regler om godkendelse af arbejdsgivere med hjemsted i en anden EU- eller EØS-medlemsstat end Danmark efter stk. 1 og 2, herunder om indberetning, indeholdelse og hæftelse, samt om tilbagekaldelse efter stk. 3.</p>\r\n<p class=\"Paragraf\" id=\"idf5bac1a5-bedf-4443-9832-644179e1fa90\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Skatteministeren kan fastsætte nærmere regler om lovens gennemførelse og administration.</p>\r\n<p class=\"Paragraf\" id=\"id01c1e077-efd6-4a72-8e3c-36e1d0d00ac0\">\r\n   <span id=\"P12a\">\r\n   </span>\r\n   <span class=\"ParagrafNr\" id=\"Par12a\">§ 12 a.</span> Med bøde straffes den, der forsætligt eller ved grov uagtsomhed afgiver urigtige eller vildledende oplysninger til brug for afgørelser om refusion efter § 10.</p>\r\n<p class=\"Stk2\">\r\n   <span class=\"StkNr\" id=\"id04f9571f-2d1a-4fdf-8908-bd162dc852c7\">Stk. 2.</span> Er forholdet begået med forsæt til uberettiget at opnå refusion, kan straffen stige til fængsel i indtil 1 år og 6 måneder, medmindre højere straf er forskyldt efter straffelovens § 289.</p>\r\n<p class=\"Stk2\">\r\n   <span class=\"StkNr\" id=\"id336eb3d9-a90e-43a7-a44e-8a4d124950d7\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Stk2\">\r\n   <span class=\"StkNr\" id=\"idf839e6f1-f085-46c0-a726-f90b6521978c\">Stk. 4.</span> I forskrifter, som skatteministeren udsteder i medfør af loven, kan der fastsættes straf af bøde for overtrædelse af bestemmelserne i forskrifterne.</p>\r\n<p class=\"Paragraf\" id=\"id63719cc3-3805-4704-810c-ed547f14a53a\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> (Ophævet)</p>\r\n<p class=\"ParagrafGruppeOverskrift\">\r\n   <span>Overgangsbestemmelser</span>\r\n</p>\r\n<p class=\"Paragraf\" id=\"idc25348bd-76a3-4244-a00f-ed993b46b5e9\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Sejldistancen efter § 2, nr. 3, litra d, fastsættes til 25 sømil ved arbejde i trafik på ruter, hvor der den 23. februar 2005 var givet dispensation efter bestemmelserne i § 5, stk. 4, i lov om særlige fradrag til sømænd m.v., jf. lovbekendtgørelse nr. 723 af 6. august 2001, som ændret ved § 11 i lov nr. 394 af 28. maj 2003.</p>\r\n<p class=\"Stk2\">\r\n   <span class=\"StkNr\" id=\"id00683971-f41d-4226-8f80-2b4bff7d8acf\">Stk. 2.</span> Stk. 1 finder ikke anvendelse, hvis besejlingen af en rute er ophørt efter den 23. februar 2005.</p>\r\n<p class=\"Paragraf\" id=\"id1238113e-91d4-436c-8a0d-506cf90a1ddf\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Hvis der senest den 23. februar 2005 er givet dispensation efter § 5, stk. 3, i lov om særlige fradrag til sømænd m.v., jf. lovbekendtgørelse nr. 723 af 6. august 2001, som ændret ved § 11 i lov nr. 394 af 28. maj 2003, til et skib og betingelserne i § 3, stk. 1-3, for at foretage fradrag ikke er opfyldt, kan told- og skatteforvaltningen efter ansøgning tillade, at søfolk, som udfører arbejde om bord på det pågældende skib, kan foretage fradrag efter § 3, stk. 1-3. Tilladelse gives, når skibet fortsat anvendes til det formål, der lå til grund for dispensationen, og den bortfalder, når dette ikke længere er tilfældet. Er tilladelsen bortfaldet, kan der ikke gives ny tilladelse.</p>\r\n<p class=\"Paragraf\" id=\"id64dc7e3b-ab2f-46a8-9a04-e26ae9225ef2\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Personer, som den 23. februar 2005 ikke var afskåret fra at anvende ligningslovens § 9 A, stk. 1-9, jf. ligningslovens § 9 A, stk. 11, og som kan foretage fradrag efter § 3, kan vælge fortsat at være omfattet af ligningslovens § 9 A, stk. 1-9. Er der foretaget fradrag efter § 3, finder 1. pkt. ikke længere anvendelse. Når 1. pkt. vælges anvendt, kan der ikke foretages fradrag efter § 3.</p>\r\n<p class=\"Paragraf\" id=\"id04b48316-fbf0-4514-9826-87991f8e7142\">\r\n   <span id=\"P16a\">\r\n   </span>\r\n   <span class=\"ParagrafNr\" id=\"Par16a\">§ 16 a.</span> Fra og med indkomståret 2017 til og med indkomståret 2018 finder § 5 ikke anvendelse ved arbejde om bord på skibe, der udfører virksomhed omfattet af tonnageskattelovens § 8 a, nr. 1-3, virksomhed omfattet af tonnageskattelovens § 8 a, nr. 4, med nedlægning, inspektion og reparation af rørledninger på havbunden, herunder rendegravning i den forbindelse, eller virksomhed omfattet af tonnageskattelovens § 8 a, nr. 5 eller 6.</p>\r\n<p class=\"ParagrafGruppeOverskrift\">\r\n   <span>Ikrafttrædelsesbestemmelser og ændring af anden lovgivning</span>\r\n</p>\r\n<p class=\"Paragraf\" id=\"id1fe331db-7494-4e9d-9b8f-58f95fd0c6d4\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Loven træder i kraft dagen efter bekendtgørelsen i Lovtidende og har virkning fra den 1. juli 2005, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"ide9185fea-da04-483c-be52-efc96a67b62b\">Stk. 2.</span> Lovens §§ 3 og 4, 14-16 og 27 har virkning fra og med indkomståret 2006.</p>\r\n<p class=\"Paragraf\" id=\"id7bb17e77-2cad-43d2-8f9d-f3ae209576b1\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Loven gælder ikke for Færøerne og Grønland.</p>\r\n<p class=\"Paragraf\" id=\"ida613e53d-0a30-4c5d-92e7-b97789b77c45\">\r\n   <span id=\"P19-28\">\r\n   </span>\r\n   <span class=\"ParagrafNr\" id=\"Par19-28\">§§ 19-28. </span> (Udelades)</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 7. februar 2020</p><p class=\"Sign1\" align=\"center\">P.M.V.<br />Jens Brøchner</p><p class=\"Sign2\" align=\"right\">/ Søren Schou</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id9ff96296-7fa4-4bf5-87d9-e2c0101238a7\" href=\"#Henvisning_id9ff96296-7fa4-4bf5-87d9-e2c0101238a7\">1)</a> § 5 a, stk. 1, er ophævet med virkning fra og med indkomståret 2017. § 5 a, stk. 2, der herefter blev stk. 1, er ophævet med virkning fra og med indkomståret 2019.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "popularTitle": "Sømandsbeskatningsloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/02/2020"
        },
        {
            "displayName": "Accession",
            "displayValue": "A20200013129"
        },
        {
            "displayName": "Entydig dokumentidentifikation",
            "displayValue": "AN014273"
        },
        {
            "displayName": "Dato for førstegangsindlæggelse",
            "displayValue": "22/02/2020"
        },
        {
            "displayName": "Dato for indlæggelse",
            "displayValue": "22/02/2020"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "131"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "07/02/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Skatteforvaltningen"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 2020-537"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}