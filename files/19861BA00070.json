{
    "id": 106183,
    "title": "1986 BSF 70   FORSLAG TIL FOLKETINGSBESLUTNING OM ÆNDRING AF LOV OM VARMEFORSYNING ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 70",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 70 </P>  \r\n\r\n<P></P>  \r\n\r\n<P>Forslag til folketingsbeslutning om ændring af lov om varmeforsyning </P>  \r\n\r\n<P></P>  \r\n\r\n<P>Fremsat af Poul Nielson (S) Mette Groes (S) Søren Hansen (S) Hans Hækkerup  \r\n\r\n (S) Helge Mortensen (S) Løvig Simonsen (S) Margrete Auken (SF) Lilli  \r\n\r\n Gyldenkilde (SF) Anne Grete Holmsgård (SF) Riishøj (SF) Stillinger (SF) Jette  \r\n\r\n Westh (SF) </P>  \r\n\r\n<P></P>  \r\n\r\n<P>den 9. december 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til i folketingsåret 1986-87 at </P>  \r\n\r\n<P>fremsætte lovforslag om ændring af lov om varmeforsyning, jf. </P>  \r\n\r\n<P>lovbekendtgørelse nr. 330 af 29. juni 1983, som ændret ved § 2 i </P>  \r\n\r\n<P>lov nr. 593 af 12. december 1984 og lov nr. 238 af 6. juni 1985, </P>  \r\n\r\n<P>efter følgende retningslinjer: </P>  \r\n\r\n<P>1. LOVENS FORMÅL </P>  \r\n\r\n<P>Ud over de allerede i § 1 indeholdte målsætninger skal følgende </P>  \r\n\r\n<P>indgå i lovens formål: begrænsningen i forbruget af energi, </P>  \r\n\r\n<P>udnyttelsen af muligheder for kombineret energianvendelse i form </P>  \r\n\r\n<P>af kraftvarme, industriel overskudsvarme m.v. samt en </P>  \r\n\r\n<P>prioritetering af anvendelsen af indenlandske og lokale </P>  \r\n\r\n<P>energikilder. Endvidere bør miljøhensynet indgå i formålet. </P>  \r\n\r\n<P>2. DEFINITIONEN AF KOLLEKTIVE VARMEFORSYNINGSANLÆG </P>  \r\n\r\n<P>Definitionen i lovens § 2 skal udvides således: </P>  \r\n\r\n<P>1) anlæg til produktion og fremføring af bygas og andre brændbare </P>  \r\n\r\n<P>gasarter samt anlæg til fremføring af naturgas, </P>  \r\n\r\n<P>2) anlæg til fremføring af opvarmet vand eller damp fra </P>  \r\n\r\n<P>fjernvarmeværker, kraftvarmeværker, affaldsforbrændingsanlæg, </P>  \r\n\r\n<P>industrivirksomheder, geotermiske anlæg m.v., </P>  \r\n\r\n<P>3) fjernvarmeværker, affaldsforbrændingsanlæg m.v., kraftvarmeværker </P>  \r\n\r\n<P>med elkapacitet på maksimalt 25 megawatt samt industrielle anlæg </P>  \r\n\r\n<P>med mulighed for udnyttelse af overskudsvarme, </P>  \r\n\r\n<P>4) blokvarmecentraler med en kapacitet på mere end 0,2 MJ/ s eller </P>  \r\n\r\n<P>med mindst 12 tilsluttede boligenheder. </P>  \r\n\r\n<P>3. KORTLÆGNINGEN AF VARMEBEHOV OG FORSYNINGSMULIGHEDER </P>  \r\n\r\n<P>§ 4, 2. pkt., affattes således: </P>  \r\n\r\n<P>&#187;Kortlægningen foretages i samarbejde med bl.a. selskaber, der </P>  \r\n\r\n<P>leverer ledningsbunden energi, og med virksomheder, som har </P>  \r\n\r\n<P>overskudsvarme, der kan udnyttes i varmeforsyningen.&#171; </P>  \r\n\r\n<P>§ 5, stk. 1, ændres tilsvarende. </P>  \r\n\r\n<P>4. ETABLERING AF VARMEFORSYNINGSANLÆG M.V. </P>  \r\n\r\n<P>Kommunalbestyrelsens godkendelsesbeføjelse i § 14, stk. 1, bør også </P>  \r\n\r\n<P>omfatte nye kollektive varmeforsyningsanlæg eller større ændringer </P>  \r\n\r\n<P>i eksisterende anlæg i de tilfælde, hvor disse er industrielle </P>  \r\n\r\n<P>anlæg med mulighed for udnyttelse af overskudsvarme. Dette </P>  \r\n\r\n<P>indebærer, at kommunernes beføjelser på dette punkt i forhold til </P>  \r\n\r\n<P>disse industrivirksomheder må modificeres på baggrund af, at </P>  \r\n\r\n<P>virksomhedernes inddragelse i den lokale varmeplanlægning og </P>  \r\n\r\n<P>-forsyning naturligvis må ske under hensyntagen til </P>  \r\n\r\n<P>virksomhedernes konkurrencemæssige situation. </P>  \r\n\r\n<P>5. ANVENDELSE AF BESTEMTE ENERGIFORMER </P>  \r\n\r\n<P>I § 17 indføjes et nyt stk. 2 indeholdende en bestemmelse om, at </P>  \r\n\r\n<P>energiministeren eller amtsrådet kan pålægge kommunalbestyrelsen </P>  \r\n\r\n<P>at træffe bestemmelse efter stk. 1. </P>  \r\n\r\n<P>6. ØKONOMISK STØTTE TIL KOLLEKTIVE VARMEFORSYNINGSANLÆG </P>  \r\n\r\n<P>I § 21 indføjes som nyt stk. 3 en bestemmelse om, at amtsrådet eller </P>  \r\n\r\n<P>kommunalbestyrelsen kan yde økonomisk støtte i form af tilskud, </P>  \r\n\r\n<P>prisgaranti, prisudligning, garantistillelse eller kaution ved </P>  \r\n\r\n<P>låneoptagelse til etablering eller væsentlig udvidelse af </P>  \r\n\r\n<P>kollektive varmeforsyningsanlæg. </P>  \r\n\r\n<P>7. PRISER M.V. </P>  \r\n\r\n<P>Opregningen af leverandørerne i § 27 skal bringes i overensstemmelse </P>  \r\n\r\n<P>med definitionen i lovens § 2 således som foreslået i nærværende </P>  \r\n\r\n<P>beslutningsforslag og således, at også de store kraftvarmeværker </P>  \r\n\r\n<P>fortsat er omfattet af prisbestemmelserne. </P>  \r\n\r\n<P>Begrebet &#187;andre betingelser&#171; i § 28 skal uddybes, således at det  \r\n\r\n</P>  \r\n\r\n<P>klargøres, at rimelige leveringsbetingelser også omfatter en </P>  \r\n\r\n<P>ligelig forbrugerindflydelse i de forbrugerejede fjernvarmeværker. </P>  \r\n\r\n<P>Dette kan ske ved efter &#187;Priser og andre betingelser&#171; i § 28,  \r\n\r\n stk. </P>  \r\n\r\n<P>1, at tilføje: &#187;, herunder regler for stemmerettigheder og </P>  \r\n\r\n<P>indflydelse i forbrugerejede varmeforsyningsanlæg,&#187;. </P>  \r\n\r\n<P>Gas- og varmeprisudvalget ændres til at være et bredere dækkende </P>  \r\n\r\n<P>energiprisudvalg, idet det i henhold til lov om elforsyning </P>  \r\n\r\n<P>nedsatte elprisudvalg nedlægges. Energiprisudvalget skal have </P>  \r\n\r\n<P>følgende sammensætning: </P>  \r\n\r\n<P>Energiprisudvalget består af en formand og 16 andre medlemmer, som </P>  \r\n\r\n<P>udnævnes af energiministeren. Formanden og 8 af medlemmerne skal </P>  \r\n\r\n<P>være uafhængige af forsynings- og kommunale interesser og skal </P>  \r\n\r\n<P>repræsentere forbrugerinteresser og nødvendig sagkundskab. Af de </P>  \r\n\r\n<P>øvrige 8 medlemmer udnævnes 2 efter indstilling fra Danske </P>  \r\n\r\n<P>Elværkers Forening, 1 efter indstilling fra Danske </P>  \r\n\r\n<P>Fjernvarmeværkers Forening, 1 efter indstilling fra Dangas A/ S, 1 </P>  \r\n\r\n<P>efter indstilling fra de regionale naturgasselskaber, 1 efter </P>  \r\n\r\n<P>indstilling fra Organisationen for Vedvarende Energi, 1 efter </P>  \r\n\r\n<P>indstilling fra Kommunernes Landsforening og 1 efter fælles </P>  \r\n\r\n<P>indstilling fra Københavns og Frederiksberg Kommuner. </P>  \r\n\r\n<P>De nødvendige konsekvensændringer af sammenlægningen af de to </P>  \r\n\r\n<P>prisudvalg i det nye energiprisudvalg gennemføres i såvel lov om </P>  \r\n\r\n<P>varmeforsyning som lov om elforsyning. </P>  \r\n\r\n<P>BEMÆRKNINGER TIL FORSLAGET ALMINDELIGE BEMÆRKNINGER </P>  \r\n\r\n<P>Beslutningsforslaget er med enkelte ændringer en genfremsættelse af </P>  \r\n\r\n<P>et i folketingsåret 1985-86 fremsat forslag (se Folketingstidende </P>  \r\n\r\n<P>1985-86 sp. 12454 og tillæg A sp. 6341). </P>  \r\n\r\n<P>På baggrund af revisionsbestemmelsen i lov om varmeforsyning fra 1979 </P>  \r\n\r\n<P>fremsatte energiministeren den 30. januar 1985 forslag til ændring </P>  \r\n\r\n<P>af lov om varmeforsyning (se Folketingstidende 1984-85, </P>  \r\n\r\n<P>forhandlingerne sp. 5061, 5653, 10630 og 10673 samt tillæg A sp. </P>  \r\n\r\n<P>2557, tillæg B sp. 1531 og tillæg C sp. 503). Lovforslaget </P>  \r\n\r\n<P>indeholdt en række ændringer i varmeplanlægningens procedurer, der </P>  \r\n\r\n<P>imidlertid ikke kunne accepteres af Folketinget, og endvidere blev </P>  \r\n\r\n<P>det under udvalgsarbejdet klargjort, at de finansieringsmæssige </P>  \r\n\r\n<P>forhold vedrørende etablering af kollektiv varmeforsyning burde </P>  \r\n\r\n<P>afklares forud for en revision af loven. Resultatet af </P>  \r\n\r\n<P>Folketingets behandling af lovforslaget blev derfor alene, at </P>  \r\n\r\n<P>revisionsbestemmelsen i loven blev ophævet. </P>  \r\n\r\n<P>Af betænkningen fra det energipolitiske udvalg, der blev afgivet den </P>  \r\n\r\n<P>15. maj 1985, fremgik imidlertid, at Socialdemokratiet og </P>  \r\n\r\n<P>Socialistisk Folkeparti på en række områder havde sammenfaldende </P>  \r\n\r\n<P>synspunkter vedrørende indholdet af en kommende revision af </P>  \r\n\r\n<P>varmeforsyningsloven. Nærværende beslutningsforslag har til formål </P>  \r\n\r\n<P>at konkretisere disse synspunkter med henblik på, at en vedtagelse </P>  \r\n\r\n<P>heraf kan danne grundlag for arbejdet i Energiministeriet med </P>  \r\n\r\n<P>formuleringen af et lovforslag om ændring af lov om </P>  \r\n\r\n<P>varmeforsyning, der vil kunne vedtages i folketingsåret 1986-87. </P>  \r\n\r\n<P>Der er ikke i beslutningsforslaget medtaget de mindre, teknisk </P>  \r\n\r\n<P>prægede ændringer i loven, som også var indeholdt i ministerens </P>  \r\n\r\n<P>forslag, såsom ændringen i terminologien fra &#187;ledningsbunden&#171;  \r\n\r\n til </P>  \r\n\r\n<P>&#187;rørbunden&#171; og lign. På de mere substantielle områder er ideen  \r\n\r\n med </P>  \r\n\r\n<P>afgrænsningen af forslag til de ændringer, der er medtaget i </P>  \r\n\r\n<P>beslutningsforslaget, imidlertid den, at der kan drages en </P>  \r\n\r\n<P>modsætningsslutning til ministerens lovforslag fra 1985, altså </P>  \r\n\r\n<P>således, at forslagsstillerne ikke finder, at de dengang ikke </P>  \r\n\r\n<P>gennemførte ændringer bør gennemføres nu. </P>  \r\n\r\n<P>Dette betyder bl.a., at den hidtidige rollefordeling mellem stat, </P>  \r\n\r\n<P>amtskommuner og kommuner i varmeplanlægningen opretholdes, og at </P>  \r\n\r\n<P>muligheden af at anvende delplanproceduren, der f.eks. kunne være </P>  \r\n\r\n<P>af interesse i forbindelse med en hurtig gennemførelse af </P>  \r\n\r\n<P>landsbyenergiprojekter, fortsat bevares. </P>  \r\n\r\n<P>BEMÆRKNINGER TIL DE ENKELTE PUNKTER </P>  \r\n\r\n<P>Ad 1. Lovens formål </P>  \r\n\r\n<P>Der er efter forslagsstillernes opfattelse behov for en ajourføring </P>  \r\n\r\n<P>af lovens formål. Forslaget indeholder ikke elementer, der strider </P>  \r\n\r\n<P>imod den eksisterende lovtekst, men er udtryk for en prioritering </P>  \r\n\r\n<P>først og fremmest af bestræbelsen på at begrænse energiforbruget. </P>  \r\n\r\n<P>Det vil være rigtigt at fastholde den mest samfundsøkonomiske </P>  \r\n\r\n<P>anvendelse af energi som et overordnet mål, men dette skal </P>  \r\n\r\n<P>konkretiseres nærmere. En mulighed vil være at give § 1 følgende </P>  \r\n\r\n<P>formulering: &#187;Lovens formål er at fremme den mest </P>  \r\n\r\n<P>samfundsøkonomiske og miljøvenlige anvendelse af energi til </P>  \r\n\r\n<P>bygningers opvarmning og forsyning med varmt vand samt at </P>  \r\n\r\n<P>formindske energiforsyningens afhængighed af olie og kul gennem en </P>  \r\n\r\n<P>begrænsing i forbruget af energi, udnyttelse af mulighederne for </P>  \r\n\r\n<P>kombineret energianvendelse i form af kraftvarme, industriel </P>  \r\n\r\n<P>overskudsvarme m.v. og gennem en prioritering af anvendelsen af </P>  \r\n\r\n<P>indenlandske og lokale energikilder.&#171; </P>  \r\n\r\n<P>Det er væsentligt, at perspektivet i udnyttelsen af kraftvarmen og </P>  \r\n\r\n<P>mulighederne i et langt mere udviklet samspil mellem </P>  \r\n\r\n<P>industrivirksomhederne med overskudsvarmepotentiel og </P>  \r\n\r\n<P>varmeforsyningen fremgår direkte af lovens formålsparagraf, </P>  \r\n\r\n<P>ligesom det også er fundet rigtigt at fremhæve anvendelsen af </P>  \r\n\r\n<P>indenlandske og lokale energikilder. Endelig bør det miljømæssige </P>  \r\n\r\n<P>aspekt inddrages, hvilket også afspejler de positive miljøeffekter </P>  \r\n\r\n<P>af de store omlægninger af varmeforsyningen. </P>  \r\n\r\n<P>AD 2. DEFINITIONEN AF KOLLEKTIVE VARMEFORSYNINGSANLÆG </P>  \r\n\r\n<P>Udtrykket &#187;andre brændbare gasarter&#171; er føjet til for at tage  \r\n\r\n højde </P>  \r\n\r\n<P>for en bredere anvendelse af bl.a. biogas og gas fra lossepladser </P>  \r\n\r\n<P>i varmeforsyningen, idet disse ikke i alle tilfælde vil kunne </P>  \r\n\r\n<P>transporteres gennem naturgassystemet på grund af </P>  \r\n\r\n<P>kvalitetsforskelle. </P>  \r\n\r\n<P>Nr. 2 og 3 er søgt formuleret således, at der er opdeling mellem </P>  \r\n\r\n<P>fremføringsanlæg og produktionsanlæg. Den langtrukne sag om </P>  \r\n\r\n<P>kompetencen vedrørende priskontrollen med kraftvarmeværkerne </P>  \r\n\r\n<P>illustrerede, at det kan være vanskeligt at udforme en klar og </P>  \r\n\r\n<P>enkel definition på et kollektivt varmeforsyningsanlæg i de </P>  \r\n\r\n<P>tilfælde, hvor der er tale om en kombineret produktion af el og </P>  \r\n\r\n<P>varme. Dette problem bliver endnu mere uklart, når der er tale om </P>  \r\n\r\n<P>industrielle anlæg, hvis hovedformål naturligvis er noget andet </P>  \r\n\r\n<P>end at producere varme, men som alligevel kan fungere fortrinligt </P>  \r\n\r\n<P>som leverandører af overskudsvarme. Den afgørende fornyelse i </P>  \r\n\r\n<P>varmeplanlægningen bør imidlertid bestå i et forsøg på at optimere </P>  \r\n\r\n<P>samspillet mellem de lokale fjernvarmeforsyninger og udnyttelsen </P>  \r\n\r\n<P>af overskudsvarmen fra lokale industrielle processer. </P>  \r\n\r\n<P>Det er forslagsstillernes opfattelse, at ud fra et samfundsøkonomisk </P>  \r\n\r\n<P>synspunkt skal også industrivirksomhedernes overskudsvarme </P>  \r\n\r\n<P>nyttiggøres og sammen med deres procesenergiforbrug og </P>  \r\n\r\n<P>opvarmningsbehov inddrages i den lokale varmeplanlægning under </P>  \r\n\r\n<P>hensyntagen til virksomhedernes konkurrencemæssige situation. </P>  \r\n\r\n<P>Dette kræver etableringen af et mere direkte samarbejdsforhold mellem </P>  \r\n\r\n<P>kommunerne og den lokale industri i henseende til energiforbrug og </P>  \r\n\r\n<P>-forsyning. På baggrund af prisbestemmelserne i </P>  \r\n\r\n<P>varmeforsyningsloven, som fortsat tænkes baseret på principperne i </P>  \r\n\r\n<P>den gældende lov, der giver producenten af varme dækning for </P>  \r\n\r\n<P>omkostningerne samt en rimelig fortjeneste, burde et sådant </P>  \r\n\r\n<P>nærmere samarbejde mellem virksomheder med overskudsvarme og det </P>  \r\n\r\n<P>omgivende lokalsamfund ikke udgøre noget problem, snarere </P>  \r\n\r\n<P>tværtimod. For at sikre, at de foreliggende muligheder for en </P>  \r\n\r\n<P>kombineret energiudnyttelse faktisk bliver udnyttet, er det </P>  \r\n\r\n<P>imidlertid nødvendigt ud over at klargøre dette sigte i lovens </P>  \r\n\r\n<P>formålsparagraf at definere kollektive varmeforsyningsanlæg sådan, </P>  \r\n\r\n<P>at kommunerne sikres adgang til at inddrage industrielle anlæg med </P>  \r\n\r\n<P>mulighed for udnyttelse af overskudsvarme i varmeplanlægningen. </P>  \r\n\r\n<P>Det bliver således obligatorisk for industrivirksomhederne at </P>  \r\n\r\n<P>indgå i samarbejdet, men som det fremgår af bemærkningerne til </P>  \r\n\r\n<P>forslaget til ændring i lovens § 14, skal denne forpligtelse ses i </P>  \r\n\r\n<P>lyset af, af den enkelte virksomhed ikke hermed forpligtes ud </P>  \r\n\r\n<P>over, hvad der følger af hensynet til virksomhedens </P>  \r\n\r\n<P>konkurrencemæssige situation, og endvidere skal det erindres, at </P>  \r\n\r\n<P>der som anført også ligger en mulighed for en rimelig fortjeneste </P>  \r\n\r\n<P>til virksomhederne i forbindelse med leveringen af varme. </P>  \r\n\r\n<P>Kraftvarmeanlæg med en elkapacitet på under 25 MW kræver ikke </P>  \r\n\r\n<P>bevilling i henhold til elforsyningsloven i dag, uanset at de </P>  \r\n\r\n<P>dækkes af denne lov. Da hovedformålet med små kraftvarmeanlæg er </P>  \r\n\r\n<P>at levere fjernvarme under opnåelse af den effektivitet i </P>  \r\n\r\n<P>brændselsudnyttelsen, der muliggøres gennem den samtidige </P>  \r\n\r\n<P>produktion af elekticitet, bør disse anlæg i godkendelsesmæssig </P>  \r\n\r\n<P>henseende reguleres i medfør af lov om varmeforsyning, sådan som </P>  \r\n\r\n<P>det bl.a. er foreslået af Kommunernes Landsforening. Omvendt </P>  \r\n\r\n<P>indebærer dette, at større kraftvarmeværker fortsat primært </P>  \r\n\r\n<P>betragtes som elværker og godkendes i henhold til lov om </P>  \r\n\r\n<P>elforsyning, men sådan, at koordinationen mellem </P>  \r\n\r\n<P>varmeplanlægningen og elforsyningsplanlægningen indgår som et </P>  \r\n\r\n<P>centralt element i myndighedsbehandlingen af elværkernes </P>  \r\n\r\n<P>udbygningsplaner. </P>  \r\n\r\n<P>Nr. 4 indebærer en udvidelse af lovens anvendelsesområde. Der er i </P>  \r\n\r\n<P>dag mange mindre fælles blokvarmecentraler (med op til 50 </P>  \r\n\r\n<P>boligækvivalenter tilsluttet), som ikke forventes at blive </P>  \r\n\r\n<P>forsynet med fjernvarme eller naturgas inden for en længere </P>  \r\n\r\n<P>årrække, på trods af at det næsten altid vil være </P>  \r\n\r\n<P>samfundsøkonomisk billigere og miljømæssigt bedre end den </P>  \r\n\r\n<P>eksisterende opvarmningsform, som oftest er olie. Med lovændringen </P>  \r\n\r\n<P>vil sådanne blokvarmecentraler kunne kræves tilsluttet senest 1 år </P>  \r\n\r\n<P>efter kommunalbestyrelsens godkendelse af den kommunale </P>  \r\n\r\n<P>varmeforsyningsplan. </P>  \r\n\r\n<P>AD 3. KORTLÆGNINGEN AF VARMEBEHOV FOR FORSYNINGSMULIGHEDER </P>  \r\n\r\n<P>De foreslåede ændringer i §§ 4 og 5 vedrørende kortlægningen og </P>  \r\n\r\n<P>udarbejdelsen af kommunale oplæg og regionale varmeplaner i </P>  \r\n\r\n<P>amtskommunerne afspejler det nærmere samarbejde mellem kommunerne </P>  \r\n\r\n<P>og amtskommunerne og de virksomheder i lokalsamfundene, der har </P>  \r\n\r\n<P>muligheder for at levere overskudsvarme enten fra eksisterende </P>  \r\n\r\n<P>anlæg eller ved at tage højde for realiseringen af et sådant </P>  \r\n\r\n<P>samarbejde i forbindelse med indretningen af nye produktionsanlæg. </P>  \r\n\r\n<P>AD 4. ETABLERING AF VARMEFORSYNINGSANLÆG M.V. </P>  \r\n\r\n<P>Det er ikke tanken, at den obligatoriske inddragelse af </P>  \r\n\r\n<P>virksomhederne som potentielle leverandører af overskudsvarme skal </P>  \r\n\r\n<P>føre til en kommunal styring af virksomhedernes energianvendelse </P>  \r\n\r\n<P>eller valg af produktionsteknik. Sigtet er alene, at deer, hvor </P>  \r\n\r\n<P>der er muligheder for en udnyttelse af overskudsvarme, og hvor det </P>  \r\n\r\n<P>kan lade sig gøre til gensidig økonomisk fordel, skal sådanne </P>  \r\n\r\n<P>muligheder inddrages i planlægningen på samme måde, som andre </P>  \r\n\r\n<P>forsyningsmuligheder i dag inddrages. Virksomhederne vil altså </P>  \r\n\r\n<P>ikke have mulighed for at ignorere sådanne samarbejdsmuligheder </P>  \r\n\r\n<P>eller for - ved at læne sig tilbage - at etablere en </P>  \r\n\r\n<P>forhandlingsmæssig situation vedrørende priser og </P>  \r\n\r\n<P>leveringsbetingelser, der ikke er udtryk for et balanceret </P>  \r\n\r\n<P>samarbejde. Endvidere skal det indgå som et led i samarbejdet om </P>  \r\n\r\n<P>optimeringen af den lokale energiudnyttelse, at nye </P>  \r\n\r\n<P>produktionsanlæg i fællesskab gennemgås af kommunen og </P>  \r\n\r\n<P>virksomhederne med henblik på en vurdering af mulighederne for </P>  \r\n\r\n<P>udnyttelse af eventuel overskudsvarme. </P>  \r\n\r\n<P>AD 5. ANVENDELSE AF BESTEMTE ENERGIFORMER </P>  \r\n\r\n<P>Den foreslåede bestemmelse vil give ministeren eller amtsrådet </P>  \r\n\r\n<P>myndighed til at sikre gennemførelsen af den kommunale </P>  \r\n\r\n<P>varmeplanlægnings mål og er skønnet nødvendig af hensyn til en </P>  \r\n\r\n<P>række kollektive varmeforsyningsprojekters gennemførelse. </P>  \r\n\r\n<P>Bestemmelsen svarer til den allerede i § 21, stk. 2, indeholdte </P>  \r\n\r\n<P>bestemmelse og til elforsyningslovens mulighed for at påbyde </P>  \r\n\r\n<P>anvendelsen af bestemte brændsler. </P>  \r\n\r\n<P>AD 6. ØKONOMISK STØTTE TIL KOLLEKTIVE VARMEFORSYNINGSANLÆG </P>  \r\n\r\n<P>Det har bl.a. fra kommunal side været foreslået at åbne mulighed for, </P>  \r\n\r\n<P>at kommunale myndigheder kan give tilskud, prisgaranti, </P>  \r\n\r\n<P>prisudligning m.m. til gennemførelse af specielt lokale </P>  \r\n\r\n<P>energiprojekter. Ofte vil i øvrigt samfundsmæssigt set gode </P>  \r\n\r\n<P>projekter være risikofyldte eller brugerøkonomisk tvivlsomme, og </P>  \r\n\r\n<P>sådanne projekter vil derfor ikke blive gennemført uden en sådan </P>  \r\n\r\n<P>støttemulighed. Eksisterende midler, eksempelvis de kommunale </P>  \r\n\r\n<P>eller amtskommunale byudviklingsfonde, vil eventuelt kunne </P>  \r\n\r\n<P>anvendes. Desuden kan det overvejes at supplere med statslige </P>  \r\n\r\n<P>midler. </P>  \r\n\r\n<P>AD 7. PRISER M.V. </P>  \r\n\r\n<P>Boligselskabernes Landsforening og Forbrugerrådet, der repræsenterer </P>  \r\n\r\n<P>forbrugerinteresser i gas- og varmeprisudvalget, har gennem flere </P>  \r\n\r\n<P>år påpeget de problemer, der ligger i den meget skæve fordeling af </P>  \r\n\r\n<P>indflydelse og stemmerettigheder i en række af de forbrugerejede </P>  \r\n\r\n<P>fjernvarmeselskaber, hvor der f.eks. ofte er tale om, at </P>  \r\n\r\n<P>kollektive boligformer med mange husstande kun repræsenteres med </P>  \r\n\r\n<P>een stemme, medens individuelle parcelhuse som oftest har en </P>  \r\n\r\n<P>stemme hver. Afstemningsreglernes betydning har været illustreret </P>  \r\n\r\n<P>flere gange i sagsbehandlingen i gas- og varmeprisudvalget, idet </P>  \r\n\r\n<P>der har været behandlet sager om tarifering m.v, hvor der er </P>  \r\n\r\n<P>væsentlige interessemodsætninger mellem forskellige grupper af </P>  \r\n\r\n<P>forbrugere tilsluttet det samme værk. </P>  \r\n\r\n<P>På denne baggrund er der behov for i loven at klargøre, at begrebet </P>  \r\n\r\n<P>rimelige leveringsbetingelser også omfatter en ligelig </P>  \r\n\r\n<P>forbrugerindflydelse i de forbrugerejede fjernvarmeværker således </P>  \r\n\r\n<P>som foreslået i nærværende beslutningsforslag. Med den foreslåede </P>  \r\n\r\n<P>bestemmelse klargøres det, at der skal være tale om en ligelig </P>  \r\n\r\n<P>forbrugerindflydelse i de forbrugerejede fjernvarmeselskaber, for </P>  \r\n\r\n<P>at kravet om rimelige leveringsbetingelser er opfyldt. Hermed er </P>  \r\n\r\n<P>alle spørgsmålene i forbindelse med den skæve indflydelse i disse </P>  \r\n\r\n<P>selskaber naturligvis ikke i detaljer blevet besvaret, men med </P>  \r\n\r\n<P>udgangspunkt i denne klargøring af loven vil der være baggrund </P>  \r\n\r\n<P>for, at energiministeren i bekendtgørelser kan detaljere </P>  \r\n\r\n<P>bestemmelserne. </P>  \r\n\r\n<P>Vedrørende ændringen for gas- og varmeprisudvalget bemærkes, at </P>  \r\n\r\n<P>bestemmelsen indebærer, at elprisudvalgets kompetence overføres </P>  \r\n\r\n<P>til gas- og varmeprisudvalget, som herefter tager navneforandring </P>  \r\n\r\n<P>til energiprisudvalget. I dag har de to førstnævnte udvalg næsten </P>  \r\n\r\n<P>ensartede beføjelser på deres områder. Sammensætningen af </P>  \r\n\r\n<P>udvalgene er imidlertid højst forskellig. I elprisudvalget har </P>  \r\n\r\n<P>repræsentanter for producenter, Københavns og Frederiksberg </P>  \r\n\r\n<P>Kommuner (der også er producenter) og storforbrugerne således lige </P>  \r\n\r\n<P>så mange stemmer som almindelige forbrugere, Kommunernes </P>  \r\n\r\n<P>Landsforening og de sagkyndige tilsammen. Det virker ikke </P>  \r\n\r\n<P>hensigtsmæssigt, når opgaven er at sikre rimelige priser m.v. </P>  \r\n\r\n<P>I gas- og varmeprisudvalget har almindelige forbrugere, Kommunernes </P>  \r\n\r\n<P>Landsforening og de sagkyndige klart flertal. Dette princip ønskes </P>  \r\n\r\n<P>videreført i energiprisudvalget, ligesom det også forudsættes, at </P>  \r\n\r\n<P>bl.a. Forbrugerrådet, Boligselskabernes Landsforening, </P>  \r\n\r\n<P>Arbejderbevægelsens Erhvervsråd og Industrirådet fortsat vil være </P>  \r\n\r\n<P>repræsenteret i udvalget. </P>  \r\n\r\n<P>Elprisudvalget og gas- og varmeprisudvalget har i dag en vis </P>  \r\n\r\n<P>overlapning af medlemmer, idet såvel den juridisk sagkyndige, </P>  \r\n\r\n<P>storforbrugernes repræsentant og elselskabernes repræsentant som </P>  \r\n\r\n<P>Københavns/ Frederiksbergs repræsentant i gas- og </P>  \r\n\r\n<P>varmeprisudvalget samtidig er medlemmer af elprisudvalget. </P>  \r\n\r\n<P>Bestemmelsen er således også en forenkling af administrationen og </P>  \r\n\r\n<P>vil give mindre bureaukrati. </P>  \r\n\r\n<P>Af hensyn til at sikre repræsentation af såvel producent- som </P>  \r\n\r\n<P>distributionsinteresser foreslås det at lade Danske Elværkers </P>  \r\n\r\n<P>Forening varetage indstillingsretten til de 2 repræsentanter for </P>  \r\n\r\n<P>elsektoren i udvalget. Endvidere foreslås det, at Organisationen </P>  \r\n\r\n<P>for Vedvarende Energi (OVE) får ret til at indstille et medlem, </P>  \r\n\r\n<P>hvilket afspejler den øgede vægt, der tillæggges den vedvarende </P>  \r\n\r\n<P>energis rolle i det samlede forsyningssystem. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00070"
        },
        {
            "displayName": "Entydig dokumentidentifikation",
            "displayValue": "CL005007"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}