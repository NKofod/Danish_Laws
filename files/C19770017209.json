{
    "id": 55009,
    "title": "Cirkulære om ændring af lov om landinspektørvirksomhed. (Til samtlige landinspektører). ",
    "documentTypeId": "170",
    "isSagsforlobPeriodValid": false,
    "shortName": "CIR nr 172 af 16/08/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af lov om  \r\n\r\n landinspektørvirksomhed. (Til samtlige landinspektører). </H1>  \r\n\r\n<P></P>  \r\n\r\n<P>Lov nr. 220 af 31. maj 1963 om landinspektørvirksomhed er ændret ved lov  \r\n\r\n nr. 308 af 8. juni 1977, der træder i kraft den 1. september 1977. Loven er  \r\n\r\n herefter optrykt som lovbekendtgørelse nr. 390 af 12. juli 1977. De  \r\n\r\n væsentligste ændringer vedrører betingelserne for at opnå beskikkelse som  \r\n\r\n landinspektør og inhabilitetsbestemmelserne. Der er desuden indføjet en ny  \r\n\r\n bestemmelse om forretningsformer for praktiserende landinspektører. Disse  \r\n\r\n bestemmelser og ændringslovens overgangsbestemmelser vil blive omtalt i det  \r\n\r\n følgende. </P>  \r\n\r\n<P> <B>1.</B>  Betingelserne for at opnå beskikkelse er ændret, således at  \r\n\r\n der som hovedregel kun kan gives beskikkelse til ansøgere, der har arbejdet i  \r\n\r\n 3 år på arbejdssteder, hvor man i praksis beskæftiger sig med fastsættelse,  \r\n\r\n afmærkning og opmåling af skel og udarbejdelse af matrikulære sagdokumenter.  \r\n\r\n Disse ansættelsessteder er nævnt i lovens § 1, stk. 2, nr. 4. Det er hos  \r\n\r\n praktiserende landinspektører, i de sønderjyske amtslandinspektørkontorer og  \r\n\r\n i matrikelvæsenerne i Københavns og Frederiksberg kommuner. Efter  \r\n\r\n bestemmelsen i § 1, stk. 3, vil ansættelse andre steder kunne medregnes i de  \r\n\r\n 3 år. Der vil således være mulighed for at godkende indtil 2 års ansættelse i  \r\n\r\n matrikeldirektoratet eller indtil 1 års ansættelse andre steder, eventuelt en  \r\n\r\n kombination som angivet i § 1, stk. 3. Følgende steder er nævnt i  \r\n\r\n forarbejderne til loven: Ved Ålborg Universitetscenter som lærer ved  \r\n\r\n landinspektøruddannelsen, ved det færøske matrikelvæsen, i kommuner,  \r\n\r\n amtskommuner, hovedstadsrådet, statslige frednings-, planlægnings- og  \r\n\r\n vejadministrationer, Statens Jordlovsudvalg, Geodætisk Institut,  \r\n\r\n Generaldirektoratet for Statsbanerne, luftfotoselskaber og udenlandske  \r\n\r\n matrikeladministrationer. Det er imidlertid en forudsætning, at  \r\n\r\n landinspektøren ved sin ansættelse på et eller flere af disse arbejdssteder  \r\n\r\n har været beskæftiget med arbejdsopgaver, der har sammenhæng med matrikulære  \r\n\r\n arbejder. </P>  \r\n\r\n<P>Matrikeldirektoratet kan forlange, at ansøgninger om beskikkelse vedlægges  \r\n\r\n erklæring fra arbejdsgiveren om omfanget og indholdet af de arbejder, som  \r\n\r\n ansøgeren har beskæftiget sig med i ansættelsesperioden. </P>  \r\n\r\n<P>Selv om lovændringen træder i kraft den 1. september 1977, vil beskikkelse  \r\n\r\n kunne opnås efter de hidtidige regler indtil 1. september 1980, jfr. § 3,  \r\n\r\n stk. 1, i ændringsloven. </P>  \r\n\r\n<P> <B>2.</B>  Ifølge landinspektorlovens § 4 a, stk. 1, må en praktiserende  \r\n\r\n landinspektør nu ikke i form af interessentskab eller på lignende måde drive  \r\n\r\n landinspektørvirksomhed sammen med andre end praktiserende landinspektører.  \r\n\r\n</P>  \r\n\r\n<P>Bestemmelsen er ikke til hinder for, at praktiserende landinspektører  \r\n\r\n danner interessentskab el.lign. med f.eks. arkitekter eller ingeniører om  \r\n\r\n udførelsen af planlægningsvirksomhed og tekniske arbejder, der ikke kræver  \r\n\r\n landinspektørbeskikkelse. </P>  \r\n\r\n<P>Bestemmelsen i § 4 a, stk. 1, får ikke virkning for interessentskaber  \r\n\r\n el.lign., der er etableret før den 1. september 1977. Det er dog en  \r\n\r\n forudsætning, at der inden den 1. marts 1978 er ansøgt om dispensation fra  \r\n\r\n bestemmelsen, jfr. landinspektørlovens § 4 a, stk. 4, og § 3, stk. 2, i  \r\n\r\n ændringsloven. Ansøgning indsendes til landbrugsministeriet,  \r\n\r\n matrikeldirektoratet. </P>  \r\n\r\n<P>Dispensation efter bestemmelsen i landinspektørlovens § 4 a, stk. 4, vil  \r\n\r\n også kunne gives i andre særlige tilfælde. </P>  \r\n\r\n<P> <B>3.</B>  En praktiserende landinspektør må ifølge landinspektørlovens §  \r\n\r\n 4 a, stk. 2, kun have mere end eet kontorsted, hvis hvert kontor ledes af en  \r\n\r\n landinspektør med beskikkelse. Ingen må være leder af mere end eet  \r\n\r\n kontorsted. Bestemmelsen medfører, at filialkontorer skal have en  \r\n\r\n landinspektør med beskikkelse som fast, daglig leder. </P>  \r\n\r\n<P>Kontorsteder, der er etableret før lovens ikrafttræden, og som ikke er i  \r\n\r\n overensstemmelse med de nye bestemmelser, kan i medfør af  \r\n\r\n dispensationsbestemmelsen i lovens § 4 a, stk. 4, tillades opretholdt i en  \r\n\r\n overgangsperiode, såfremt forholdene taler for det. Det er en forudsætning,  \r\n\r\n at der inden den 1. marts 1978 er ansøgt om den nødvendige dispensation.  \r\n\r\n Ansøgning indsendes til landbrugsministeriet, matrikeldirektoratet. </P>  \r\n\r\n<P>Kontorsteder, som er etableret ved lovens ikrafttræden, og som allerede  \r\n\r\n ledes af en landinspektør med beskikkelse, skal også anmeldes til  \r\n\r\n matrikeldirektoratet inden 1. marts 1978, jfr. § 3, stk. 3, i ændringsloven.  \r\n\r\n</P>  \r\n\r\n<P>Kontorsteder, som agtes oprettet efter den 1. september 1977, skal  \r\n\r\n anmeldes før etableringen, jfr. landinspektørlovens § 4 a, stk. 3. </P>  \r\n\r\n<P> <B>4.</B>  Landinspektørlovens inhabilitetsbestemmelser er blevet ændret,  \r\n\r\n således at slægtskab eller svogerskab i sidelinien så nær som søskende  \r\n\r\n medfører inhabilitet for landinspektøren. Den familiekreds, der medfører  \r\n\r\n inhabilitet, er nu den samme for alle landinspektører, uanset om de er  \r\n\r\n praktiserende landinspektører eller landinspektøreassistenter med  \r\n\r\n beskikkelse. </P>  \r\n\r\n<P>Der er samtidig indført en udtrykkelig bestemmelse i loven om, at  \r\n\r\n landinspektøren vil være inhabil, hvis han er interesseret i sagen på en  \r\n\r\n måde, der i øvrigt kan vække tvivl om hans upartiskhed. En sådan form for  \r\n\r\n inhabilitet kan navnlig tænkes at foreligge ved skelsætningsforretninger,  \r\n\r\n hvis landinspektøren tidligere har afsat eller genafsat det skel, der nu er  \r\n\r\n strid om. </P>  \r\n\r\n<P>Som der fremgår af lovens § 5, stk. 2, kan ingen landinspektør udføre  \r\n\r\n matrikulært arbejde, som en anden landinspektør i samme virksomhed er  \r\n\r\n afskåret fra at udføre på grund af inhabilitet efter bestemmelserne i § 5,  \r\n\r\n stk. 1. </P>  \r\n\r\n<P>I tvivlstilfælde afgør landbrugsministeriet, matrikeldirektoratet, om der  \r\n\r\n foreligger inhabilitet efter § 5, stk. 1 eller 2, jfr. § 5, stk. 3. </P>  \r\n\r\n<P>I forbindelse med de omtalte ændringer af inhabilitetsbestemmelserne er  \r\n\r\n der i landinspektørlovens § 5, stk. 4, indføjet en beføjelse for  \r\n\r\n landbrugsministeriet til at dispensere fra bestemmelserne i stk. 1 og 2.  \r\n\r\n Denne beføjelse vil dog kun kunne anvendes i ganske særlige tilfælde. Som  \r\n\r\n eksempel kan nævnes udarbejdelsen af en matrikulær berigtigelsessag som følge  \r\n\r\n af ekspropriation eller kendelse fra offentlig myndighed. Hvis  \r\n\r\n landinspektøren i et sådant tilfælde er inhabil, f.eks. fordi han eller en  \r\n\r\n person i hans familiekreds ejer en enkelt af de ejendomme, sagen omfatter,  \r\n\r\n vil dispensation kunne meddeles. </P>  \r\n\r\n<P>Landbrugsministeriets afgørelser efter landinspektørlovens § 5, stk. 3 og  \r\n\r\n 4, kan ifølge lovens § 5, stk. 5, indbringes for retten i den retskreds, hvor  \r\n\r\n den pågældende ejendom ligger. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 16. august  \r\n\r\n 1977. </I> </P>  \r\n\r\n<P CLASS=UNDERSKREVET-AF ALIGN=CENTER>P. Dalsager. </P>  \r\n\r\n<P CLASS=MINISTER ALIGN=RIGHT>/Tove Lense-Møller. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/10/1977"
        },
        {
            "displayName": "Accession",
            "displayValue": "C19770017209"
        },
        {
            "displayName": "Entydig dokumentidentifikation",
            "displayValue": "CM013895"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "172"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "16/08/1977"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Kort- og Matrikelstyrelsen"
        },
        {
            "displayName": "Ressortministeriets journalnummer",
            "displayValue": "M.C.J. 1977 nr. 1231"
        },
        {
            "displayName": "Stikord",
            "displayValue": "LANDINSPEKTØRCIRKULÆRET"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}