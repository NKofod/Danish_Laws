{
    "id": 196766,
    "title": "Bekendtgørelse om oprettelse og drift af selskabet, der etablerer og driver Ydelsesrefusion, og om selskabets opgaver m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 1526 af 18/12/2017",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id3ae7c72e-3b14-442c-8256-8c78006ac87d\">Kapitel 1</a>\r\n      </td>\r\n      <td class=\"IndholdsfortegnelseTekst\">Etablering og drift af Ydelsesrefusion</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id9419859f-aa66-4687-a739-07fe158d36be\">Kapitel 2</a>\r\n      </td>\r\n      <td class=\"IndholdsfortegnelseTekst\">Selskabets opgaver</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idf6687583-25e1-48a7-80ab-5c511dc82b5c\">Kapitel 3</a>\r\n      </td>\r\n      <td class=\"IndholdsfortegnelseTekst\">Finansiering af Ydelsesrefusion</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idd987903a-d8c7-4c62-962a-9132fbfdd6be\">Kapitel 4</a>\r\n      </td>\r\n      <td class=\"IndholdsfortegnelseTekst\">It-sikkerhed og dataansvar</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id0eaa9c01-1434-4d79-bfef-59a8ca59be64\">Kapitel 5</a>\r\n      </td>\r\n      <td class=\"IndholdsfortegnelseTekst\">Regnskab, revision m.v. og tilsyn med selskabets aktiviteter i relation til Ydelsesrefusion</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idf371b9c1-25db-4c52-8741-80c13b49d65c\">Kapitel 6</a>\r\n      </td>\r\n      <td class=\"IndholdsfortegnelseTekst\">Ikrafttræden og overgangsregler</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om oprettelse og drift af selskabet, der etablerer og driver Ydelsesrefusion, og om selskabets opgaver m.v.</p>\r\n<p class=\"Indledning2\">I medfør af § 10, stk. 4, § 12, stk. 3, § 15, stk. 2, § 16, stk. 3, § 20, stk. 2, § 23, stk. 3, og § 31 i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, jf. lovbekendtgørelse nr. 1086 af 19. september 2017, og efter forhandling med KL fastsættes efter bemyndigelse:</p>\r\n<p class=\"Kapitel\" id=\"id3ae7c72e-3b14-442c-8256-8c78006ac87d\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Etablering og drift af Ydelsesrefusion</p>\r\n<p class=\"Paragraf\" id=\"id8dc08798-e991-4395-9797-14178383d3e2\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Et af KL 100 pct. ejet aktieselskab (selskabet) etablerer og driver en fælles, kommunal it-understøttelse (Ydelsesrefusion) til opgørelse af kommunernes refusion og medfinansiering, jf. § 10, stk. 1, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.</p>\r\n<p class=\"Kapitel\" id=\"id9419859f-aa66-4687-a739-07fe158d36be\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Selskabets opgaver</p>\r\n<p class=\"Paragraf\" id=\"id4b544938-0511-4783-b589-7fa3d5dbee20\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Selskabet skal som led i etablering, drift, vedligeholdelse og videreudvikling af Ydelsesrefusion:</p>\r\n<p class=\"Liste1\">\r\n   <span class=\"Liste1Nr\" id=\"id456fbb19-4487-43bc-be50-c055ab9e087f\">1)</span> Udarbejde kravspecifikation for Ydelsesrefusion samt for alle ændringer og nye systemkomponenter, nødvendige støttesystemer og snitflader.</p>\r\n<p class=\"Liste1\">\r\n   <span class=\"Liste1Nr\" id=\"idf42e6d5d-09dc-4bf0-bcb3-68c9e87873c0\">2)</span> Etablere og varetage kontrakter og øvrige aftaler om etablering, drift, vedligeholdelse og videreudvikling af Ydelsesrefusion.</p>\r\n<p class=\"Liste1\">\r\n   <span class=\"Liste1Nr\" id=\"id47cbf8bd-0b1b-4787-91e1-6001c566b888\">3)</span> Sikre fornødne testprocedurer, herunder prøveplaner, forud for idriftsættelse af alle systemkomponenter.</p>\r\n<p class=\"Liste1\">\r\n   <span class=\"Liste1Nr\" id=\"id69364ed7-7984-4e49-b889-e5229a5d9ebc\">4)</span> Etablere administrative, systemmæssige og it-sikkerhedsmæssige kontrolrutiner, der i videst muligt omfang sikrer mod fejl i forbindelse med drift og brug af Ydelsesrefusion.</p>\r\n<p class=\"Stk2\">\r\n   <span class=\"StkNr\" id=\"idf8077394-6fd1-4a60-bf3f-d74f51e45536\">Stk. 2.</span> Selskabet skal med passende mellemrum sende selskabets opgaver vedrørende Ydelsesrefusion, der kan udføres af eksterne leverandører, i udbud, jf. § 17, stk. 1, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.</p>\r\n<p class=\"Stk2\">\r\n   <span class=\"StkNr\" id=\"idfeea2f27-cdab-46b6-ad4c-7042a56aedcd\">Stk. 3.</span> Selskabet skal sende kravspecifikationer, jf. stk. 1, nr. 1, og ændringer, der har bredere samfundsmæssige og politiske konsekvenser og betydning, til godkendelse af Styrelsen for Arbejdsmarked og Rekruttering.</p>\r\n<p class=\"Paragraf\" id=\"id6ff5fc0b-5124-48ee-849b-649da875b960\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Selskabet skal tydeligt adskille sine aktiviteter vedrørende Ydelsesrefusion fra selskabets øvrige aktiviteter, jf. § 10, stk. 2, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne. Adskillelsen skal ske økonomisk, opgave- og driftsmæssigt.</p>\r\n<p class=\"Paragraf\" id=\"id8f13218a-af99-40ee-97c4-d184fc090644\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Selskabet skal som databehandler for kommunerne, inden Ydelsesrefusion sættes i drift, sikre, at der foreligger en uafhængig revisorerklæring om, at Ydelsesrefusion fungerer i et it-miljø med tilfredsstillende system- og datasikkerhed, og at de interne kontroller i systemet sikrer en fuldstændig og nøjagtig behandling af godkendte transaktioner og opgørelse af refusion og medfinansiering i overensstemmelse med lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne og regler udstedt i medfør heraf.</p>\r\n<p class=\"Stk2\">\r\n   <span class=\"StkNr\" id=\"id6ce8155e-99fa-4edb-bd1f-448c69fd02ee\">Stk. 2.</span> Revisorerklæringen, jf. stk. 1, skal også omfatte om selskabet overholder persondataloven og bekendtgørelse om sikkerhedsforanstaltninger til beskyttelse af personoplysninger, som behandles for den offentlige forvaltning (sikkerhedsbekendtgørelsen) i forbindelse med opgavevaretagelsen som databehandler for kommunerne i forbindelse med Ydelsesrefusion. Erklæringen udarbejdes efter revisionsstandard ISAE 3000.</p>\r\n<p class=\"Stk2\">\r\n   <span class=\"StkNr\" id=\"id67cbd575-ebd7-4ba9-bc86-7b645e4fbbf4\">Stk. 3.</span> Selskabet skal sende genpart af revisorerklæringen til eller gøre erklæringen tilgængelig digitalt for kommunen, Udbetaling Danmark, KL og Styrelsen for Arbejdsmarked og Rekruttering.</p>\r\n<p class=\"Paragraf\" id=\"id3dbbbd08-43c3-4e49-adf4-2a804a65a1cf\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Selskabet skal som databehandler for kommunerne sikre, at der hvert år udarbejdes en uafhængig revisorerklæring om selskabets overholdelse af persondataloven og regler fastsat i medfør heraf, jf. § 16, stk. 1, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne. Revisorerklæringen skal endvidere omfatte, at Ydelsesrefusion fungerer i et it-miljø med tilfredsstillende system- og datasikkerhed, og at de interne kontroller i systemet sikrer en fuldstændig og nøjagtig behandling af godkendte transaktioner og opgørelse af refusion og medfinansiering i overensstemmelse med lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne og regler udstedt i medfør heraf.</p>\r\n<p class=\"Stk2\">\r\n   <span class=\"StkNr\" id=\"ide8a5c420-0632-4bc5-bb53-df8a7f1e2397\">Stk. 2.</span> Revisorerklæringen, jf. stk. 1, skal også omfatte om selskabet overholder persondataloven og bekendtgørelse om sikkerhedsforanstaltninger til beskyttelse af personoplysninger, som behandles for den offentlige forvaltning (sikkerhedsbekendtgørelsen) i forbindelse med opgavevaretagelsen som databehandler for kommunerne i forbindelse med Ydelsesrefusion. Erklæringen udarbejdes efter revisionsstandard ISAE 3000.</p>\r\n<p class=\"Stk2\">\r\n   <span class=\"StkNr\" id=\"id5e898e38-fcef-4023-a4b8-4c5eab3c5d2d\">Stk. 3.</span> Selskabet skal udarbejde en årlig redegørelse for arbejdet med kvalitetssikring af Ydelsesrefusion, herunder resultater af systemmæssige kontrolrutiner i det forløbne år, jf. § 16, stk. 2, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.</p>\r\n<p class=\"Stk2\">\r\n   <span class=\"StkNr\" id=\"idd3e0c79b-3776-403e-b99b-a045d5a6218a\">Stk. 4.</span> Selskabet skal sende genpart af revisorerklæringen, jf. stk. 1 og 2, og genpart af redegørelsen, jf. stk. 3, til eller gøre erklæringen og redegørelsen tilgængelig digitalt for kommunen, Udbetaling Danmark, KL og Styrelsen for Arbejdsmarked og Rekruttering.</p>\r\n<p class=\"Kapitel\" id=\"idf6687583-25e1-48a7-80ab-5c511dc82b5c\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Finansiering af Ydelsesrefusion</p>\r\n<p class=\"Paragraf\" id=\"id7ce8ee7c-2da9-45ca-a48a-7de078acd53c\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Udgifterne til etablering af Ydelsesrefusion afholdes fuldt ud af kommunerne i form af bidrag, der beregnes af og indbetales til selskabet, jf. § 20 i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, og jf. bekendtgørelsens § 7.</p>\r\n<p class=\"Stk2\">\r\n   <span class=\"StkNr\" id=\"idacb2babe-0b70-475d-8db5-c4b2f25778a4\">Stk. 2.</span> Selskabet har ansvaret for etablering af Ydelsesrefusion. Etableringen sker på selskabets regning. Etableringsudgifterne dækkes over 5 år via driften, jf. § 7.</p>\r\n<p class=\"Paragraf\" id=\"id6261478e-650e-46ad-9640-f7b1c1f23a17\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Udgifterne til udvikling, drift, vedligeholdelse og løbende videreudvikling af Ydelsesrefusion afholdes fuldt ud af årlige bidrag fra kommunerne.</p>\r\n<p class=\"Stk2\">\r\n   <span class=\"StkNr\" id=\"id80c5d9c7-3668-4526-8909-78d76b0c0034\">Stk. 2.</span> Hvert år i juni måned meddeler selskabet kommunerne en fordelingsnøgle til fastsættelse af kommunernes årlige bidrag.</p>\r\n<p class=\"Stk2\">\r\n   <span class=\"StkNr\" id=\"ide77aed2b-bb81-43d7-a1dc-a70b4af60a00\">Stk. 3.</span> Hver kommune indbetaler bidrag til selskabet efter en fordelingsnøgle, hvor antal borgere i den enkelte kommune ved kalenderårets begyndelse er den enkelte kommunes fordelingstal i forhold til landets øvrige kommuner.</p>\r\n<p class=\"Stk2\">\r\n   <span class=\"StkNr\" id=\"idb53c387b-3f76-4e26-8e8b-aee63675d65d\">Stk. 4.</span> Hvis der er tale om større videreudviklingstiltag, som får betydning for den fastsatte fordelingsnøgle, foretages der en efterregulering af det kommende års fordelingsnøgle.</p>\r\n<p class=\"Stk2\">\r\n   <span class=\"StkNr\" id=\"id41a2c06d-4f4c-4203-9412-8b6a11ba678f\">Stk. 5.</span> Udgifterne til dataudveksling imellem Ydelsesrefusion og offentlige myndigheder er inkluderet i de årlige bidrag. Kommunerne betaler således ikke særskilt for indberetning, sagsbehandling, administration, datakontrol, udlevering af oplysninger m.v.</p>\r\n<p class=\"Paragraf\" id=\"id8bfd334b-9938-4ca9-a56c-6dc2d9d705ff\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Bidragene efter §§ 6 og 7 må ikke benyttes til andet end udvikling, drift, vedligeholdelse og løbende videreudvikling af Ydelsesrefusion med tilknyttede støttesystemer og snitflader samt omkostninger til tilpasning af indkomstregisteret således, at Ydelsesrefusion i videst mulige omfang kan indhente det nødvendige datagrundlag i indkomstregisteret. De samlede bidrag efter §§ 6 og 7 til selskabet må ikke overstige de nødvendige omkostninger.</p>\r\n<p class=\"Stk2\">\r\n   <span class=\"StkNr\" id=\"id29bd7c75-0e76-4448-8f9e-d2695bc31e22\">Stk. 2.</span> Selskabet kan oparbejde en samlet arbejdskapital på op til 20 pct. af den samlede årlige finansiering. Overstiger arbejdskapitalen det tilladte niveau, skal bidragene sænkes tilsvarende det efterfølgende regnskabsår. Et eventuelt driftsunderskud må selskabet dække ved optagelse af lån frem til det efterfølgende regnskabsår, hvor finansieringen opreguleres tilsvarende.</p>\r\n<p class=\"Kapitel\" id=\"idd987903a-d8c7-4c62-962a-9132fbfdd6be\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">It-sikkerhed og dataansvar</p>\r\n<p class=\"Paragraf\" id=\"id9ad5013b-4bc9-4f7c-b40a-f542830599f3\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Selskabet skal træffe de fornødne tekniske og organisatoriske sikkerhedsforanstaltninger mod, at oplysninger hændeligt eller ulovligt tilintetgøres, fortabes eller forringes samt mod, at de kommer til uvedkommendes kendskab, misbruges eller i øvrigt behandles i strid med persondataloven og regler fastsat i medfør heraf, jf. § 19, stk. 2, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.</p>\r\n<p class=\"Stk2\">\r\n   <span class=\"StkNr\" id=\"id90f021e8-b333-4116-8a46-66eb50483095\">Stk. 2.</span> Selskabet skal på kommunernes anmodning give kommunerne tilstrækkelige oplysninger til, at disse kan påse, at de nævnte tekniske og organisatoriske sikkerhedsforanstaltninger er truffet.</p>\r\n<p class=\"Paragraf\" id=\"id3afda3c4-909a-4043-9c43-d28b424de476\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Den enkelte kommune er dataansvarlig efter persondataloven for behandlingen af oplysninger, der i Ydelsesrefusion anvendes ved opgørelse af kommunens refusion og medfinansiering, herunder for kommunens overladelse af oplysninger til brug herfor til selskabet som databehandler for kommunen, jf. § 14, stk. 2, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.</p>\r\n<p class=\"Paragraf\" id=\"id242e0085-9e65-47c4-a32f-ea5444abdc6c\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Selskabet gennemfører test af Ydelsesrefusion i forbindelse med etablering og udvikling af Ydelsesrefusion.</p>\r\n<p class=\"Stk2\">\r\n   <span class=\"StkNr\" id=\"id51d359e2-a8f4-4131-bce4-637e49696b2a\">Stk. 2.</span> Kommunerne er hver især dataansvarlige for behandlingen af oplysninger i forbindelse med test, jf. stk. 1.</p>\r\n<p class=\"Stk2\">\r\n   <span class=\"StkNr\" id=\"id8b22a9aa-e157-4edc-b583-46cf515474db\">Stk. 3.</span> Selskabet varetager som databehandler for kommunerne behandling af personoplysninger i forbindelse med test af Ydelsesrefusion.</p>\r\n<p class=\"Stk2\">\r\n   <span class=\"StkNr\" id=\"id87fb99c2-af39-410a-9faf-e75894475aa0\">Stk. 4.</span> Selskabet handler som databehandler for kommunen alene efter instruks fra kommunerne.</p>\r\n<p class=\"Kapitel\" id=\"id0eaa9c01-1434-4d79-bfef-59a8ca59be64\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Regnskab, revision m.v. og tilsyn med selskabets aktiviteter i relation til Ydelsesrefusion</p>\r\n<p class=\"Paragraf\" id=\"id1d958021-a0c9-4672-8fc3-12cc69c8638f\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Øvrige aktiviteter i selskabet skal være klart adskilt såvel økonomisk som opgave- og driftsmæssigt fra Ydelsesrefusion.</p>\r\n<p class=\"Stk2\">\r\n   <span class=\"StkNr\" id=\"id5a93b1da-52e7-4fb9-a2fe-748e37022bfd\">Stk. 2.</span> Selskabet skal føre regnskab for aktiviteter vedrørende Ydelsesrefusion og lade disse revidere på samme måde, som hvis de pågældende aktiviteter blev udført af særskilte aktieselskaber, jf. § 23, stk. 2, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.</p>\r\n<p class=\"Stk2\">\r\n   <span class=\"StkNr\" id=\"id56e37e86-c826-4cb2-ba87-4d51a9a835ba\">Stk. 3.</span> Selskabet har pligt til at indsende genpart af revisorpåtegningen til Styrelsen for Arbejdsmarked og Rekruttering sammen med det påtegnede årsregnskab, jf. stk. 2.</p>\r\n<p class=\"Stk2\">\r\n   <span class=\"StkNr\" id=\"id5d8ef779-aff2-44db-9967-cdffabdfe685\">Stk. 4.</span> Selskabet har pligt til at underrette Styrelsen for Arbejdsmarked og Rekruttering om revisorskift.</p>\r\n<p class=\"Stk2\">\r\n   <span class=\"StkNr\" id=\"idd0d0c9ed-b0e1-4da8-82c8-161cc1dee6c9\">Stk. 5.</span> Selskabet skal opbevare dokumentation for, at selskabets meddelelser til Styrelsen for Arbejdsmarked og Rekruttering om opfyldelse af de forpligtigelser, der følger af lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, er rigtige.</p>\r\n<p class=\"Paragraf\" id=\"idd7b9090e-2b75-4121-bda9-5332b9a23273\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Styrelsen for Arbejdsmarked og Rekruttering skal godkende kravspecifikationer, jf. § 2, stk. 1, nr. 1, og ændringer, der har bredere samfundsmæssige og politiske konsekvenser og betydning.</p>\r\n<p class=\"Paragraf\" id=\"idcd9688fe-1b7f-4341-a00d-d6b5e8d0369f\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Styrelsen for Arbejdsmarked og Rekruttering fører tilsyn med, at selskabet overholder lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne og reglerne i denne bekendtgørelse. Styrelsen for Arbejdsmarked og Rekruttering fører herunder tilsyn med selskabets økonomi, drift og opgaveløsning i forbindelse med Ydelsesrefusion, og med, at selskabet overholder persondataloven og sikkerhedsbekendtgørelsen, som nævnt i § 4, stk. 2.</p>\r\n<p class=\"Stk2\">\r\n   <span class=\"StkNr\" id=\"id3e8fb5a3-00e2-4986-9f27-dc969b99bf0a\">Stk. 2.</span> Tilsynet gennemføres ved at Styrelsen for Arbejdsmarked og Rekruttering:</p>\r\n<p class=\"Liste1\">\r\n   <span class=\"Liste1Nr\" id=\"id1b8e244e-fd5f-4e44-8349-4973222e6713\">1)</span> Gennemgår det revisorpåtegnede regnskab og revisorpåtegningen, jf. § 12, stk. 2 og 3.</p>\r\n<p class=\"Liste1\">\r\n   <span class=\"Liste1Nr\" id=\"id956923bd-1071-4b0a-9ab5-e54d3fe3cf89\">2)</span> Gennemgår redegørelser og erklæringer fra selskabet eller en uafhængig tredjepart, jf. §§ 4 og 5.</p>\r\n<p class=\"Liste1\">\r\n   <span class=\"Liste1Nr\" id=\"idb3879fd0-0db2-4751-bd7f-859a21e8ec6a\">3)</span> Godkender kravspecifikationer, jf. § 13.</p>\r\n<p class=\"Stk2\">\r\n   <span class=\"StkNr\" id=\"id88319396-4a0f-4b4d-b18f-8e1f313e765c\">Stk. 3.</span> Styrelsen for Arbejdsmarked og Rekruttering skal senest 3 måneder efter modtagelsen af det i stk. 2, nr. 1 og 2, nævnte materiale redegøre for, hvorvidt materialet giver anledning til forhold, som styrelsen vil følge nærmere samt evt. redegøre for fortolkning af gældende lov og regler, hvis dette skønnes påkrævet for selskabets videre opgavevaretagelse. Styrelsen for Arbejdsmarked og Rekrutterings skrivelse sendes til selskabets bestyrelse og selskabets direktør. Styrelsen for Arbejdsmarked og Rekruttering godkender materiale nævnt i stk. 2, nr. 3, efter den frist, der konkret aftales med selskabet.</p>\r\n<p class=\"Kapitel\" id=\"idf371b9c1-25db-4c52-8741-80c13b49d65c\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Ikrafttræden og overgangsregler</p>\r\n<p class=\"Paragraf\" id=\"id4a5e1b9b-4ed0-436f-b45e-0d6c3848f6b2\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Bekendtgørelsen træder i kraft den 1. januar 2018.</p>\r\n<p class=\"Stk2\">\r\n   <span class=\"StkNr\" id=\"id44026c47-bbb0-4090-b9c7-0ab1d6fe11ea\">Stk. 2.</span> Bekendtgørelse nr. 1771 af 16. december 2015 om oprettelse og drift af selskabet, der etablerer og driver Ydelsesrefusion, og om selskabets opgaver m.v., ophæves.</p><div class=\"Givet\" id=\"Givet\"><p class=\"Givet\" align=\"center\">Styrelsen for Arbejdsmarked og Rekruttering, den 18. december 2017</p><p class=\"Sign1\" align=\"center\">Morten Binder</p><p class=\"Sign2\" align=\"right\">/ Bent Nielsen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/2017"
        },
        {
            "displayName": "Accession",
            "displayValue": "B20170152605"
        },
        {
            "displayName": "Entydig dokumentidentifikation",
            "displayValue": "BE007488"
        },
        {
            "displayName": "Dato for førstegangsindlæggelse",
            "displayValue": "19/12/2017"
        },
        {
            "displayName": "Dato for indlæggelse",
            "displayValue": "19/12/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1526"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "18/12/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Arbejdsmarked og Rekruttering"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Styrelsen for Arbejdsmarked og Rekruttering, j.nr. 17/15168"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}