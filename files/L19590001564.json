{
    "id": 50179,
    "title": "Bekendtgørelse af overenskomst af 1. december 1958 med den Forenede Arabiske Republik om gensidig fritagelse for visse skatter for luftfartsselskaber. ",
    "documentTypeId": "220",
    "isSagsforlobPeriodValid": false,
    "shortName": "BKI nr 15 af 15/05/1959",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 1. december  \r\n\r\n 1958 med den Forenede Arabiske Republik om gensidig fritagelse for visse  \r\n\r\n skatter for luftfartsselskaber. </H1>  \r\n\r\n<P></P>  \r\n\r\n<BR>  \r\n\r\n<P>Under 1. december 1958 er der i Kairo udvekslet følgende noter mellem den  \r\n\r\n derværende danske ambassade og den Forenede Arabiske Republiks  \r\n\r\n udenrigsministerium: </P>  \r\n\r\n<P>KONGELIG DANSK AMBASSADE </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kairo, den 1. december 1958. </I> </P>  \r\n\r\n<P CLASS=UNDERSKREVET-AF ALIGN=CENTER>Deres excellence. </P>  \r\n\r\n<P>Jeg har den ære at meddele Deres excellence, at den danske regering er  \r\n\r\n rede til med den Forenede Arabiske Republiks regering at afslutte en  \r\n\r\n overenskomst af følgende ordlyd vedrørende gensidig fritagelse for visse  \r\n\r\n skatter af luftfartsselskaber: </P>  \r\n\r\n<UL CLASS=PLAIN-LIST>  \r\n\r\n<LI>1) I henhold til den ved paragraf 1 i lov nr. 74 af 31. marts 1953 givne  \r\n\r\n bemyndigelse forpligter den danske regering sig på grundlag af gensidighed  \r\n\r\n til at fritage luftfartsselskaber i den ægyptiske provins af den Forenede  \r\n\r\n Arabiske Republik for indkomstskat til stat og kommune af indkomst hidrørende  \r\n\r\n fra disse selskabers drift af internationale luftruter med selskabernes  \r\n\r\n luftfartøjer. Udbytte og renter, der udbetales af de nævnte selskaber, er  \r\n\r\n ligeledes fritaget for al skat, med mindre den til indtægten berettigede har  \r\n\r\n sit skatteretlige domicil i Danmark. </LI>  \r\n\r\n<LI>2) I henhold til den ved ægyptisk lov nr. 588 af år 1953, der ændrer det  \r\n\r\n ægyptiske lovdekret nr. 169 af år 1952, givne bemyndigelse forpligter den  \r\n\r\n Forenede Arabiske Republiks regering sig på grundlag af gensidighed til at  \r\n\r\n fritage danske luftfartsselskaber for skat af indkomst af erhvervsvirksomhed  \r\n\r\n og skat af indkomst af kapital hidrørende fra disse selskabers drift af  \r\n\r\n internationale luftruter med selskabernes luftfartøjer, med mindre den til  \r\n\r\n indtægten berettigede har sit skatteretlige domicil i den ægyptiske provins  \r\n\r\n af den Forenede Arabiske Republik. </LI>  \r\n\r\n<LI>3) Ved det i stk. 1 anvendte udtryk &#187;luftfartsselskaber i den  \r\n\r\n ægyptiske provins af den Forenede Arabiske Republik&#171; forstås  \r\n\r\n luftfartsvirksomheder, hvis virkelige ledelse har sit sæde i den ægyptiske  \r\n\r\n provins af den Forenede Arabiske Republik, og som drives af selskaber, af den  \r\n\r\n Forenede Arabiske Republiks regering eller af selskaber, i hvilke regeringen  \r\n\r\n har andel. </LI>  \r\n\r\n</UL>  \r\n\r\n<P>Ved det i stk. 2 anvendte udtryk &#187;danske luftfartsselskaber&#171;  \r\n\r\n forstås danske luftfartsvirksomheder, hvis virkelige ledelse har sit sæde i  \r\n\r\n Danmark, og som drives af selskaber, af den danske regering eller af  \r\n\r\n selskaber, i hvilke regeringen har andel. </P>  \r\n\r\n<P>Ved det i stk. 1 og 2 anvendte udtryk &#187;drift af internationale  \r\n\r\n luftruter&#171; forstås befordring i luften af passagerer, gods eller post  \r\n\r\n mellem den ene af de kontraherende parters territorium og den anden  \r\n\r\n kontraherende parts territorium eller et hvilket som helst andet lands  \r\n\r\n territorium. </P>  \r\n\r\n<UL CLASS=PLAIN-LIST>  \r\n\r\n<LI>4) Nærværende overenskomst forbliver i kraft, så længe ingen af de  \r\n\r\n kontraherende parter har meddelt den anden part sit ønske om at bringe den  \r\n\r\n til ophør. I så fald træder overenskomsten ud af kraft seks måneder efter, at  \r\n\r\n den ene kontraherende part har modtaget den anden kontraherende parts  \r\n\r\n meddelelse om opsigelsen. </LI>  \r\n\r\n</UL>  \r\n\r\n<P>Såfremt den Forenede Arabiske Republiks regering godkendes ovenstående  \r\n\r\n bestemmelser, har jeg den ære at foreslå, at nærværende brev og Deres  \r\n\r\n Excellences svar af tilsvarende indhold betragtes som en overenskomst mellem  \r\n\r\n den danske regering og den Forenede Arabiske Republiks regering, der skal  \r\n\r\n have virkning med hensyn til indtægter, opstået fra og med den 1. januar  \r\n\r\n 1957. </P>  \r\n\r\n<P>Modtag, Deres excellence, forsikringerne om min mest udværkede højagtelse.  \r\n\r\n</P>  \r\n\r\n<P>(sign.) <I>Christian D.Holten Eggert</I>  </P>  \r\n\r\n<P>Danmarks ambassadør </P>  \r\n\r\n<P>hans Excellence hr. Saleh Khalil, </P>  \r\n\r\n<P>fungerende understatssekretær </P>  \r\n\r\n<P>i udenrigsministeriet, </P>  \r\n\r\n<P>Kairo. </P>  \r\n\r\n<P>UDENRIGSMINISTERIET </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kairo, den 1. december 1958. </I> </P>  \r\n\r\n<P CLASS=UNDERSKREVET-AF ALIGN=CENTER>Hr. Ambassadør; </P>  \r\n\r\n<P>Jeg har den ære at anerkende modtagelsen af Deres brev af dags dato, der  \r\n\r\n lyder som følger: </P>  \r\n\r\n<P>(her følger teksten til den danske note) </P>  \r\n\r\n<P>I besvarelse heraf har jeg den ære at meddele Dem, at den Forenede  \r\n\r\n Arabiske Republiks regering godkender indholdet af Deres ovennævnte brev,  \r\n\r\n samt at bekræfte, at Deres brev og nærværende svar udgør en overenskomst  \r\n\r\n herom mellem vore to regeringer. </P>  \r\n\r\n<P>Modtag, hr. ambassadør, forsikringerne om min mest udmærkede højagtelse.  \r\n\r\n</P>  \r\n\r\n<P>(sign.) <I>Saleh Khalil</I>  </P>  \r\n\r\n<P>fungerende understatssekretær i udenrigsministeriet </P>  \r\n\r\n<P>hans Excellence </P>  \r\n\r\n<P>hr. Christian D. Holten Eggert, </P>  \r\n\r\n<P>Danmarks overordentlige og befuldmægtigede ambassadør, </P>  \r\n\r\n<P>Kairo. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 15. maj 1959.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER> <B>J.O. krag.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/06/1959"
        },
        {
            "displayName": "Accession",
            "displayValue": "L19590001564"
        },
        {
            "displayName": "Entydig dokumentidentifikation",
            "displayValue": "CM008996"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "15"
        },
        {
            "displayName": "År for udstedelse",
            "displayValue": "1959"
        },
        {
            "displayName": "Dato for underskrift",
            "displayValue": "15/05/1959"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}