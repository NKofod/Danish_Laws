{
    "id": 191996,
    "title": "Skrivelse om temarevision 2017 – kommunernes hjemtagelse af statsrefusion efter servicelovens § 181 (Til kommunerne og de kommunale revisorer)",
    "documentTypeId": "200",
    "isSagsforlobPeriodValid": true,
    "shortName": "SKR nr 9546 af 14/06/2017",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om temarevision 2017 – kommunernes hjemtagelse af statsrefusion efter servicelovens § 181</p>\r\n<p class=\"UnderTitel2\">(Til kommunerne og de kommunale revisorer)</p>\r\n<p style=\"text-align: justify;\">Det følger af § 69, stk. 7, i bekendtgørelse nr. 1617 af 15. december 2016 om statsrefusion og tilskud samt regnskabsaflæggelse og revision på Børne- og Socialministeriets, Beskæftigelsesministeriets, Udlændige- og Integrationsministeriets, Transport-, Bygnings- og Boligministeriets og Undervisningsministeriets ressortområder (regnskabsbekendtgørelsen), at der kan stilles krav om, at kommunernes revisorer foretager en særlig revision på et eller flere sagsområder udmeldt af ministeriet, og at de udmeldte sagsområder indgår i revisors planlægning af den samlede årlige revision af sagsområder omfattet af bekendtgørelsen.</p>\r\n<p>Der kan foretages temarevision hvert andet år. Temaerne for denne revision fastsættes på skift af Beskæftigelsesministeriet og Børne- og Socialministeriet. For regnskabsåret 2017 er det Børne- og Socialministeriet, som fastlægger temaet.</p>\r\n<p>Denne skrivelse indeholder retningslinjer for temarevisionen i 2017, hvor temaet vil være kommunernes hjemtagelse af statsrefusion efter servicelovens § 181, refusion for udgifter afholdt til udlændinge med opholdstilladelse.</p>\r\n<p>\r\n   <span class=\"Bold\">Baggrund</span>\r\n</p>\r\n<p>Det følger af servicelovens § 181, stk. 2 og 3, at staten afholder kommunernes udgifter til udlændinge, som har fået opholdstilladelse efter nærmere angivne bestemmelser i udlændingeloven, jf. servicelovens § 181, stk. 1.</p>\r\n<p>Servicelovens § 181, stk. 2 og 3, angiver nærmere bestemt, hvilke udgifter afholdt til udlændinge med opholdstilladelse kommunerne kan hjemtage statsrefusion for og hvilke betingelser, som skal være opfyldt, før statsrefusionen kan hjemtages.</p>\r\n<p>Børne- og Socialministeriet modtager løbende mange spørgsmål fra kommunerne vedrørende fortolkningen af servicelovens § 181, stk. 2 og 3.</p>\r\n<p>På den baggrund foretages en nærmere undersøgelse af kommunernes forvaltning af servicelovens § 181, og af hvorvidt betingelserne for at hjemtage statsrefusion overholdes.</p>\r\n<p>Børne- og Socialministeriet igangsætter denne temarevision, som skal afdække om kommunernes hjemtagelse af statsrefusion efter servicelovens § 181 er i overensstemmelse med lovgivningen.</p>\r\n<p>\r\n   <span class=\"Bold\">Formål</span>\r\n</p>\r\n<p>Formålet med temarevisionen 2017 er således at sikre, at kommunernes forvaltning af servicelovens § 181 er korrekt, og hvorvidt betingelserne for at hjemtage refusion efter servicelovens § 181, stk. 2 og 3, bliver overholdt.</p>\r\n<p>\r\n   <span class=\"Bold\">Fokus</span>\r\n</p>\r\n<p class=\"BilagtekstListe\">Konkret skal temarevisionen afdække følgende:</p>\r\n<p class=\"Liste1\">\r\n   <span class=\"Liste1Nr\">1.</span> Har den enkelte kommune tilrettelagt hensigtsmæssige og betryggende forretningsgange for sagsbehandlingen, jf. regnskabsbekendtgørelsens § 29, stk. 1, som sikrer, at kommunen anmelder de korrekte refusionskrav?</p>\r\n<p class=\"Liste1\">\r\n   <span class=\"Liste1Nr\">2.</span> Er det dokumenteret i sagsbehandlingen, når kommunerne hjemtager refusion i henhold til servicelovens § 181, stk. 3, nr. 1,</p>\r\n<p class=\"Liste2\">\r\n   <span class=\"Liste2Nr\">a.</span> at der er tale om en person omfattet af personkredsen i § 181, stk. 1,</p>\r\n<p class=\"Liste2\">\r\n   <span class=\"Liste2Nr\">b.</span> at der er tale om et døgnophold, og</p>\r\n<p class=\"Liste2\">\r\n   <span class=\"Liste2Nr\">c.</span> at kravene om personbogføring for udgifter, hvor der hjemtages refusion, er opfyldt?</p>\r\n<p class=\"Liste1\">\r\n   <span class=\"Liste1Nr\">3.</span> Hjemtager kommunerne refusion efter servicelovens § 181, stk. 3, nr. 2, for udgifter, som er afholdt efter det uledsagede flygtningebarn er fyldt 18 år?</p>\r\n<p class=\"Liste1\">\r\n   <span class=\"Liste1Nr\">4.</span> Hjemtager kommunerne refusion for brug af rådgivning til udlændinge med opholdstilladelser efter servicelovens § 11, stk. 3, i tilfælde, hvor der er tale om en almindelig integrationsindsats?</p>\r\n<p>Børne- og Socialministeriet vil udsende en vejledning, hvor ovenstående fokuspunkter uddybes.</p>\r\n<p>\r\n   <span class=\"Bold\">Metode og afgrænsning af lovområde</span>\r\n</p>\r\n<p>Alle kommuner er omfattet af temarevisionen.</p>\r\n<p>Revisor bedes tilrettelægge omfanget af sager udtaget til personsagsgennemgang og revision, så der skabes klarhed over, om kommunens sagsgang og ledelsestilsyn sikrer, at kommunen hjemtager den korrekte statsrefusion for udgifter afholdt i henhold servicelovens § 181.</p>\r\n<p class=\"BilagtekstListe\">Temarevisionen omfatter Børne- og Socialministeriets regler på følgende område:</p>\r\n<p class=\"Liste1\">\r\n   <span class=\"Liste1Nr\">–</span> Lov om social service</p>\r\n<p>\r\n   <span class=\"Bold\">Afrapportering</span>\r\n</p>\r\n<p>Temarevision afrapporteres i revisionsberetningerne for regnskabsåret 2017. Revisor bedes redegøre fyldigt og detaljeret for de forhold, der findes ved den særlige revision. Revisor kan i den forbindelse angive procedurer og hensigtsmæssige forretningsgange, der kan sikre, at kommunerne hjemtager den korrekte statsrefusion for udgifter afholdt i henhold servicelovens § 181, stk. 2, og 3.</p>\r\n<p>Kommunalbestyrelsen anmodes om at besvare revisors bemærkninger, således at Børne- og Socialministeriet oplyses om, hvilke initiativer kommunen har eller vil tage for at sikre korrekt forvaltning af servicelovens § 181, samt at betingelserne for at hjemtage statsrefusion efter servicelovens § 181 overholdes.</p>\r\n<p>Eventuelle spørgsmål kan rettes til fuldmægtig Alexandra Schoustrup Schuppli, alss@sm.dk</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Børne- og Socialministeriet, den 14. juni 2017</p><p class=\"Sign1\" align=\"center\">Lone Larsen</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/06/2017"
        },
        {
            "displayName": "Accession",
            "displayValue": "C20170954654"
        },
        {
            "displayName": "Entydig dokumentidentifikation",
            "displayValue": "CT000178"
        },
        {
            "displayName": "Dato for førstegangsindlæggelse",
            "displayValue": "15/06/2017"
        },
        {
            "displayName": "Dato for indlæggelse",
            "displayValue": "15/06/2017"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9546"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "14/06/2017"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Børne- og Socialmin., j.nr. 2017-766"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}