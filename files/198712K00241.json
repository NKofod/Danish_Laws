{
    "id": 113374,
    "title": "1987 LSF 241   FORSLAG TIL LOV OM OPHÆVELSE AF LOV OM SØMANDSSKAT ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 241",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 241 </P>  \r\n\r\n<P></P>  \r\n\r\n<P>Forslag til Lov om ophævelse af lov om sømandsskat </P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 23. marts 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Lov om sømandsskat, jf. lovbekendtgørelse nr. 799 af 1. </P>  \r\n\r\n<P>december 1986, som ændret ved lov nr. 838 af 18. december 1987, </P>  \r\n\r\n<P>ophæves med virkning fra og med 1. januar 1989. </P>  \r\n\r\n<P>§ 2. De hidtil gældende regler i lov om sømandsskat finder fortsat </P>  \r\n\r\n<P>anvendelse på skattemæssige forhold, der vedrører lønningsåret </P>  \r\n\r\n<P>1988 og tidligere lønningsår. Dog finder bestemmelsen i lovens § </P>  \r\n\r\n<P>21, sidste punktum, ikke anvendelse for berigtigelser og </P>  \r\n\r\n<P>årsopgørelser, der udskrives til personer, der på </P>  \r\n\r\n<P>udskrivningstidspunktet ikke er omfattet af </P>  \r\n\r\n<P>sømandsskatteordningen. </P>  \r\n\r\n<P>Stk. 2. Afgørelse i spørgsmål vedrørende lønningsåret 1988 og </P>  \r\n\r\n<P>tidligere lønningsår, som efter gældende regler i lov om </P>  \r\n\r\n<P>sømandsskat henhører under Sømandsskattekontoret, overgår fra og </P>  \r\n\r\n<P>med 1. januar 1989 til afgørelse i Statsskattedirektoratet. </P>  \r\n\r\n<P>Stk. 3. Afgørelse i spørgsmål vedrørende lønningsåret 1988 og </P>  \r\n\r\n<P>tidligere lønningsår, som efter gældende regler i lov om </P>  \r\n\r\n<P>sømandsskat træffes af Skatteministeren efter indstilling fra </P>  \r\n\r\n<P>Sømandsskattenævnet, træffes efter 1. januar 1989 uden sådan </P>  \r\n\r\n<P>indstilling, såfremt nævnet ikke inden anførte dato har afgivet </P>  \r\n\r\n<P>indstilling. </P>  \r\n\r\n<P>Stk. 4. Skatteministeren fastsætter nærmere bestemmelse om </P>  \r\n\r\n<P>udbetaling af godtgørelse og opkrævning af for lidt betalt </P>  \r\n\r\n<P>sømandsskat vedrørende lønningsåret 1988 og tidligere lønningsår, </P>  \r\n\r\n<P>som fremgår af berigtigelser og årsopgørelser, der udskrives til </P>  \r\n\r\n<P>personer, der på udskrivningstidspunktet ikke er omfattet af </P>  \r\n\r\n<P>sømandsskatteordningen. </P>  \r\n\r\n<P>Bemærkninger til lovforslaget </P>  \r\n\r\n<P>+ </P>  \r\n\r\n<P>+ </P>  \r\n\r\n<P>jhs stat lovf - side <B>Indledning </B></P>  \r\n\r\n<P>1. I lovforslaget bestemmes, at sømandsskatteloven ophæves fra og </P>  \r\n\r\n<P>med 1. januar 1989. </P>  \r\n\r\n<P>En ophævelse af sømandsskatteordningen blev stillet i udsigt af </P>  \r\n\r\n<P>regeringen i forbindelse med ændringen af sømandsskatteloven som </P>  \r\n\r\n<P>følge af skattereformen, jf. lov nr. 258 af 22. maj 1986, hvor </P>  \r\n\r\n<P>sømandsskattelovens regler blev tilpasset skattereformen. </P>  \r\n\r\n<P>Et væsentligt element, da man i sin tid gennemførte </P>  \r\n\r\n<P>sømandsskatteordningen, var, at der som hovedregel skulle være </P>  \r\n\r\n<P>tale om en definitiv skat, og at sømanden som følge heraf skulle </P>  \r\n\r\n<P>være fritaget for pligten til at indgive selvangivelse. </P>  \r\n\r\n<P>Udviklingen har medført, at dette væsentlige formål med en særlig </P>  \r\n\r\n<P>sømandsskatteordning ikke længere tilgodeses ved </P>  \r\n\r\n<P>sømandsskatteloven. Hertil kommer, at mange af de oprindelige </P>  \r\n\r\n<P>årsager til at indføre særlige regler for sømænd sammenlignet med </P>  \r\n\r\n<P>andre skatteydere ikke vejer så tungt som tidligere, idet ændrede </P>  \r\n\r\n<P>arbejdsforhold for sømænd sætter disse i stand til i højere grad </P>  \r\n\r\n<P>end før at varetage deres interesser i land. </P>  \r\n\r\n<P>Sømandsskatteordningen fremstår i dag som et administrativt </P>  \r\n\r\n<P>besværligt og forholdsvis dyrt opkrævningssystem, og det </P>  \r\n\r\n<P>indebærer en meget væsentlig forenkling af skattereglerne på </P>  \r\n\r\n<P>sømandsområdet, såfremt ordningen ophæves. </P>  \r\n\r\n<P>2. Ifølge de gældende regler beskattes sømænd på de af loven </P>  \r\n\r\n<P>omfattede danske skibe noget lavere end personer, der udfører </P>  \r\n\r\n<P>arbejde i land, og det er i forbindelse med den foreslåede </P>  \r\n\r\n<P>afskaffelse af sømandsskatteordningen ikke hensigten at ændre det </P>  \r\n\r\n<P>generelle beskatningsniveau for sømænd. </P>  \r\n\r\n<P>Da sømænd efter forslaget i princippet vil blive beskattet efter de </P>  \r\n\r\n<P>samme regler, som gælder for skattepligtige personer i land, </P>  \r\n\r\n<P>vil <B>fuldt skattepligtige sømænd</B> (danske sømænd) - for at kunne </P>  \r\n\r\n<P>forblive på nogenlunde det samme skatteniveau - få tildelt et </P>  \r\n\r\n<P>særligt fradrag, der er indeholdt i et særskilt </P>  \r\n\r\n<P>lovforslag, <B>forslag til Lov om særlige fradrag til sømænd </B></P>  \r\n\r\n<P>m.v. Dette lovforslag fremsættes samtidigt med nærværende </P>  \r\n\r\n<P>lovforslag. </P>  \r\n\r\n<P>Endvidere foreslås der i forbindelse med ophævelsen af </P>  \r\n\r\n<P>sømandsskatteordningen indført særlige regler i kildeskatteloven </P>  \r\n\r\n<P>om en 30 pct's bruttobeskatning af <B>begrænset skattepligtige </B></P>  \r\n\r\n<P>sømænd (udenlandske sømænd), der oppebærer indkomst for arbejde </P>  \r\n\r\n<P>udført om bord på danske skibe, jf. <B>forslag til Lov om ændring af  \r\n\r\n</B></P>  \r\n\r\n<P>forskellige skattelove (Beskatning af sømænd m.v. - ophævelse af </P>  \r\n\r\n<P>lov om sømandsskat). Dette lovforslag, der ligeledes fremsættes </P>  \r\n\r\n<P>samtidig med nærværende lovforslag, indeholder også forslag om </P>  \r\n\r\n<P>konsekvensændringer som følge af ophævelsen af </P>  \r\n\r\n<P>sømandsskatteordningen. </P>  \r\n\r\n<P>Baggrunden for sømandsskatteordningen </P>  \r\n\r\n<P>Der blev i sin tid indført sømandsskatteordninger i både Danmark, </P>  \r\n\r\n<P>Finland og Sverige på baggrund af en rekommendation fra Nordisk </P>  \r\n\r\n<P>Råd i 1954. Norge havde indført en sømandsskatteordning allerede </P>  \r\n\r\n<P>i 1947. I Danmark blev sømandsskatteordningen gennemført med </P>  \r\n\r\n<P>virkning fra 1. januar 1959. Baggrunden for ordningen var i det </P>  \r\n\r\n<P>væsentligste motiveret i 2 forhold, </P>  \r\n\r\n<P>dels at sømænd ofte på grund af gældende frister havde </P>  \r\n\r\n<P>vanskeligheder med at indgive selvangivelser rettidigt, udnytte </P>  \r\n\r\n<P>klagemuligheder osv. </P>  \r\n\r\n<P>dels at de særlige forhold, hvorunder sømænd lever og arbejder, </P>  \r\n\r\n<P>burde tages i betragtning ved fastsættelsen af skatteniveauet. </P>  \r\n\r\n<P>For at imødekomme disse hensyn blev det herefter ved </P>  \r\n\r\n<P>sømandsskatteloven bestemt, at skatten skulle opkræves i </P>  \r\n\r\n<P>umiddelbar forbindelse med erhvervelsen af indkomsten - hvilket </P>  \r\n\r\n<P>var en nyskabelse i dansk skatteret, da kildeskatteloven ikke </P>  \r\n\r\n<P>dengang var gennemført - og at skatten i princippet skulle være </P>  \r\n\r\n<P>definitiv, således at den ikke skulle reguleres efter </P>  \r\n\r\n<P>indkomstårets udløb. </P>  \r\n\r\n<P>Endvidere blev der i loven indsat regler om standardiserede fradrag, </P>  \r\n\r\n<P>og skatten blev beregnet efter særlige tabeller, der medførte en </P>  \r\n\r\n<P>lavere skat end skatten af en tilsvarende indtægt i land. </P>  \r\n\r\n<P>De gældende regler i hovedtræk </P>  \r\n\r\n<P>Sømandsskatten er som nævnt i princippet en definitiv kildeskat med </P>  \r\n\r\n<P>kalendermåneden som skattepligtsperiode, og der indrømmes ved </P>  \r\n\r\n<P>opgørelsen af indtægten om bord en række standardiserede fradrag. </P>  \r\n\r\n<P>Skatten beregnes af skibets fører på rederiets vegne på grundlag </P>  \r\n\r\n<P>af sømandens skattekort og efter særlige skattetabeller, der </P>  \r\n\r\n<P>udfærdiges af Sømandsskattekontoret. Skatten opkræves ved </P>  \r\n\r\n<P>tilbageholdelse i indtægten om bord. Indtægten om bord omfatter </P>  \r\n\r\n<P>løn eller andet arbejdsvederlag, herunder værdien af fri kost </P>  \r\n\r\n<P>m.v., som en sømand erhverver i forbindelse med sit arbejde om </P>  \r\n\r\n<P>bord. </P>  \r\n\r\n<P>Sømandsskatteordningen bygger på et særligt &#187;10 måneders  \r\n\r\n system&#171;, </P>  \r\n\r\n<P>hvorefter såvel skatteskalaen som de månedlige fradrag er baseret </P>  \r\n\r\n<P>på den forudsætning, at sømænd gennemsnitlig har indtægt om bord </P>  \r\n\r\n<P>i 10 af årets måneder. </P>  \r\n\r\n<P>Sømænd, der er fuldt skattepligtige her til landet i henhold til </P>  \r\n\r\n<P>kildeskattelovens § 1, og sømænd, der er hjemmehørende på </P>  \r\n\r\n<P>Færøerne, i Grønland eller i et af de øvrige nordiske lande </P>  \r\n\r\n<P>(nordiske sømænd), er omfattet af lovens kapitel II, mens andre </P>  \r\n\r\n<P>sømænd (udenlandske sømænd) er omfattet af lovens kapitel III. </P>  \r\n\r\n<P>For kapitel II-sømænd gælder, at den beregnede sømandsskat nedsættes </P>  \r\n\r\n<P>med skatteværdien af et fast månedligt fradrag (sømandsfradraget) </P>  \r\n\r\n<P>på 995 kr. Dette fradrag træder i stedet for forskellige </P>  \r\n\r\n<P>lønmodtagerudgifter, fradrag for befordringsudgifter, fradrag for </P>  \r\n\r\n<P>udgifter til faglige kontingenter samt fradrag for udgifter til </P>  \r\n\r\n<P>arbejdsløshedsforsikring. </P>  \r\n\r\n<P>Den beregnede sømandsskat nedsættes herudover med skatteværdien af </P>  \r\n\r\n<P>et månedligt fradrag på 1.400 kr. (udenrigsfartfradraget) for de </P>  \r\n\r\n<P>sømænd, der sejler i udenrigsfart. </P>  \r\n\r\n<P>Endelig skal det nævnes, at den beregnede sømandsskat nedsættes med </P>  \r\n\r\n<P>skatteværdien af et fradrag på 3 pct. af den månedlige indkomst </P>  \r\n\r\n<P>om bord. Fradraget kan dog højest udgøre 340 kr. pr. måned og </P>  \r\n\r\n<P>svarer til 3 pct's fradraget efter ligningslovens § 8 F. </P>  \r\n\r\n<P>Skatteværdien af de nævnte fradrag beregnes ved anvendelse af </P>  \r\n\r\n<P>laveste beskatningsprocent i sømandsskatteskalaen, jf. nedenfor, </P>  \r\n\r\n<P>og fradragene er indarbejdet i sømandsskattetabellerne. </P>  \r\n\r\n<P>Øvrige fradragsberettigede udgifter som f.eks. renteudgifter og </P>  \r\n\r\n<P>underholdsbidrag skal fortrinsvis fradrages i indtægt i land. I </P>  \r\n\r\n<P>det omfang dette ikke kan ske, overføres udgifterne til fradrag </P>  \r\n\r\n<P>ved beregningen af sømandsskatten, enten som fradrag i indtægten </P>  \r\n\r\n<P>om bord eller som fradrag i den beregnede sømandsskat med </P>  \r\n\r\n<P>skatteværdien af de overførte udgifter ved anvendelse af laveste </P>  \r\n\r\n<P>beskatningsprocent i sømandsskatteskalaen. De månedlige fradrag </P>  \r\n\r\n<P>vedrørende udgifter i land udgør 1/10 af det årlige fradrag og </P>  \r\n\r\n<P>fremgår af sømandens skattekort. </P>  \r\n\r\n<P>Skatten af den månedlige indtægt om bord beregnes i henhold til en </P>  \r\n\r\n<P>progressiv rateskala. </P>  \r\n\r\n<P>Skalatrinene i sømandsskatteskalaen er fastsat således, at trinene </P>  \r\n\r\n<P>på årsbasis svarer til de skalatrin, der i praksis gælder ved </P>  \r\n\r\n<P>beregningen af skat af personlig indkomst i land efter </P>  \r\n\r\n<P>gennemførelsen af skattereformen. Det vil sige, at skalaen består </P>  \r\n\r\n<P>af tre indkomsttrin, hvoraf det første trin for lønningsåret 1988 </P>  \r\n\r\n<P>er fastsat til 13.550 kr. månedlig, andet trin til de næste 7.300 </P>  \r\n\r\n<P>kr. og tredie trin begynder ved en månedlig indtægt om bord på </P>  \r\n\r\n<P>20.850 kr. </P>  \r\n\r\n<P>Beskatningsprocenterne i sømandsskatteskalaen er fastsat således, at </P>  \r\n\r\n<P>sømandsskatten på de forskellige indkomsttrin er lidt lavere end </P>  \r\n\r\n<P>indkomstskatten i land i en kommune, hvor den samlede kommunale </P>  \r\n\r\n<P>udskrivningsprocent svarer til landsgennemsnittet. </P>  \r\n\r\n<P>Beskatningsprocenterne for lønningsåret 1988 udgør herefter 45 </P>  \r\n\r\n<P>pct. på skalaens 1. trin, 56 pct. på 2. trin og 65 pct. på 3. </P>  \r\n\r\n<P>trin. </P>  \r\n\r\n<P>Den beregnede sømandsskat nedsættes med skatteværdien af et </P>  \r\n\r\n<P>personfradrag ved anvendelse af laveste beskatningsprocent i </P>  \r\n\r\n<P>sømandsskatteskalaen. Det månedlige personfradrag svarer til en </P>  \r\n\r\n<P>tiendedel af det tilsvarende personfradrag i en </P>  \r\n\r\n<P>gennemsnitskommune i land. Det almindelige personfradrag er </P>  \r\n\r\n<P>indregnet i sømandsskattetabellerne. </P>  \r\n\r\n<P>Har sømanden haft indtægter i land, medtages den pågældende ved </P>  \r\n\r\n<P>skatteansættelsen efter de almindelige regler herom, jf. lovens § </P>  \r\n\r\n<P>14. Den samlede personlige indkomst opgøres som summen af </P>  \r\n\r\n<P>personlig indkomst i land og indtægten om bord. Den samlede </P>  \r\n\r\n<P>skattepligtige almindelige indkomst opgøres som summen af </P>  \r\n\r\n<P>almindelig indkomst i land og indtægten om bord nedsat med en </P>  \r\n\r\n<P>række fradrag, der indrømmes i henhold til sømandsskatteloven. </P>  \r\n\r\n<P>Dette gælder f.eks. sømandsfradraget og udenrigsfartfradraget. </P>  \r\n\r\n<P>Ved anvendelse af de udskrivningsregler, der gælder for det </P>  \r\n\r\n<P>pågældende indkomstår, beregnes skatterne af årets samlede </P>  \r\n\r\n<P>skattepligtige indkomst uden anvendelse af personfradrag. </P>  \r\n\r\n<P>Skatterne af indtægten i land udgør herefter så stor en del af de </P>  \r\n\r\n<P>således beregnede skattebeløb, som svarer til forholdet mellem </P>  \r\n\r\n<P>indtægten i land og årets samlede skattepligtige indkomst. </P>  \r\n\r\n<P>For så vidt sømanden ikke har været ansat til tjeneste om bord, </P>  \r\n\r\n<P>nedsættes de beregnede skatter efter § 9 i personskatteloven </P>  \r\n\r\n<P>under anvendelse af personfradrag efter § 10 i samme lov. </P>  \r\n\r\n<P>Nedsættelsesbeløbet udgør så stor en del af det årlige beløb, som </P>  \r\n\r\n<P>svarer til antallet af dage uden tjeneste om bord, jf. </P>  \r\n\r\n<P>sømandsskattelovens § 15, stk. 1, nr. 3. </P>  \r\n\r\n<P>Under visse i sømandsskatteloven angivne betingelser er sømænd </P>  \r\n\r\n<P>forpligtet til at indsende selvangivelse i overensstemmelse med </P>  \r\n\r\n<P>reglerne om selvangivelse af indkomst og formue m.v. Såfremt </P>  \r\n\r\n<P>sømanden hverken har haft indtægt eller fradrag i land og </P>  \r\n\r\n<P>endvidere ikke er ejer af aktiver til et samlet beløb af 20.000 </P>  \r\n\r\n<P>kr. eller derover, vil den pågældende normalt kunne undlade at </P>  \r\n\r\n<P>indsende selvangivelse og i stedet nøjes med at afgive en såkaldt </P>  \r\n\r\n<P>&#187;erklæring&#171; til skattemyndighederne. Selvangivelse eller </P>  \r\n\r\n<P>erklæring skal på normal måde indsendes til bopælskommunen senest </P>  \r\n\r\n<P>d. 15. februar i det følgende indkomstår. </P>  \r\n\r\n<P>Indtægten om bord for udenlandske sømænd (kapitel III-sømænd) </P>  \r\n\r\n<P>opgøres med udgangspunkt i de regler, der gælder for kapitel </P>  \r\n\r\n<P>II-sømænd. Kapitel III-sømænd indrømmes sømandsfradrag, </P>  \r\n\r\n<P>udenrigsfartfradrag og 3 pct's fradrag efter samme regler som </P>  \r\n\r\n<P>kapitel II-sømænd. Kapitel III-sømænd indrømmes dog ikke fradrag </P>  \r\n\r\n<P>for eventuelle udgifter i land. Til gengæld beregnes skatten for </P>  \r\n\r\n<P>de udenlandske sømænd efter en skatteskala, der på hvert </P>  \r\n\r\n<P>indkomsttrin er 3 procentpoint lavere end procentsatserne i </P>  \r\n\r\n<P>skalaen for kapitel II-sømænd, og der indrømmes endvidere i den </P>  \r\n\r\n<P>beregnede sømandsskat et særligt fradrag med skatteværdien af 300 </P>  \r\n\r\n<P>kr. pr. måned. </P>  \r\n\r\n<P>Kapitel III-sømænd får nedsat den beregnede sømandsskat med det </P>  \r\n\r\n<P>almindelige personfradrag. </P>  \r\n\r\n<P>Udenlandske sømænd er ikke forpligtet til at indsende selvangivelse. </P>  \r\n\r\n<P>Det skal endelig bemærkes, at i 1986 var ialt 15.612 sømænd omfattet </P>  \r\n\r\n<P>af sømandsskatteordningen, hvoraf 14.022 sømænd havde bopæl i </P>  \r\n\r\n<P>Danmark. </P>  \r\n\r\n<P>Udviklingen efter sømandsskattelovens ikrafttræden </P>  \r\n\r\n<P>Et af elementerne i sømandsskatteordningen, nemlig at der skulle </P>  \r\n\r\n<P>være tale om en definitiv skat, og at sømanden som følge heraf </P>  \r\n\r\n<P>skulle være fritaget for pligten til at indgive selvangivelse, </P>  \r\n\r\n<P>har i stigende omfang mistet sin betydning, idet stadig flere </P>  \r\n\r\n<P>sømænd gennem årene har haft indtægt eller fradrag i land eller </P>  \r\n\r\n<P>er blevet ejere af formue over de nævnte 20.000 kr. </P>  \r\n\r\n<P>Dette forhold har medført, at skatten, der er indeholdt om bord, </P>  \r\n\r\n<P>oftest ikke er i overensstemmelse med den skat, der endeligt skal </P>  \r\n\r\n<P>svares. Dette skyldes især, at fradragsberettigede udgifter i </P>  \r\n\r\n<P>land, som ved forskudsregistreringen er overført som et særligt </P>  \r\n\r\n<P>fradrag ved beregningen af sømandsskatten på sømandsskattekortet, </P>  \r\n\r\n<P>meget ofte ikke svarer til de faktiske udgifter det pågældende </P>  \r\n\r\n<P>år. Det vil således i mange tilfælde være nødvendigt at foretage </P>  \r\n\r\n<P>en omberegning af sømandsskatten efter lønningsårets udløb. </P>  \r\n\r\n<P>Grundlaget for en sådan omberegning er den af sømanden indsendte </P>  \r\n\r\n<P>selvangivelse. På grundlag af de indgivne selvangivelser er der i </P>  \r\n\r\n<P>1986 udfærdiget over 12.000 årsopgørelser vedrørende </P>  \r\n\r\n<P>sømandsskatten. Der er således tale om, at langt den overvejende </P>  \r\n\r\n<P>del af de sømandsskattepligtige får omberegnet deres sømandsskat </P>  \r\n\r\n<P>efter lønningsårets udløb. </P>  \r\n\r\n<P>Udviklingen har således medført, at et væsentligt formål med en </P>  \r\n\r\n<P>særlig sømandsskatteordning ikke længere tilgodeses ved </P>  \r\n\r\n<P>sømandsskatteloven. </P>  \r\n\r\n<P>Sømandsskatteordningen har i øvrigt vist sig at blive stadigt </P>  \r\n\r\n<P>vanskeligere at indpasse i det almindelige skattesystem, således </P>  \r\n\r\n<P>at ordningen i dag må betragtes som forældet og uforholdsmæssig </P>  \r\n\r\n<P>dyr at administrere. </P>  \r\n\r\n<P>Dette forhold er blevet påpeget fra forskellig side. Det såkaldte </P>  \r\n\r\n<P>Philip-udvalg peger i sin betænkning fra 1977 om rationalisering </P>  \r\n\r\n<P>i skatteadministrationen på det administrativt uhensigtsmæssige i </P>  \r\n\r\n<P>sømandsskatteordningen og anbefaler, at ordningen søges </P>  \r\n\r\n<P>afskaffet, således at sømænd undergives samme skatteregler som </P>  \r\n\r\n<P>skatteydere i land. Samme anbefaling blev givet af et nordisk </P>  \r\n\r\n<P>embedsmandsudvalg, der undersøgte de nordiske </P>  \r\n\r\n<P>sømandsskatteordninger i 1984. Endvidere har Rigsrevisionen peget </P>  \r\n\r\n<P>på det uhensigtsmæssige i at opretholde sømandsskatteordningen. </P>  \r\n\r\n<P>Der skal især peges på, at selv om både sømandsskatteordningen og </P>  \r\n\r\n<P>den almindelige beskatning i land er organiseret som </P>  \r\n\r\n<P>kildeskatteordninger, har samspillet mellem de to ordninger givet </P>  \r\n\r\n<P>anledning til betydelige teknisk-administrative problemer, som </P>  \r\n\r\n<P>det ikke hidtil har været muligt at løse på en tilfredsstillende </P>  \r\n\r\n<P>måde. Disse problemer har især deres oprindelse i det forhold, at </P>  \r\n\r\n<P>man på den ene side har opbygget sømandsskatteordningen efter </P>  \r\n\r\n<P>særskilte regler som en i princippet definitiv kildeskatteordning </P>  \r\n\r\n<P>baseret på månedlige tabeltræk, men at man på den anden side </P>  \r\n\r\n<P>ønsker, at indtægten om bord tages i betragtning ved såvel den </P>  \r\n\r\n<P>foreløbige som den endelige beskatning af sømandens indtægter i </P>  \r\n\r\n<P>land, ligesom man giver sømanden adgang til efter særlige regler </P>  \r\n\r\n<P>at få overført uudnyttede fradrag i land til fradrag ved </P>  \r\n\r\n<P>skatteberegningen om bord. </P>  \r\n\r\n<P>Hertil kommer, at der bl.a. i forbindelse med overførsel af </P>  \r\n\r\n<P>uudnyttede fradrag mellem sømanden og dennes ægtefælle og </P>  \r\n\r\n<P>vedrørende fordelingen af fradrag i tilfælde, hvor den </P>  \r\n\r\n<P>sømandsbeskattede har indtægt både om bord og i land, skal </P>  \r\n\r\n<P>indberettes og registreres en række specielle data og i øvrigt </P>  \r\n\r\n<P>anvendes en række særprocedurer. </P>  \r\n\r\n<P>Dette er belastende og omkostningsforøgende, idet det ved </P>  \r\n\r\n<P>forskudsregistreringen og især ved årsopgørelsen er nødvendigt at </P>  \r\n\r\n<P>tage hensyn til de særlige regler i sømandsskatteloven. </P>  \r\n\r\n<P>Endelig bemærkes, at omberegning af sømandsskatten kan medføre en </P>  \r\n\r\n<P>række ikke særligt hensigtsmæssige forhold vedrørende betalingen </P>  \r\n\r\n<P>af reguleringsbeløbene. F.eks. er det ikke ualmindeligt, at </P>  \r\n\r\n<P>sømanden ved årsopgørelsen får en overskydende skat vedrørende </P>  \r\n\r\n<P>skatten i land samtidig med, at det særlige fradrag fra land </P>  \r\n\r\n<P>nedsættes ved beregning af sømandsskatten med deraf følgende </P>  \r\n\r\n<P>efterbetaling af sømandsskat, eller at sømanden omvendt får </P>  \r\n\r\n<P>beregnet restskat vedrørende skat i land kombineret med </P>  \r\n\r\n<P>tilbagebetaling af sømandsskat. </P>  \r\n\r\n<P>Det vil således indebære en meget væsentlig forenkling af </P>  \r\n\r\n<P>skattereglerne på sømandsområdet, såfremt sømandsskatteordningen </P>  \r\n\r\n<P>ophæves og sømænd inddrages under de almindelige skatteregler i </P>  \r\n\r\n<P>land. </P>  \r\n\r\n<P>Før omtalte indstilling fra den nordiske embedsmandsgruppe har </P>  \r\n\r\n<P>medført, at Finland har afskaffet sømandsskatteordningen med </P>  \r\n\r\n<P>virkning fra 1. januar 1986, medens en afvikling for øjeblikket </P>  \r\n\r\n<P>er under overvejelse i Sverige. </P>  \r\n\r\n<P>Den skattemæssige stilling for sømænd m.v. efter ophævelsen af </P>  \r\n\r\n<P>sømandsskatteloven </P>  \r\n\r\n<P>For sømænd, der er skattepligtige her til landet efter </P>  \r\n\r\n<P>skattelovgivningens almindelige regler, træder sømandsskat i </P>  \r\n\r\n<P>henhold til bestemmelserne i sømandsskatteloven i stedet for </P>  \r\n\r\n<P>indkomstskat til stat, amtskommune og kommune, samt kirkeskat. </P>  \r\n\r\n<P>Ved ophævelse af sømandsskatteloven vil de pågældende sømænd </P>  \r\n\r\n<P>således automatisk blive undergivet de almindelige regler i </P>  \r\n\r\n<P>skattelovgivningen, herunder de normale regler vedrørende </P>  \r\n\r\n<P>forskudsregistrering, selvangivelsespligt og regler for betaling </P>  \r\n\r\n<P>af restskat m.v. </P>  \r\n\r\n<P>Danske sømænd, som hidtil har været beskattet efter </P>  \r\n\r\n<P>sømandsskattelovens kapitel II - dvs. sømænd, der er fuldt </P>  \r\n\r\n<P>skattepligtige i henhold til kildeskattelovens § 1, og som </P>  \r\n\r\n<P>udfører arbejde om bord på et dansk skib i udenrigsfart eller </P>  \r\n\r\n<P>nærfart - skal herefter svare indkomstskat til stat og kommune </P>  \r\n\r\n<P>efter samme regler, som gælder for fuldt skattepligtige personer. </P>  \r\n\r\n<P>Lønindtægt erhvervet om bord på et dansk skib skal medregnes både </P>  \r\n\r\n<P>ved opgørelse af den skattepligtige almindelige indkomst og </P>  \r\n\r\n<P>personlig indkomst, jf. personskattelovens § 3, og der indrømmes </P>  \r\n\r\n<P>personfradrag ved skatteberegningen efter reglerne i </P>  \r\n\r\n<P>personskattelovens § 10, § 5 i lov om kommunal indkomstskat samt </P>  \r\n\r\n<P>§ 8 i lov om udskrivning af skat til amtskommunen. Den hidtil </P>  \r\n\r\n<P>gældende regel om, at personfradrag til sømænd ikke kan overføres </P>  \r\n\r\n<P>til ægtefællen, jf. sømandsskattelovens § 7, stk. 5, finder </P>  \r\n\r\n<P>derfor ikke længere anvendelse. Danske sømænd skal endvidere som </P>  \r\n\r\n<P>andre skattepligtige personer svare kommunal indkomstskat til den </P>  \r\n\r\n<P>kommune (skattekommune), hvor de har bopæl eller har ophold den </P>  \r\n\r\n<P>5. september i året forud for indkomståret. Har sømanden hverken </P>  \r\n\r\n<P>bopæl eller ophold i nogen kommune den 5. september i året forud </P>  \r\n\r\n<P>for indkomståret, svares kommunal indkomstskat til den kommune, </P>  \r\n\r\n<P>der på den nævnte dato må betragtes som hjemstedskommune. I </P>  \r\n\r\n<P>tvivlstilfælde træffer Indenrigsministeriet den endelige </P>  \r\n\r\n<P>administrative afgørelse. Sømandens bopælskommune får efter </P>  \r\n\r\n<P>gældende regler beregnet en andel af den betalte sømandsskat </P>  \r\n\r\n<P>efter særlige regler i sømandsskatteloven. </P>  \r\n\r\n<P>I stedet for det særlige sømandsskattekort vil sømanden få udstedt </P>  \r\n\r\n<P>et almindeligt skattekort. Indeholdelse af skat ved </P>  \r\n\r\n<P>lønudbetalingen sker herefter på grundlag af skattekortet i </P>  \r\n\r\n<P>stedet for som hidtil på grundlag af sømandsskattekortet og de </P>  \r\n\r\n<P>særlige sømandsskattetabeller. Forskudsregistrering og udstedelse </P>  \r\n\r\n<P>af skattekort foretages som hidtil af sømandens bopælskommune. </P>  \r\n\r\n<P>Skattekortet skal på tilsvarende måde som sømandsskattekortet </P>  \r\n\r\n<P>afleveres til rederiet/skibsføreren ved påmønstringen. </P>  \r\n\r\n<P>Som tidligere anført fremsættes der samtidigt med nærværende </P>  \r\n\r\n<P>lovforslag forslag til Lov om særlige fradrag til sømænd m.v. Der </P>  \r\n\r\n<P>vil blive beregnet et særligt fradrag for sømænd, der sejler i </P>  \r\n\r\n<P>henholdsvis udenrigsfart og nærfart. </P>  \r\n\r\n<P>Fradraget træder på samme måde som det gældende sømandsfradrag i </P>  \r\n\r\n<P>stedet for forskellige lønmodtagerudgifter, fradrag for </P>  \r\n\r\n<P>befordringsudgifter, fradrag for udgifter til faglige </P>  \r\n\r\n<P>kontingenter samt fradrag for udgifter til </P>  \r\n\r\n<P>arbejdsløshedsforsikring. Der henvises i øvrigt til nævnte </P>  \r\n\r\n<P>lovforslag med bemærkninger. </P>  \r\n\r\n<P>De ændringer, der vil ske for den enkelte sømand ved at blive </P>  \r\n\r\n<P>omfattet af især kildeskattelovens regler om opkrævning af </P>  \r\n\r\n<P>indkomst- og formueskat, hæftelses- og indrivelsesbestemmelser </P>  \r\n\r\n<P>samt straffebestemmelser m.v. er af relativt begrænset omfang, </P>  \r\n\r\n<P>idet de tilsvarende bestemmelser i sømandsskatteloven i vidt </P>  \r\n\r\n<P>omfang henviser til reglerne i kildeskatteloven. </P>  \r\n\r\n<P>Følgende ændringer skal dog omtales. </P>  \r\n\r\n<P>Ifølge sømandsskattelovens § 17 er en sømand pligtig til at indsende </P>  \r\n\r\n<P>selvangivelse under nærmere angivne betingelser. </P>  \r\n\r\n<P>Efter sømandsskattelovens ophævelse er alle sømænd pligtige at </P>  \r\n\r\n<P>indsende selvangivelse efter de almindelige regler i </P>  \r\n\r\n<P>skattekontrollovens §§ 1 og 2. Da størsteparten af sømændene som </P>  \r\n\r\n<P>tidligere nævnt allerede indgiver selvangivelse efter de gældende </P>  \r\n\r\n<P>regler, og da det må forventes, at et betydeligt antal at de </P>  \r\n\r\n<P>resterende sømænd efter de almindelige regler vil kunne nøjes med </P>  \r\n\r\n<P>at underskrive selvangivelsen uden at afgive supplerende </P>  \r\n\r\n<P>oplysninger, vil selvangivelsespligten næppe afstedkomme </P>  \r\n\r\n<P>problemer for sømændene. </P>  \r\n\r\n<P>I de tilfælde, hvor sømanden har betalt for lidt i sømandsskat, er </P>  \r\n\r\n<P>han forpligtet til at efterbetale det manglende beløb. Efter de </P>  \r\n\r\n<P>gældende regler i sømandsskatteloven sker efterbetalingen ved </P>  \r\n\r\n<P>tilbageholdelse i indtægten om bord. Såfremt den for lidt betalte </P>  \r\n\r\n<P>sømandsskat udgør mere end 1.000 kr. forfalder beløbet til </P>  \r\n\r\n<P>betaling i 3 månedlige rater, første gang i måneden efter den </P>  \r\n\r\n<P>måned, hvori Sømandsskattekontoret har udskrevet berigtigelsen </P>  \r\n\r\n<P>eller årsopgørelsen. Sømanden betaler ikke procenttillæg eller </P>  \r\n\r\n<P>morarenter efter gældende regler. </P>  \r\n\r\n<P>Ved bestemmelsens ophævelse vil sømænd blive undergivet </P>  \r\n\r\n<P>kildeskattelovens almindelige regler. </P>  \r\n\r\n<P>Herefter opkræves restskattebeløb på over 5.000 kr. med tillæg på 7 </P>  \r\n\r\n<P>pct. i 3 rater den 1. i hver af månederne september, oktober og </P>  \r\n\r\n<P>november i det år, hvori ligningen foretages, og såfremt beløbene </P>  \r\n\r\n<P>ikke betales rettidigt tillægges en morarente på 1 pct. pr. måned. </P>  \r\n\r\n<P>Er restskattebeløbet mindre end 5.000 kr., opkræves beløbet incl. et </P>  \r\n\r\n<P>tillæg på 8 pct. som hovedregel sammen med A-skatten i året efter </P>  \r\n\r\n<P>det år, hvori ligningen foretages. </P>  \r\n\r\n<P>Som tidligere anført fremsættes samtidig med nærværende lovforslag </P>  \r\n\r\n<P>forslag til Lov om ændring af forskellige skattelove (Beskatning </P>  \r\n\r\n<P>af sømænd m.v. - ophævelse af lov om sømandsskat), hvori der </P>  \r\n\r\n<P>foreslås en ændring af kildeskatteloven vedrørende beskatning </P>  \r\n\r\n<P>af <B>udenlandske sømænd</B> om bord på danske skibe. Det foreslås i </P>  \r\n\r\n<P>nævnte lovforslag, at sømænd, der ikke er omfattet af </P>  \r\n\r\n<P>skattepligtsbestemmelserne i kildeskattelovens § 1, skal betale </P>  \r\n\r\n<P>en endelig skat på 30 pct. af lønindtægten om bord. Ordningen vil </P>  \r\n\r\n<P>omfatte udenlandske sømænd, der hidtil har været beskattet efter </P>  \r\n\r\n<P>sømandsskattelovens kapitel III samt sømænd hjemmehørende i de </P>  \r\n\r\n<P>øvrige nordiske lande, på Færøerne og i Grønland, som efter de </P>  \r\n\r\n<P>gældende regler beskattes som danske sømænd i henhold til </P>  \r\n\r\n<P>sømandsskattelovens kapitel II. </P>  \r\n\r\n<P>Baggrunden for dette forslag er et ønske om at bevare en endelig </P>  \r\n\r\n<P>kildebeskatning af de pågældende sømænd, som har en meget </P>  \r\n\r\n<P>begrænset tilknytning her til landet. </P>  \r\n\r\n<P>Det vil med den forslåede ordning ikke være nødvendigt at udfærdige </P>  \r\n\r\n<P>skattekort til udenlandske sømænd, ligesom de pågældende ikke </P>  \r\n\r\n<P>skal være pligtige at indgive selvangivelse. </P>  \r\n\r\n<P>En definitiv beskatning med 30 pct. på basis af bruttoindkomsten </P>  \r\n\r\n<P>kendes allerede i forbindelse med beskatningen af udenlandske </P>  \r\n\r\n<P>lønmodtagere m.v. i tilfælde af arbejdsudleje samt ved </P>  \r\n\r\n<P>beskatningen af udenlandske lønmodtagere i henhold til </P>  \r\n\r\n<P>kulbrinteskatteloven. </P>  \r\n\r\n<P>Til brug ved administrationen af den gældende sømandsskatteordning </P>  \r\n\r\n<P>er der i sømandsskatteloven indsat regler, der </P>  \r\n\r\n<P>pålægger <B>rederierne</B> en række forpligtelser, såsom beregning af </P>  \r\n\r\n<P>sømandsskat, afregning af denne, indsendelse af oplysning om </P>  \r\n\r\n<P>afhændelse og ændringer i anvendelse af skibe, inddraget under </P>  \r\n\r\n<P>sømansdsskatteordningen, og afgivelse af oplysninger om </P>  \r\n\r\n<P>stedfundne på- og afmønstringer. Endvidere er der indsat særlige </P>  \r\n\r\n<P>regler om ansvaret for sømandsskattens erlæggelse m.v. </P>  \r\n\r\n<P>For rederiernes vedkommende vil en ophævelse af sømandsskatteloven </P>  \r\n\r\n<P>medføre, at de undergives samme regler som andre arbejdsgivere - </P>  \r\n\r\n<P>både for så vidt angår danske som udenlandske sømænd - i relation </P>  \r\n\r\n<P>til kildeskattelovens bestemmelser og anden skattelovgivning, </P>  \r\n\r\n<P>herunder bl.a. skattekontrolloven. </P>  \r\n\r\n<P>De gældende bestemmelser i sømandsskatteloven svarer dog i store </P>  \r\n\r\n<P>træk til, eller henviser til, bestemmelserne i den øvrige </P>  \r\n\r\n<P>skattelovgivning. </P>  \r\n\r\n<P>Da den gældende skattelovgivning imidlertid ikke med sikkerhed giver </P>  \r\n\r\n<P>hjemmel til at pålægge rederier m.v. en oplysningspligt med </P>  \r\n\r\n<P>hensyn til, i hvilket omfang og i hvilke perioder ansatte om bord </P>  \r\n\r\n<P>har erhvervet lønindkomst ved sejlads i udenrigsfart henholdsvis </P>  \r\n\r\n<P>nærfart, er en særskilt hjemmel hertil blevet indsat i </P>  \r\n\r\n<P>skattekontrolloven i det fremsatte forslag til Lov om ændring af </P>  \r\n\r\n<P>forskellige skattelove (Beskatning af sømænd m.v. - ophævelse af </P>  \r\n\r\n<P>lov om sømandsskat). </P>  \r\n\r\n<P>Det skal endelig anføres, at i henhold til sømandsskattelovens § 22, </P>  \r\n\r\n<P>stk. 2, har rederierne en frist på 2 måneder efter udløbet af </P>  \r\n\r\n<P>vedkommende lønningsmåned til at indbetale sømandsskat til </P>  \r\n\r\n<P>statskassen. Ved ophævelsen af denne bestemmelse, vil den i </P>  \r\n\r\n<P>kildeskattelovens § 56 anførte frist være gældende, hvorefter </P>  \r\n\r\n<P>betalingen af indeholdt A-skat skal ske i den påfølgende måned </P>  \r\n\r\n<P>inden for nærmere af Skatteministeren fastsatte regler. </P>  \r\n\r\n<P>I forbindelse med ophævelsen af sømandsskatteloven </P>  \r\n\r\n<P>vil <B>Sømandsskattekontoret</B> og <B>Sømandsskattenævnet</B> blive  \r\n\r\n nedlagt. </P>  \r\n\r\n<P>Sømandsskattekontoret fører i dag register over sømænd og skibe, der </P>  \r\n\r\n<P>er omfattet af sømandsskatteordningen, men en sådan særskilt </P>  \r\n\r\n<P>registrering vil ikke være nødvendig efter </P>  \r\n\r\n<P>sømandsskatteordningens ophævelse. </P>  \r\n\r\n<P>Sømandsskattekontoret træffer endvidere i dag afgørelse i </P>  \r\n\r\n<P>spørgsmålet om sømandsskattepligt og om beregning, indeholdelse </P>  \r\n\r\n<P>og afregning af sømandsskat. </P>  \r\n\r\n<P>Særskilte regler herom vil ej heller efter sømandsskatteordningens </P>  \r\n\r\n<P>ophævelse være nødvendige, idet disse funktioner vil blive </P>  \r\n\r\n<P>varetaget af ligningsmyndighederne i sædvanlig instansfølge, dvs. </P>  \r\n\r\n<P>i første omgang de kommunale ligningsmyndigheder, i henhold til </P>  \r\n\r\n<P>de almindelinge regler i skattelovgivningen. </P>  \r\n\r\n<P>I forbindelse med nedlæggelsen af Sømandsskattekontoret vil der </P>  \r\n\r\n<P>blive oprettet en <B>service-funktion i </B></P>  \r\n\r\n<P>Statsskattedirektoratet, hvortil henvendelser vedrørende </P>  \r\n\r\n<P>beskatning af sømænd m.v. kan rettes. </P>  \r\n\r\n<P>Sømandsskattenævnet, der er oprettet i henhold til </P>  \r\n\r\n<P>sømandsskattelovens § 26, stk. 2, har væsentligst til opgave at </P>  \r\n\r\n<P>behandle sager om dispensation efter lovens § 29. </P>  \r\n\r\n<P>Sømandsskattelovens § 29 indeholder bestemmelser, hvorefter </P>  \r\n\r\n<P>Skatteministeren efter indstilling fra Sømandsskattenævnet kan </P>  \r\n\r\n<P>tillade, at sømænd i visse tilfælde inddrages under </P>  \r\n\r\n<P>sømandsbeskatningen, selv om de pågældende ikke på alle områder </P>  \r\n\r\n<P>opfylder de i sømandsskatteloven fastsatte betingelser herfor. </P>  \r\n\r\n<P>Der er i forslaget til Lov om særlige fradrag til sømænd m.v. indsat </P>  \r\n\r\n<P>en tilsvarende dispensationsadgang i forbindelse med den </P>  \r\n\r\n<P>foreslåede fradragsordning, men det er nu Skatteministeren alene, </P>  \r\n\r\n<P>eller hvem der måtte bemyndiges dertil, der træffer afgørelse i </P>  \r\n\r\n<P>spørgsmålet, jf. § 5 i nævnte lovforslag. </P>  \r\n\r\n<P>Administrative virkninger </P>  \r\n\r\n<P>Som nævnt fremstår sømandsskatteordningen i dag som et </P>  \r\n\r\n<P>administrativt besværligt opkrævningssystem. </P>  \r\n\r\n<P>Ordningens ophævelse indebærer, at Sømandsskattekontoret og </P>  \r\n\r\n<P>Sømandsskattenævnet nedlægges og erstattes af en service-funktion </P>  \r\n\r\n<P>i Statsskattedirektoratet. Ophævelsen må desuden antages at </P>  \r\n\r\n<P>forenkle ligningen i de kommunale skatteforvaltninger. </P>  \r\n\r\n<P>Den øjeblikkelige besparelse i de statslige udgifter kan anslåes til </P>  \r\n\r\n<P>4-5 mill. kr. årligt. Besparelsen vil på længere sigt </P>  \r\n\r\n<P>skønsmæssigt andrage 8-9 mill. kr. årligt i takt med, at </P>  \r\n\r\n<P>ordningen aftrappes fuldstændigt. </P>  \r\n\r\n<P>De kommunale besparelser skønnes at være af en tilsvarende </P>  \r\n\r\n<P>størrelsesorden over et tilsvarende tidsmæssigt forløb. </P>  \r\n\r\n<P>Provenumæssige virkninger af ophævelse af sømandsskatteloven m.v. </P>  \r\n\r\n<P>Provenuet af sømandsskatten udgør ca. 600 mill. kr. årligt. Det </P>  \r\n\r\n<P>anslås, at ca. 75 pct. af dette beløb, eller ca. 450 mill. kr., </P>  \r\n\r\n<P>hidrører fra sømænd i udenrigsfart. </P>  \r\n\r\n<P>For sømænd, der er fuldt skattepligtige her til landet, træder </P>  \r\n\r\n<P>sømandsskatten i stedet for almindelig indkomstskat. Den </P>  \r\n\r\n<P>foreslåede ophævelse af sømandsskatteloven vil umiddebart </P>  \r\n\r\n<P>medføre, at hele provenuet bortfalder. Til gengæld vil ophævelsen </P>  \r\n\r\n<P>medføre en forhøjelse af provenuet af den almindelige </P>  \r\n\r\n<P>indkomstskat. </P>  \r\n\r\n<P>I forslaget til Lov om særlige fradrag til sømænd m.v. er det </P>  \r\n\r\n<P>foreslået, at der indrømmes sømænd særlige fradrag, som </P>  \r\n\r\n<P>tilsigter, at sømænd fortsat bliver beskattet på nogenlunde samme </P>  \r\n\r\n<P>niveau som under den gældende sømandsskatteordning. Der </P>  \r\n\r\n<P>foreligger ikke statistiske oplysninger, der gør det muligt at </P>  \r\n\r\n<P>foretage en præcis opgørelse af de provenuforskydninger, som de </P>  \r\n\r\n<P>nævnte lovforslag vil medføre. Det må dog antages, at </P>  \r\n\r\n<P>provenuforskydningerne bliver af begrænset størrelsesorden. </P>  \r\n\r\n<P>Efter de gældende regler i sømandsskatteloven tilfalder der </P>  \r\n\r\n<P>primærkommunen en andel af den betalte sømandsskat. Andelen udgør </P>  \r\n\r\n<P>60 pct. af de første 41.600 kr. af den betalte sømandsskat og 46 </P>  \r\n\r\n<P>pct. af den overskydende del. Reglen tilsigter, at den kommunale </P>  \r\n\r\n<P>andel af sømandsskatten for alle indkomsttrin udgør samme andel, </P>  \r\n\r\n<P>som de samlede kommunale skatter udgør af den samlede skat for en </P>  \r\n\r\n<P>skatteyder i land. Ialt udgør den kommunale andel af </P>  \r\n\r\n<P>sømandsskatteprovenuet ca. 50 pct. eller ca. 300 mill. kr. </P>  \r\n\r\n<P>For primær- og amtskommuner under eet vil lovforslagene ikke medføre </P>  \r\n\r\n<P>nogen provenuforskydning. </P>  \r\n\r\n<P>Sømændenes overgang til beskatning efter landskatteregler vil dog </P>  \r\n\r\n<P>medføre, at en del af provenuet fra beskatningen af sømænd vil </P>  \r\n\r\n<P>tilfalde amtskommunerne, som efter de gældende regler ikke har </P>  \r\n\r\n<P>oppebåret nogen andel af sømandsskatten. </P>  \r\n\r\n<P>For primærkommunerne vil lovforslagene indebære et årligt provenutab </P>  \r\n\r\n<P>på ca. 85 mill. kr. Til gengæld vil amtskommunerne opnå et </P>  \r\n\r\n<P>merprovenu af tilsvarende størrelse. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Sømandsskatteloven ophører at have virkning fra og med 1. januar </P>  \r\n\r\n<P>1989. </P>  \r\n\r\n<P>Til § 2 </P>  \r\n\r\n<P>Til stk. 1 og 4 </P>  \r\n\r\n<P>Det er bestemt, at de pågældende regler i sømandsskatteloven skal </P>  \r\n\r\n<P>finde anvendelse på skattemæssige forhold vedrørende lønningsåret </P>  \r\n\r\n<P>1988 og tidligere lønningsår. </P>  \r\n\r\n<P>Reglen i sømandsskattelovens § 21 om, at efterbetaling af for lidt </P>  \r\n\r\n<P>betalt sømandsskat så vidt muligt skal ske ved tilbageholdelse i </P>  \r\n\r\n<P>indtægten om bord, finder dog ikke anvendelse for </P>  \r\n\r\n<P>efterbetalinger, der opkræves på grundlag af berigtigelser og </P>  \r\n\r\n<P>årsopgørelser, der udskrives til personer, der på </P>  \r\n\r\n<P>udskrivningstidspunktet ikke er omfattet af </P>  \r\n\r\n<P>sømandsskatteordningen, og som vedrører lønningsåret 1988 og </P>  \r\n\r\n<P>tidligere lønningsår. </P>  \r\n\r\n<P>Skatteministeren fastsætter nærmere bestemmelser om opkrævning af de </P>  \r\n\r\n<P>nævnte efterbetalinger og ligeledes om tilbagebetaling af for </P>  \r\n\r\n<P>meget betalt sømandsskat (godtgørelse) vedrørende lønningsåret </P>  \r\n\r\n<P>1988 og tidligere lønningsår, jf. sømandsskattelovens § 25. </P>  \r\n\r\n<P>Til stk. 2 og 3 </P>  \r\n\r\n<P>Afgørelser i spørgsmål vedrørende lønningsåret 1988 og tidligere </P>  \r\n\r\n<P>lønningsår, som efter gældende regler henhører under </P>  \r\n\r\n<P>Sømandsskattekontoret, afgøres fra og med 1. januar 1989 af </P>  \r\n\r\n<P>Statsskattedirektoratet. </P>  \r\n\r\n<P>Såfremt Sømandsskattenævnet ikke inden 1. januar 1989 har afgivet </P>  \r\n\r\n<P>indstilling til Skatteministeren vedrørende de i </P>  \r\n\r\n<P>sømandsskattelovens § 2, nr. 4, § 23 b og § 29, stk. 1-3 og stk. </P>  \r\n\r\n<P>5 og 6 omhandlede spørgsmål for lønningsåret 1988 og tidligere </P>  \r\n\r\n<P>lønningsår, træffer ministeren afgørelse uden </P>  \r\n\r\n<P>Sømandsskattenævnets medvirken. </P>  \r\n\r\n<P>Bilag </P>  \r\n\r\n<P>Ministeriet for skatter og afgifters lovbekendtgørelse nr. 799 af 1. </P>  \r\n\r\n<P>december 1986 </P>  \r\n\r\n<P>Bekendtgørelse af lov om sømandsskat </P>  \r\n\r\n<P>(Udeladt her) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00241"
        },
        {
            "displayName": "Entydig dokumentidentifikation",
            "displayValue": "CL004882"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "241"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}