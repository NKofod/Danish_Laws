{
    "id": 69932,
    "title": "Vejledning om arbejde med fjernvarmerør, der er præisoleret med polyurethan. (* 1) (* 2) (* 3) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3260 af 01/05/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om arbejde med fjernvarmerør, der er  \r\n\r\n præisoleret med polyurethan. (* 1) (* 2) (* 3) </H1>  \r\n\r\n<P></P>  \r\n\r\n<BR>  \r\n\r\n<P>Denne At-meddelelse oplyser om sundhedsfarerne ved samling af rørene ved  \r\n\r\n svejsning og efterisolering af samlestederne og om de foranstaltninger, der  \r\n\r\n skal træffes for at imødegå disse sundhedsfarer. </P>  \r\n\r\n<P> <B>Sundhedsfare</B>  </P>  \r\n\r\n<P>De særlige sundhedsfarer, der er ved arbejdet, skyldes anvendelsen af  \r\n\r\n polyurethan. </P>  \r\n\r\n<P>Polyurethan er sammensat af 2 dele: isocyanat og polyol. </P>  \r\n\r\n<P>Sundhedsfaren knytter sig især til isocyanatdelen, her MDI (diphenylmethan  \r\n\r\n -4,4'-diisocyanat). </P>  \r\n\r\n<P>MDI forekommer, før de 2 dele har reageret med hinanden og dannet  \r\n\r\n polyurethan. MDI kan desuden dannes ved varmepåvirkning af polyurethan fx ved  \r\n\r\n svejsning. </P>  \r\n\r\n<P>Indånding af MDI-dampe kan give hoste, trykken for brystet og  \r\n\r\n vejrtrækningsbesvær. </P>  \r\n\r\n<P>I særlige tilfælde kan symptomerne optræde flere timer efter, at  \r\n\r\n påvirkningen har fundet sted. </P>  \r\n\r\n<P>Dampene irriterer desuden øjne, næse og svælg. </P>  \r\n\r\n<P>Hudkontakt med ikke færdighærdet polyurethan kan give udtørring af huden,  \r\n\r\n rødme, knopper og eventuelt vabler. Ved stærk reaktion opsvulmer og vædsker  \r\n\r\n huden. </P>  \r\n\r\n<P>Overfølsomhed i form af luftvejsallergi og hudallergi kan opstå ved  \r\n\r\n udsættelse for MDI. Er man blevet overfølsom over for DMI, varer det som  \r\n\r\n regel hele livet. </P>  \r\n\r\n<P> <B>Foranstaltninger</B>  </P>  \r\n\r\n<P>Arbejdet med svejsning på rørene og efterisolering af samlesteder ved  \r\n\r\n opskumning med polyurethan samt de nødvendige vaske- og omklædningsforhold er  \r\n\r\n omfattet af bestemmelserne i bekendtgørelsen om epoxyharpikser og  \r\n\r\n isocyanater. </P>  \r\n\r\n<P> <B>Begrænsning af brugerkreds</B>  </P>  \r\n\r\n<P>Personer, der har astma, eksem, konstaterede kroniske lungelidelser eller  \r\n\r\n konstateret hud- eller luftvejsallergi over for isocyanater, bl.a. MDI, må  \r\n\r\n ikke udføre arbejde med svejsning på rørene eller efterisolering af  \r\n\r\n samlesteder ved opskumning med polyurehan. </P>  \r\n\r\n<P>Personer med kraftig håndsved, den såkaldte hyperhidrosis manuum, må  \r\n\r\n heller ikke udføre sådant arbejde. </P>  \r\n\r\n<P> <B>Uddannelse</B>  </P>  \r\n\r\n<P>Kun personer, der har gennemgået en særlig uddannelse, må arbejde med  \r\n\r\n opskumning af polyurethan. Uddannelsen fås på specialarbejderskolerne. </P>  \r\n\r\n<P>Arbejdsgivere eller selvstændige, der selv bruger produkterne, skal også  \r\n\r\n have gennemgået uddannelsen, inden arbejdet påbegyndes. </P>  \r\n\r\n<P> <B>Brugsanvisning</B>  </P>  \r\n\r\n<P>Leverandøren skal udarbejde skriftlige anvisninger på dansk for arbejde  \r\n\r\n med fjernvarmerør. Brugsanvisningen skal være tilgængelig på arbejdsstedet.  \r\n\r\n</P>  \r\n\r\n<P>Arbejdsgiveren skal udarbejde brugsanvisning, se At-meddelelse nr. 3.02.2  \r\n\r\n om brugsanvisning for stoffer og materialer. Af brugsanvisningerne skal det  \r\n\r\n fremgå om produktet indeholder isocyanater samt udhærdningstiden for  \r\n\r\n produktet. </P>  \r\n\r\n<P>For <B>svejsning på fjernvarmerør</B> gælder følgende: </P>  \r\n\r\n<P> <B>Længden af fri rørender og afdækningsplader</B>  </P>  \r\n\r\n<P><IMG SRC=\"/image.aspx?id=69932&img=CR29119_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P> <B>Medierør</B>  </P>  \r\n\r\n<P>Den fri rørende, F, skal være mindst 15 cm. </P>  \r\n\r\n<P>En fri rørende på ikke under 22 cm anbefales. </P>  \r\n\r\n<P> <B>Kapperør</B>  </P>  \r\n\r\n<P>Den fri rørende, K, skal være mindst 5 cm. </P>  \r\n\r\n<P>En fri rørende på ikke under 10 cm anbefales. </P>  \r\n\r\n<P>Bestemmelserne gælder for stålrør. </P>  \r\n\r\n<P> <B>Afdækningsplader</B>  </P>  \r\n\r\n<P>Polyurethanskum skal af hensyn til varmepåvirkninger ved svejsearbejde på  \r\n\r\n medierør være afskærmet med afdækningsplader. </P>  \r\n\r\n<P>Hvor medierørets fri rørende er mindre end 22 cm, leveres fjernvarmerøret  \r\n\r\n efter 1. januar 1985 med påsatte afdækningsplader. </P>  \r\n\r\n<P>Ved indskæringer (fx tilslutning af stikrør) og for rør, der ikke er  \r\n\r\n leveret med påsatte afdækningsplader, skal man sætte en afdækningsplade på,  \r\n\r\n før der svejses. </P>  \r\n\r\n<P> <B>Indskæring på rør</B>  </P>  \r\n\r\n<P>Der kan benyttes specielt fremstillede afkortningsrør, forudsat at det  \r\n\r\n ikke bevirker, at muffen kan forskyde sig langs kapperøret. </P>  \r\n\r\n<P> <B>Rensning af overflader</B>  </P>  \r\n\r\n<P>Før der svejses, skal en eventuel overfladebelægning fjernes ved en  \r\n\r\n grundig rensning. </P>  \r\n\r\n<P>Ved indskæring på rør skal skumrester og evt. glidemiddel fjernes. På nye  \r\n\r\n rør vil der ofte være et rustbeskyttende lag på rørenden, der skal fjernes.  \r\n\r\n</P>  \r\n\r\n<P>Afrensningen skal ske efter leverandørens anvisninger eller på en anden  \r\n\r\n mindst lige så effektiv måde. </P>  \r\n\r\n<P>For <B>efterisolering af samlesteder</B> gælder følgende: </P>  \r\n\r\n<P>Hvis der isoleres ved opskumning med et polyurethanprodukt skal: </P>  \r\n\r\n<P>- Mængden af polyurethanproduktet afpasses til det rumfang, der skal  \r\n\r\n fyldes for at undgå farlig overfyldning. Muffe og kappe skal allerede inden  \r\n\r\n fyldningen slutte lufttæt, således, at der kun er forbindelse med  \r\n\r\n omgivelserne gennem et indfyldningshul og evt. et afluftningshul. </P>  \r\n\r\n<P>- Fyldning med skum udføres </P>  \r\n\r\n<P> <B>enten</B> med en skummemaskine (maskinmetoden) </P>  \r\n\r\n<P> <B>eller</B> fra en dobbeltemballage, der indeholder de to komponenter,  \r\n\r\n og som er udformet på en sådan måde, at komponenterne kan blandes, uden at  \r\n\r\n emballagen brydes. Det indebærer, at den såkaldte &#187;kandemetode&#171;  \r\n\r\n ikke er tilladt, medens fx pose-, rysteflaske- og blandesprøjtemetoden er  \r\n\r\n tilladt. </P>  \r\n\r\n<P>Opskumning må ikke foretages i små rum og krybekældre. </P>  \r\n\r\n<P> <B>Spild og rester</B>  </P>  \r\n\r\n<P>Tom emballage, skumrester, kasseret arbejdstøj m.v. skal opsamles i  \r\n\r\n særlige affaldsbeholdere mærket &#187;Polyurethanaffald, pas på  \r\n\r\n eksemfare&#171;. Affaldet kan afleveres til kommunal modtagestation eller  \r\n\r\n direkte til Kommunekemi. </P>  \r\n\r\n<P> <B>Personlig hygiejne</B>  </P>  \r\n\r\n<P>Ved arbejde med isocyanater er det vigtigt med en omhyggelig personlig  \r\n\r\n hygiejne, bl.a. ved at vaske hænder ved pauser i arbejdet, før toiletbesøg og  \r\n\r\n måltider m.v. Spild og stænk skal straks vaskes af. Efter håndvask bør  \r\n\r\n hænderne indsmøres i egnede hudcremer. </P>  \r\n\r\n<P>Der må ikke spises og ryges under arbejdet. </P>  \r\n\r\n<P> <B>Vaske- og omklædningsforhold</B>  </P>  \r\n\r\n<P>Ved opskumningsarbejde gælder følgende: </P>  \r\n\r\n<P> <B>Faste arbejdssteder.</B> Der skal på selve arbejdsstedet være uhindret  \r\n\r\n adgang til håndvask med rindende, håndvarmt vand. </P>  \r\n\r\n<P>Vandhanerne må ikke være håndbetjente. Der skal desuden være adgang til  \r\n\r\n bruserum med koldt og varmt vand. Der skal stilles egnet rensemiddel, sæbe,  \r\n\r\n engangshåndklæder og creme til hudpleje til rådighed. </P>  \r\n\r\n<P>Der skal være særskilte omklædningsrum, hvori gangtøj og arbejdstøj skal  \r\n\r\n opbevares adskilt. </P>  \r\n\r\n<P> <B>Midlertidige arbejdssteder.</B> Forholdene skal være som for faste  \r\n\r\n arbejdssteder. Vaske- og omklædningsfaciliteterne tillades dog placeret i  \r\n\r\n passende nærhed af arbejdspladsen. </P>  \r\n\r\n<P> <B>Skiftende arbejdssteder.</B> Hvor arbejdet varer højst en dag, skal  \r\n\r\n der på selve arbejdspladsen være vaskemuligheder i form af tilstrækkelige  \r\n\r\n mængder af egnede rensemidler, sæbe, engangshåndklæder og creme til hudpleje.  \r\n\r\n Der skalforefindes vand, opstillet aftapningsklart, fx i 25 1 plastdunk med  \r\n\r\n taphane. Desuden skal arbejdsgiveren sørge for, at de ansatte på ca. 15  \r\n\r\n minutter og inden for deres arbejdsdag har adgang til vaske- og  \r\n\r\n omklædningsforhold som anført for faste arbejdssteder. </P>  \r\n\r\n<P>De, der er beskæftiget med svejse- og afrensningsarbejde, bør have  \r\n\r\n tilsvarende vaskeforhold stillet til rådighed. </P>  \r\n\r\n<P>Erik Andersen </P>  \r\n\r\n</DIV>",
    "isHistorical": true,
    "editorialNotes": [
        "(* 3) Bekendtgørelse nr. 43 af 22. januar 1981 om tekniske hjælpemidlers indretning og anvendelse.",
        "(* 2) Bekendtgørelse nr. 199 af 26. marts 1985 om epoxyharpikser og isocyanater m.v.",
        "(* 1) At-meddelelse Nr. 4.04.3 maj 1989"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19890326060"
        },
        {
            "displayName": "Entydig dokumentidentifikation",
            "displayValue": "CM029119"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "04/12/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3260"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "01/05/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}