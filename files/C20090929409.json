{
    "id": 125744,
    "title": "Cirkulære om Landsplandirektiv om afgrænsning og ramme for anvendelse af den grønne kile gennem Flyvestation Værløse",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9294 af 12/06/2009",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#Bil1\">Bilag 1</a>\r\n         </td>\r\n         <td class=\"IndholdsfortegnelseTekst\">Bemærkninger</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#Bil2\">Bilag 2</a>\r\n         </td>\r\n         <td class=\"IndholdsfortegnelseTekst\">KortbilagAfgrænsning af den grønne kile gennem Flyvestation Værløse med markering af ændringer og delområde</td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Cirkulære om Landsplandirektiv om afgrænsning og ramme for anvendelse af den grønne kile gennem Flyvestation Værløse</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Redegørelse</span>\r\n</p>\r\n<p class=\"Paragraf\">\r\n   <span class=\"ParagrafNr\">\r\n   </span> <span class=\"Bold\">Redegørelse</span></p>\r\n<p class=\"TekstGenerel\">Ved et forsvarsforlig, indgået den 10. juni 2004 mellem Venstre, Det Konservative Folkeparti, Socialdemokratiet, Det Radikale Venstre og Kristendemokraterne blev der indgået en aftale om forsvarets ordning fra 2005-2009. Som et led i aftalen lukkes og afhændes et antal kaserner og etablissementer, herunder Flyvestation Værløse. Arealet Nordlejren og den sydlige del af Jonstrup Vang er frasolgt i 2004.</p>\r\n<p class=\"TekstGenerel\">Efter kommunalreformen er det miljøministeren, der har ansvaret for at tilvejebringe nye overordnede regler for arealanvendelsen i Hovedstadsområdet, jf. planlovens § 5 j, stk. 4, jf. § 3, stk. 1. Disse regler fremgår af landsplandirektivet Fingerplan 2007. Med Fingerplan 2007, retningslinjer § 14 og § 16, stk. 2 og bemærkninger hertil, videreføres forudsætningerne om Hjortespringskilens forlængelse og den 4. grønne ring, som blev fastlagt i Regionplan 2005, retningslinje 4.2.7. Her fremgår det, at Flyvestation Værløse indgår som en del af Hjortespringskilens forlængelse og den 4. grønne ring. Den endelige afgrænsning af Flyvestation Værløse og rammerne for anvendelsen fastlægges af miljøministeren i et landsplandirektiv på baggrund af en indstilling fra en arbejdsgruppe.</p>\r\n<p class=\"TekstGenerel\">Der har været nedsat en arbejdsgruppe med deltagelse af Furesø Kommune (Værløse Kommune før kommunalreformen), Forsvarets bygnings- og Etablissementstjeneste og By- og Landskabsstyrelsen (før 1. oktober 2007: Skov- og Naturstyrelsen). Arbejdsgruppen har udarbejdet et fælles planlægningsgrundlag, der har dannet baggrund for By- og Landskabsstyrelsens indstilling til Miljøministeren om dette landsplandirektiv.</p>\r\n<p class=\"TekstGenerel\">\r\n   <span class=\"Bold\">Regler</span>\r\n</p>\r\n<p class=\"TekstGenerel\">(Landsplandirektiv om afgrænsning og ramme for anvendelsen af den grønne kile gennem Flyvestation Værløse, jf. Landsplandirektivet Fingerplan 2007 §§ 14 og 16).</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Afgrænsning af den grønne kile gennem Flyvestation Værløse fremgår af kortbilaget.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Kommuneplanlægningen i den grønne kile gennem Flyvestation Værløse skal sikre:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> at området forbeholdes overvejende almen, ikke bymæssig friluftsanvendelse,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> at området ikke inddrages til byzone</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> at området friholdes for bebyggelse og anlæg til bymæssige fritidsformål,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> at areal- og bygningskrævende friluftsanlæg kan placeres eller udvides under hensynstagen til stedets landskabs-, natur- og kulturværdier,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num5\">5)</span> at den åbne landskabelige karakter på den store slette mellem Nord- og Sydlejren skal fastholdes,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num6\">6)</span> at der ikke må etableres en gennemgående vejforbindelse på tværs af den grønne kile gennem ejendommen,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num7\">7)</span> at der ikke må etableres støjende friluftsanlæg,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num8\">8)</span> at området skal holdes åbent og tilgængeligt for offentligheden med et minimum af publikumshegning.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Uanset reglerne i § 2 stk. 1 kan bygningerne i område A på kortbilaget indrettes til aktiviteter med kulturelle formål og fritidsformål og erhverv i tilknytning hertil. I tilknytning til bygningerne i område A kan der ske et begrænset nybyggeri til f.eks. toiletter, garderober, administration, støttefunktioner, lagerformål, mv., hvis det er nødvendigt af hensyn til planlagt anvendelse, og hvis det ikke er muligt at indpasse i eksisterende bygninger.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> Landsplandirektivet træder i kraft den 1. juli 2009</p><div class=\"Givet\" id=\"Givet\"><p class=\"Givet\" align=\"center\">Miljøministeriet, den 12. juni 2009</p><p class=\"Sign1\" align=\"center\">Troels Lund Poulsen</p><p class=\"Sign2\" align=\"right\">/ Sven Kofoed-Hansen</p></div><a id=\"Bil1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Bemærkninger</p>\r\n<p class=\"Bilagstekst\">Ad § 1.</p>\r\n<p class=\"Bilagstekst\">I HURs Regionplan 2005 og i Fingerplan 2007 blev det forudsat, at den endelige afgrænsning af den grønne kile gennem Flyvestation Værløse skulle ske i et landsplandirektiv på baggrund af en indstilling fra en arbejdsgruppe til miljøministeren. Arbejdsgruppen har lagt vægt på, at afgrænsningen i store træk følger den overordnede ydre afgrænsning, som HUR viste i Regionplan 2005. Dog er der foretaget justeringer på grundlag af en nærmere vurdering af landskabet og muligheden for at indpasse fremtidigt byggeri i Sydlejren. På denne baggrund er afgrænsningen justeret således, at det samlede kileareal er uændret.</p>\r\n<p class=\"Bilagstekst\">Ad § 2.</p>\r\n<p class=\"Bilagstekst\">De grønne kiler må ikke inddrages til byzone eller anvendes til bymæssig fritidsanlæg, idet de grønne kiler har til hovedformål at tilgodese det almene friluftsliv.</p>\r\n<p class=\"Bilagstekst\">De ydre kiler er udpeget med henblik på at sikre mulighed for fortsat udbygning af storbyens friluftsliv. Det er derfor muligt generelt i de ydre kiler at indpasse nye friluftsanlæg under hensyntagen til stedets landskabs-, natur- og kulturværdier. Stk. 1, punkt 1-4 er generelle regler for de ydre kiler, mens punkt 5-8 og stk. 2 er særlige regler for Flyvestation Værløse. Reglerne skal sikre de særlige værdier på flyvestationen: slettens åbne karakter, stilheden og helheden i landskabsoplevelsen.</p>\r\n<p class=\"Bilagstekst\">Punkt 1-4</p>\r\n<p class=\"Bilagstekst\">Punkt 1-4 er generelle regler for de ydre kiler i Fingerplan 2007. Punkt 4 skal i denne forbindelse ses i sammenhæng med pkt. 5-7.</p>\r\n<p class=\"Bilagstekst\">Punkt 5</p>\r\n<p class=\"Bilagstekst\">Flyvestation Værløse omfatter et landskab af enestående åbenhed, der kan sammenlignes med de store sletter ved Eremitageslottet. Bestemmelsen skal sikre, at sletten holdes åben, da det giver en stor oplevelsesmæssig værdi at være i et stort åbent landskabsrum.</p>\r\n<p class=\"Bilagstekst\">Punkt 6</p>\r\n<p class=\"Bilagstekst\">Det har været fremsat som ønske, at der bliver etableret en vejforbindelse mellem nord- og sydlejren, der tillige kunne forbinde Kirke Værløse og Jonstrup, som er to bysamfund med kort afstand, der har været adskilt af flyvestationen. En gennemgående vejforbindelse vil imidlertid medføre store gener for den rekreative værdi af området ved at dele området op og virke forstyrrende i landskabet. Det er derfor ikke en mulighed at etablere en gennemgående vejforbindelse på tværs af den grønne kile gennem ejendommen.</p>\r\n<p class=\"Bilagstekst\">Punkt 7</p>\r\n<p class=\"Bilagstekst\">Når Flyvestationen nedlægges er det nye kileareal et af de få stille områder i Hovedstadsområdet. Det har derfor en rekreativ værdi i sig selv at bevare det nye kileareal som et stille område. Det betyder, at der ikke må etableres støjende friluftsaktiviteter, der kræver miljøgodkendelse.</p>\r\n<p class=\"Bilagstekst\">Punkt 8</p>\r\n<p class=\"Bilagstekst\">Den grønne kile gennem Flyvestation Værløse skal holdes åben og tilgængelig for offentligheden med et minimum af publikumshegning. Det betyder, at arealplanlægningen skal ske ud fra et princip om flersidig anvendelse. Det medfører, at der ikke må planlægges for, at arealer eller anlæg forbeholdes enkelte foreninger eller anvendelser, men at det samme areal eller anlæg kan bruges til forskellige formål på forskellige tidspunkter. Der forudsættes etableret et net af gang- og cykelruter, der hænger sammen med stierne i de omkringliggende kilearealer.</p>\r\n<p class=\"Bilagstekst\">Ad § 2, stk. 2</p>\r\n<p class=\"Bilagstekst\">Der gælder særlige bestemmelser for område A, som er et grønt støttepunkt. Bygningerne i område A kan indrettes til aktiviteter med kulturelle formål og fritidsformål og erhverv i tilknytning hertil. Eksempler kunne være: Museum, udstillinger, natur- og friluftsformidling, arbejdende værksteder, indendørs legeland, cafe i tilknytning til aktivitet eller lignende. Den store dobbelt-hangar rummer mange muligheder for at blive en ramme om kultur-, idræts- og fritidsaktiviteter. Der er desuden en række flysheltere, som rummer mange muligheder for genanvendelse.</p>\r\n<p class=\"Bilagstekst\">Både dobbelt-hangaren og de fleste af flysheltererne har høj bevaringsværdi i den Save-registrering, som kommunen har ladet udarbejde. For at sikre, at disse bygninger kan genanvendes, er der en begrænset mulighed for, at der i tilknytning til bygningerne i område A kan ske begrænset nybyggeri, hvis det er nødvendigt af hensyn til en planlagt anvendelse, og hvis det ikke er muligt at indpasse i eksisterende bygninger. Ny bebyggelse skal med hensyn til placering og udformning tilpasses de landskabelige forhold på stedet.</p>\r\n<a id=\"Bil2\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B2\">\r\n   </span>\r\n   <span id=\"Bil2\">Bilag 2</span>\r\n</p>\r\n<p class=\"BilagTekst\">Kortbilag</p>\r\n<p class=\"BilagTekst\">Afgrænsning af den grønne kile gennem Flyvestation Værløse med markering af ændringer og delområde</p>\r\n<p>\r\n   <img alt=\"AL1996_1_1.jpg Size: (1 X 1)\" border=\"no\" name=\"AL1996_1_1\" src=\"/image.aspx?id=125744&img=AL1996_1_1.jpg\" />\r\n</p>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2009"
        },
        {
            "displayName": "Accession",
            "displayValue": "C20090929409"
        },
        {
            "displayName": "Entydig dokumentidentifikation",
            "displayValue": "AL001996"
        },
        {
            "displayName": "Dato for førstegangsindlæggelse",
            "displayValue": "26/06/2009"
        },
        {
            "displayName": "Dato for indlæggelse",
            "displayValue": "13/06/2020"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9294"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "12/06/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "By- og Landskabsstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />By- og Landsskabsstyrelsen, j.nr. BLS-102-00051"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}