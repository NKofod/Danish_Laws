{
    "id": 188257,
    "title": "Forslag til folketingsbeslutning om afskaffelse af den midlertidige fritagelse fra Digital Post",
    "documentTypeId": "480",
    "isSagsforlobPeriodValid": true,
    "shortName": "2016/1 BSF 90",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 21. marts 2017 af Jeppe Jakobsen (DF), Karina Adsbøl (DF), Pernille Bendixen (DF), Jens Henrik Thulesen Dahl (DF), Kristian Thulesen Dahl (DF), Susanne Eilersen (DF), Søren Espersen (DF), Morten Marinus (DF), Karin Nødgaard (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om afskaffelse af den midlertidige fritagelse fra Digital Post</p>\r\n<p class=\"Tekst1Sp\">Folketinget pålægger regeringen inden udgangen af indeværende folketingsår at ændre bekendtgørelse nr. 1553 af 18. december 2013 om fritagelse af fysiske personer fra tilslutning til Offentlig Digital Post m.v., således at en fritagelse fra tilslutning til Digital Post i alle tilfælde gælder tidsubegrænset.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>\r\n   <span class=\"Italic\">Gældende lovgivning</span>\r\n</p>\r\n<p class=\"NormalInd\">Reglerne om fritagelse fra tilslutning til Digital Post følger af bekendtgørelse nr. 1553 af 18. december 2013 om fritagelse af fysiske personer fra tilslutning til Offentlig Digital Post m.v., der er udstedt i medfør af § 5, stk. 1, i lovbekendtgørelse nr. 801 af 13. juni 2016 om Digital Post fra offentlige afsendere.</p>\r\n<p class=\"NormalInd\">Efter bekendtgørelsens § 7, stk. 1, kan en person fritages midlertidigt fra tilslutning til Digital Post. Fritagelsen udløber således den 1. november i det 2. kalenderår efter registreringen, jf. dog § 8.</p>\r\n<p class=\"NormalInd\">Efter bekendtgørelsens § 8, stk. 1, kan en person fritages permanent fra tilslutning til Digital Post, hvis kommunalbestyrelsen vurderer, at personen er omfattet af mindst én af fritagelsesgrundene nævnt i bekendtgørelsens § 3.</p>\r\n<p>\r\n   <span class=\"Italic\">Nuværende praksis</span>\r\n</p>\r\n<p class=\"NormalInd\">Efter bekendtgørelsens § 4, stk. 1, skal en fysisk person, der vil anmode om fritagelse, henvende sig ved personligt fremmøde i den kommune, hvor vedkommende er eller senest har været folkeregistreret. Efter bekendtgørelsens § 6, stk. 1, 1. pkt., træffer kommunalbestyrelsen afgørelse om fritagelse på grundlag af den indgivne anmodning og foreviste legitimation.</p>\r\n<p class=\"NormalInd\">Efter bekendtgørelsens § 7, stk. 2, bliver en fritagen person tilsluttet Digital Post, medmindre den pågældende har anmodet om og fået fornyet fritagelse inden udløbet af fritagelsesperioden. Efter bekendtgørelsens § 7, stk. 3, foretager Digitaliseringsstyrelsen en individuel underretning af personer, hvis fritagelse udløber den pågældende 1. november, om udløb af de pågældendes fritagelsesperiode.</p>\r\n<p class=\"NormalInd\">Når udløbet af fritagelsesperioden nærmer sig, giver denne praksis anledning til utryghed blandt personer, som har svært ved at kende forskel på, om de er midlertidigt fritaget eller permanent fritaget fra tilslutning til Digital Post. Teamleder Pia Therkildsen fra Aalborg Kommune har udtalt: »Vi oplever et massivt pres på vores telefoner og mange ældre bruger også flere timer på at tage bussen ind til borgerservice for så at få at vide, at de bare skal tage hjem igen«. Landsformand hos ÆldreSagen Søren Rand genkender nervøsiteten og har udtalt: »Der er rigtig mange, der er usikre og er bange for, at de kommer i klemme i systemet, fordi de nu ikke er digitale«. Der henvises til artiklen »Ældre er nervøse for at miste fritagelse for digital post«, dr.dk, den 25. oktober 2016.</p>\r\n<p class=\"NormalInd\">Det fremgår endvidere af finansministerens svar på SOU alm. del – spm. 72 (folketingsåret 2016-17), at af de 133.092 borgere, som i august 2016 fik tilsendt brev om udløb af deres midlertidige fritagelse for Digital Post den 1. november 2016, har i alt 108.859 – svarende til 82 pct. – anmodet om en forlængelse enten i form af en ny midlertidig fritagelse (12 pct.) eller en permanent fritagelse (70 pct.).</p>\r\n<p class=\"NormalInd\">Det bemærkes, at det af bekendtgørelsens § 11, stk. 1, følger, at en person, der er fritaget fra obligatorisk tilslutning til Digital Post, frivilligt kan tilslutte sig Digital Post ved at logge ind i postløsningen med den digitale signatur, der giver adgang til postløsningen, og tilmelde sig. Efter bekendtgørelsens § 11, stk. 2, medfører en persons tilslutning efter stk. 1, at fritagelsen bortfalder. Såfremt en person, der er permanent fritaget fra Digital Post, bliver mere digital med tiden, vil det således altid være muligt at tilslutte sig Digital Post frivilligt.</p>\r\n<p>\r\n   <span class=\"Italic\">Afsluttende bemærkninger</span>\r\n</p>\r\n<p class=\"NormalInd\">Forslagsstillerne ønsker på baggrund af ovenstående at afskaffe den midlertidige fritagelse fra tilslutning til Digital Post, hvorefter en fritagelse fra Digital Post i alle tilfælde gælder tidsubegrænset. Formålet med forslaget er således at mindske utrygheden blandt de personer, som har svært ved at kende forskel på, hvorvidt de er midlertidigt eller permanent fritaget fra Digital Post, og at lette den administrative byrde, både for så vidt angår Digitaliseringsstyrelsens arbejde med at underrette personer, hvis fritagelse udløber, og kommunernes arbejde med at træffe afgørelse om, hvorvidt personer er berettiget til enten en midlertidig eller en permanent fritagelse fra Digital Post.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Jeppe Jakobsen</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om afskaffelse af den midlertidige fritagelse fra Digital Post.</p>\r\n<p class=\"ForslagsNummer\">(Beslutningsforslag nr. B 90)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2016/1 BF 90",
            "stateLabel": "Vedtaget",
            "references": [
                {
                    "shortName": "2016/1 BSF 90",
                    "title": "Forslag til folketingsbeslutning om afskaffelse af den midlertidige fritagelse fra Digital Post",
                    "presentationName": "Beslutningsforslag som fremsat",
                    "documentTypeId": 480,
                    "documentId": 188257,
                    "eliUri": "/eli/ft/20161BB00090",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/beslutningsforslag/b90/index.htm"
                },
                {
                    "shortName": "2016/1 BTB 90",
                    "title": "Betænkning over Forslag til folketingsbeslutning om afskaffelse af den midlertidige fritagelse fra Digital Post",
                    "presentationName": "Betænkning over beslutningsforslag",
                    "documentTypeId": 500,
                    "documentId": 191538,
                    "eliUri": "/eli/ft/20161DB01003",
                    "externalLink": ""
                },
                {
                    "shortName": "2016/1 BSV 90",
                    "title": "Folketingsbeslutning om afskaffelse af den midlertidige fritagelse fra Digital Post",
                    "presentationName": "Beslutningsforslag som vedtaget",
                    "documentTypeId": 490,
                    "documentId": 191576,
                    "eliUri": "/eli/ft/20161CB00090",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "22/03/2017"
        },
        {
            "displayName": "Accession",
            "displayValue": "20161BB00090"
        },
        {
            "displayName": "Entydig dokumentidentifikation",
            "displayValue": "AX019798"
        },
        {
            "displayName": "Dato for førstegangsindlæggelse",
            "displayValue": "22/03/2017"
        },
        {
            "displayName": "Dato for indlæggelse",
            "displayValue": "22/03/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "90"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}