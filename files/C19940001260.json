{
    "id": 54278,
    "title": "Vejledning om forsøgspuljen i § 30 i lov om kommunal aktivering ",
    "documentTypeId": "180",
    "isSagsforlobPeriodValid": false,
    "shortName": "VEJ nr 12 af 17/01/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om forsøgspuljen i § 30 i lov om  \r\n\r\n kommunal aktivering </H1>  \r\n\r\n<P></P>  \r\n\r\n<BR>  \r\n\r\n<P>1.Indledning </P>  \r\n\r\n<P>I hvert af årene 1994 og 1995 afsættes en forsøgspulje på 125 mill. kr.  \r\n\r\n Forsøgspuljen skal bruges til at støtte beskæftigelse af  \r\n\r\n kontanthjælpsmodtagere indenfor kunst, kultur i øvrigt, idræt,  \r\n\r\n folkeoplysning, det sociale område, samt humanitært og kirkeligt arbejde.  \r\n\r\n</P>  \r\n\r\n<P>Det forudsættes, at puljen anvendes til forsøg på aktiveringsområdet,  \r\n\r\n d.v.s. aktiviteter, som ikke kan iværksættes inden for de regler og rammer,  \r\n\r\n som er opstillet i kapitel 3 i lov om kommunal aktivering. </P>  \r\n\r\n<P CLASS=PUNKT> <B>2.</B> Fordeling af puljen: </P>  \r\n\r\n<P>Forsøgspuljen fordeles forholdsmæssigt til de enkelte kommuner på grundlag  \r\n\r\n af kommunens andel af kontanthjælpsmodtagere og antal personer i  \r\n\r\n aktiveringstilbud efter kapitel 3 i lov om kommunal aktivering. </P>  \r\n\r\n<P CLASS=PUNKT> <B>3.</B> Administration: </P>  \r\n\r\n<P>Det er den enkelte kommune som forvalter og administrerer forsøgsmidlerne.  \r\n\r\n Støtten kan højst gives i op til et år. </P>  \r\n\r\n<P>Den enkelte kommune udarbejder retningslinier for anvendelsen af puljen.  \r\n\r\n Som eksempler på, hvordan puljen kan anvendes, kan nævnes: 1. En fordeling af  \r\n\r\n puljen efter ansøgning, hvor projektets formål, målgruppe og indhold mv.  \r\n\r\n beskrives, eller for stipendiers vedkommende baggrunden for og formålet med  \r\n\r\n stipendiet. </P>  \r\n\r\n<P CLASS=PUNKT> <B>2.</B> Der kan ydes tilskud til projekter, som kommunen  \r\n\r\n selv opsøger, evt. efter indgåelse af en aftale, hvori projektets målsætning,  \r\n\r\n metoder og indhold beskrives og/eller projekter, kommunen selv etablerer og  \r\n\r\n organiserer. </P>  \r\n\r\n<P CLASS=PUNKT> <B>4.</B> Hvem kan modtage tilskud? </P>  \r\n\r\n<P>Kommunen kan af forsøgsmidlerne yde tilskud til enkeltpersoner,  \r\n\r\n selvetablerede grupper, støtte til projekter, organisationer, foreninger mv.,  \r\n\r\n der arbejder indenfor de i indledningen nævnte områder. </P>  \r\n\r\n<P>Forsøgsmidlerne kan tillige anvendes til forsøgsprojekter, der er  \r\n\r\n etableret og organiseret af kommunen. Forsøgene kan evt. tilknyttes de i  \r\n\r\n kapitel 3 i aktiveringsloven nævnte aktiviteter, for så vidt forsøgene retter  \r\n\r\n sig mod at anvende og udvikle nye metoder, f.eks. med henblik på at aktivere  \r\n\r\n personer, der ellers vanskeligt kan aktiveres. </P>  \r\n\r\n<P>Endvidere kan der ydes støtte til grupper af kontanthjælpsmodtagere, som  \r\n\r\n ønsker at etablere aktiviteter, d.v.s. forsøg med brugeretablerede og  \r\n\r\n brugerstyrede aktiviteter. </P>  \r\n\r\n<P>Aktivering af kontanthjælpsmodtagere efter forsøgspuljen må ikke fortrænge  \r\n\r\n ordinær arbejdskraft. </P>  \r\n\r\n<P CLASS=PUNKT> <B>5.</B> Hvad kan der ydes tilskud til? </P>  \r\n\r\n<P>Der kan ydes støtte til etablerings- og driftsomkostninger, og i begrænset  \r\n\r\n omfang kan midlerne anvendes til aflønning og løntilskud.  \r\n\r\n Etableringsomkostningerne bør stå i et rimeligt forhold til projektets  \r\n\r\n varighed og antallet af aktiverede. Tilskud til etablering kan kun ydes i det  \r\n\r\n omfang, det er en klar forudsætning for projektets virke. Etableringsudgifter  \r\n\r\n kan f.eks. være udgifter til mindre byggearbejder eller engangsanskaffelser i  \r\n\r\n form af møbler, transportmidler, materialer. </P>  \r\n\r\n<P>Driftsudgifter omfatter eksempelvis udgifter til løn, husleje, kontorhold  \r\n\r\n og anden nødvendig administration samt udgifter til transport. Til et projekt  \r\n\r\n ydes et samlet tilskud til drift og etablering. Der er således ikke krav om,  \r\n\r\n at der skal ydes et tilskud til lønnen i form af et bestemt beløb pr. time  \r\n\r\n eller en bestemt procentandel af lønudgiften. Der kan ydes tilskud til  \r\n\r\n dækning af samtlige udgifter i forbindelse med et projekt, herunder til hele  \r\n\r\n lønudgiften. </P>  \r\n\r\n<P>Lønudgifter, der kan dækkes af midler fra § 30-puljen omfatter dels  \r\n\r\n udgifter til aflønning, der erstatter kontanthjælpen til den aktiverede, og  \r\n\r\n dels udgifter til ansættelse af professionelle projektledere. I sidstnævnte  \r\n\r\n tilfælde bør der - i det enkelte projekt mv. - være et rimeligt forhold  \r\n\r\n mellem antallet af professionelle og antallet af kontanthjælpsmodtagere, der  \r\n\r\n aktiveres. </P>  \r\n\r\n<P>Der stilles ikke i medfør af § 30 i lov om kommunal aktivering særlige  \r\n\r\n krav til aflønningsformen dvs., at aflønningen - hvor det er muligt -  \r\n\r\n fastsættes svarende til det, der almindeligvis gælder for tilsvarende  \r\n\r\n områder. </P>  \r\n\r\n<P>Endelig kan midlerne bruges som en form for stipendier til enkeltpersoner  \r\n\r\n til i en afgrænset periode at udføre virksomhed inden for de i § 30 nævnte  \r\n\r\n områder, herunder kulturel virksomhed. </P>  \r\n\r\n<P CLASS=PUNKT> <B>6.</B> Forsøg og aktiveringspligt: </P>  \r\n\r\n<P>Deltagelse i forsøg, som er iværksat efter § 30-puljen, kan helt eller  \r\n\r\n delvist indgå som pligtmæssige tilbud om aktivering efter kap. 3 i lov om  \r\n\r\n kommunal aktivering. For unge under 25 år skal tilbuddet have et omfang, der  \r\n\r\n mindst svarer til 20 timer om ugen i 6 måneder. Forsøgene kan evt. kombineres  \r\n\r\n med tilbud efter kapitel 3 i lov om kommunal aktivering, f.eks. en  \r\n\r\n forsøgsaktivitet i 3 måneder efterfulgt af jobtræning i 3 måneder. </P>  \r\n\r\n<P CLASS=PUNKT> <B>7.</B> Evaluering: </P>  \r\n\r\n<P>Der afsættes op til 1,5 mill. kr. til evaluering af forsøgene.  \r\n\r\n Tilrettelæggelsen af evalueringen forhandles med de kommunale parter.  \r\n\r\n Kommunen bør derfor allerede fra starten være opmærksom på, at der skal  \r\n\r\n foretages en ekstern evaluering af forsøgene. </P>  \r\n\r\n<P CLASS=PUNKT> <B>8.</B> Regnskabsaflæggelse: </P>  \r\n\r\n<P>Socialministeriets bekendtgørelser om kommunernes regnskabsaflæggelse og  \r\n\r\n statsrefusion og om revision af kommunernes regnskaber på visse dele af det  \r\n\r\n sociale område finder anvendelse for kommunernes udgifter efter  \r\n\r\n aktiveringesloven, herunder for forsøgspuljen efter § 30. </P>  \r\n\r\n<P CLASS=PUNKT> <B>9.</B> Eksempler på forsøg: </P>  \r\n\r\n<P>Som eksempler på forsøg/projekter, som forsøgspuljen kan anvendes til, kan  \r\n\r\n nævnes: </P>  \r\n\r\n<UL CLASS=PLAIN-LIST>  \r\n\r\n<LI>1) Stipendier til enkeltpersoner, som i en afgrænset periode udfører  \r\n\r\n kulturel virksomhed. </LI>  \r\n\r\n</UL>  \r\n\r\n<P>Det kan f.eks. være forfattere, malere eller musikere, der får mulighed  \r\n\r\n for at udvikle deres talenter. Stipendiet bør mindst svare til den  \r\n\r\n kontanthjælp, som vedkommende ellers er berettiget til, samt evt. udgifter  \r\n\r\n til materialer og leje af værksted o. lign. Stipendiet finansieres af  \r\n\r\n forsøgspuljen. Herved fritages kontanthjælpsmodtageren for at stå til  \r\n\r\n rådighed for arbejdsmarkedet i en afgrænset periode. </P>  \r\n\r\n<P>Tildeling af stipendier bør ske på baggrund af en ansøgning, hvor  \r\n\r\n kontanthjælpsmodtageren fremlægger en plan for, hvad de vil lave i  \r\n\r\n stipendieperioden. Der bør lægges vægt på, at kontanthjælpsmodtageren  \r\n\r\n allerede er i gang med en kunstnerisk løbebane, samt at et stipendie vil være  \r\n\r\n til gavn for pågældendes videre kunstneriske udvikling. Planen kan evt.  \r\n\r\n indeholde en formidlingsopgave som udsmykning af en kommunal bygning, en  \r\n\r\n koncert i en lokal skole, et oplæsningsarrangement el. lign. Ved tildelingen  \r\n\r\n af stipendier kan kommunen lade et kunstnerudvalg, evt. bestående af lokale  \r\n\r\n kunstnere, afgøre, hvilke kulturarbejdere der skal tildeles et stipendium.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>2) Forsøg, hvor ildsjæle blandt kontanthjælpsmodtagere ansættes til at  \r\n\r\n udvikle og etablere aktiviteter for kontanthjælpsmodtagere og/eller andre.  \r\n\r\n</LI>  \r\n\r\n</UL>  \r\n\r\n<P>Det kan være kontanthjælpsmodtagere, som selv har ideer til aktiviteter,  \r\n\r\n som kan sættes i gang i lokalsamfundet, evt. med bistand fra en professionel  \r\n\r\n socialarbejder. Der kan tillige eller alene ydes tilskud til drift af  \r\n\r\n aktiviteterne. </P>  \r\n\r\n<P>Som eksempel kan kontanthjælpsmodtagere ansættes i tilknytning til  \r\n\r\n aktiviteter i et boligområde, der igangsættes og koordineres af en  \r\n\r\n beboerrådgiver i samarbejde med beboerne. </P>  \r\n\r\n<P>Beboerrådgiveren indgår i det forebyggende arbejde rettet mod boligområdet  \r\n\r\n og den enkelte beboer. Opgaven skal bl.a. være at styrke det sociale liv og  \r\n\r\n netværk i boligområdet. Målet er at forebygge udstødelse blandt truede  \r\n\r\n beboergrupper og nedslidning af boligområdet ved at igangsætte aktiviteter.  \r\n\r\n Aktiviteterne kan sigte mod vedligeholdelse og forskønnelse af boligområdet,  \r\n\r\n værksteder, spisehuse, legesteder, klubber og andre netværksskabende  \r\n\r\n aktiviteter. </P>  \r\n\r\n<P>Beboerrådgiveren kan eventuelt delvis aflønnes af forsøgspuljen med  \r\n\r\n henblik på specielt at aktivere områdets kontanthjælpsmodtagere. </P>  \r\n\r\n<UL CLASS=PLAIN-LIST>  \r\n\r\n<LI>3) Forsøg, hvor man søger at etablere et samarbejde mellem kommuner, på  \r\n\r\n tværs af sektorer i kommunen, foreninger og organisationer (f.eks. humanitære  \r\n\r\n og kirkelige) i lokalområdet med henblik på at pege på opgaver og funktioner,  \r\n\r\n som kontanthjælpsmodtagere kan udfylde. </LI>  \r\n\r\n</UL>  \r\n\r\n<P>Selve opgaverne kan evt. varetages ved at anvende de i kapitel 3 i  \r\n\r\n aktiveringsloven nævnte aktiveringstilbud, f.eks. særligt tilrettelagte  \r\n\r\n jobtræningsforløb eller særligt tilrettelagte uddannelsesaktiviteter, mens  \r\n\r\n forsøget omfatter det at organisere samarbejdet og få afdækket  \r\n\r\n aktiveringsmulighederne. Som eksempel herpå kan nævnes et forsøg, som har  \r\n\r\n resulteret i et samarbejde mellem en daghøjskole, en idrætsforening og  \r\n\r\n kommunen, hvor man er gået sammen om at tilbyde kontanthjælpsmodtagere en  \r\n\r\n &#187;uddannelse&#171; som trænere og ledere i idrætsforeningen. </P>  \r\n\r\n<P>Kontanthjælpsmodtagerne får et 4 ugers kursus, inden de sendes 16 uger i  \r\n\r\n praktik som medhjælper i en idrætsforening. Fra projektets side har man  \r\n\r\n stillet krav om, at det skulle være funktioner som trænere og ledere  \r\n\r\n kontanthjælpsmodtagerne skulle varetage. Kontanthjælpsmodtagerne sendes ud to  \r\n\r\n og to for at støtte hinanden. Efter endt projektperiode er en stor del  \r\n\r\n fortsat som trænere og ledere og er selv blevet aktive idrætsudøvere igen.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>4) Forsøg, hvor formålet er at afdække kontanthjælpsmodtagernes ønsker,  \r\n\r\n behov og muligheder (ressourcer) </LI>  \r\n\r\n</UL>  \r\n\r\n<P>Det kan f.eks være fremtidsværksteder m.h.p. at oprette aktiviteter, som  \r\n\r\n tilgodeser kontanthjælpsmodtagerens muligheder for at udnytte og udvikle  \r\n\r\n disse ressourcer. Forsøgene skal række videre end en almindelig  \r\n\r\n vejledningssituation eller et introduktions- og vejledningsprogram, således  \r\n\r\n at kontanthjælpsmodtagerne får mulighed for at afprøve uvante  \r\n\r\n tilbud/aktiviteter m.h.p. at finde frem til &#187;skjulte&#171; talenter  \r\n\r\n eller ønsker. </P>  \r\n\r\n<P>De aktiviteter, der oprettes, kan være aktiviteter, der iværksættes efter  \r\n\r\n kap. 3 i lov om kommunal aktivering f.eks. særligt tilrettelagte  \r\n\r\n jobtræningsforløb, eller aktiviteter hvor kontanthjælpsmodtagere får mulighed  \r\n\r\n for at organisere og forestå aktiviteterne med støtte fra forsøgspuljen.  \r\n\r\n Forsøget er da rettet mod, at kontanthjælpsmodtagerne selv får ansvaret for  \r\n\r\n at etablere og styre aktiviteterne, herunder får mulighed for at tilpasse  \r\n\r\n aktiviteterne specielt til deres behov og ønsker. </P>  \r\n\r\n<P>Aktiviteterne kan f.eks. være: </P>  \r\n\r\n<P>a. teater og musikprojekter mv., hvor formålet er at lave en forestilling,  \r\n\r\n som kan indgå i det lokale kulturudbud, </P>  \r\n\r\n<P>b. lokale hjælpetjenester, som kan tilbyde hjælp til institutioner i  \r\n\r\n situationer, hvor der er behov for ekstra ressourcer, f.eks ved arrangementer  \r\n\r\n på plejehjem, udflugter i skoleregi og dagpasningsordninger mv., praktisk  \r\n\r\n hjælp til ældre og handicappede med opgaver, som de ikke ellers kan få hjælp  \r\n\r\n til, ledsageordninger for ældre og handicappede, besøgsvenner, eller </P>  \r\n\r\n<P>c. arrangementer i lokalområdet, som kontanthjælpsmodtagerne selv tager  \r\n\r\n initiativ til: udflugter for børn, (førtids)pensionister og handicappede,  \r\n\r\n debatdage om aktuelle emner, udgivelse af lokale nyhedsbreve/aviser,  \r\n\r\n udstillinger mv. </P>  \r\n\r\n<UL CLASS=PLAIN-LIST>  \r\n\r\n<LI>5) Forsøg, hvor enkeltpersoner ønsker at sætte aktiviteter i gang for  \r\n\r\n kontanthjælpsmodtagere </LI>  \r\n\r\n</UL>  \r\n\r\n<P>Det kan f.eks være professionelle kunstnere eller håndværkere, som  \r\n\r\n tilbyder kontanthjælpsmodtagere at benytte deres værkstedsfaciliteter  \r\n\r\n og/eller giver undervisning og vejledning i deres håndværk. Det kan være  \r\n\r\n forsøg med strukturerede forløb eller aktiviteter, hvor  \r\n\r\n kontanthjælpsmodtagere alene deltager ud fra motivation og på frivillig  \r\n\r\n basis. </P>  \r\n\r\n<UL CLASS=PLAIN-LIST>  \r\n\r\n<LI>6) Forsøg, hvor der udvikles eller anvendes metoder m.h.p. at yde særlig  \r\n\r\n støtte til personer, som har svært ved at leve op til kravene i de  \r\n\r\n eksisterende tilbud </LI>  \r\n\r\n</UL>  \r\n\r\n<P>Det kan f.eks. være særligt tilrettelagte forløb på f.eks.  \r\n\r\n produktionsskoler, daghøjskoler, AMU-kurser, hvor der tilknyttes ekstra  \r\n\r\n ressourcer, som gennem en særlig indsats kan medvirke til at aktivere en  \r\n\r\n gruppe af personer, som ellers p.g.a. af sociale, kulturelle eller  \r\n\r\n misbrugsproblemer vanskeligt kunne aktiveres. </P>  \r\n\r\n<UL CLASS=PLAIN-LIST>  \r\n\r\n<LI>7) Forsøg, der fremmer kulturmødet mellem danskere og  \r\n\r\n flygtninge/indvandrere </LI>  \r\n\r\n</UL>  \r\n\r\n<P>Som eksempler kan nævnes, aktiviteter hvor flygtninge beskæftiges med at  \r\n\r\n formidle kontakt mellem flygtningene og de mange organisationer på  \r\n\r\n fritidsområdet, og med at introducere flygtninge i fritidsorganisationerne;  \r\n\r\n aktiviteter, hvor flygtninge og danskere beskæftiges i formidlingsgrupper,  \r\n\r\n der tilbyder højskoler, efterskoler, folkeskoler og institutioner at komme og  \r\n\r\n holde oplæg samt diskussioner om &#187;de fremmede og hvorfor de er  \r\n\r\n her&#171;; aktiviteter, hvor flygtninge kommer i praktikophold i  \r\n\r\n organisationer inden for fritidssektoren og inden for det kulturelle og  \r\n\r\n humanitære arbejde for at lære den danske fritids- og frivillighedssektor  \r\n\r\n bedre at kende, </P>  \r\n\r\n<P>samt aktiviteter, hvor flygtninge og kontanthjælpsmodtagere be- skæftiges  \r\n\r\n direkte i forhold til de humanitære organisationers arbejde. Det kunne f.eks.  \r\n\r\n være gennem at medvirke til at organisere den frivillige indsats omkring  \r\n\r\n modtagelsen af nye flygtninge i lokalsamfundet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Socialministeriet, den 17. januar 1994  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Karen Jespersen </P>  \r\n\r\n<P CLASS=MINISTER ALIGN=RIGHT>/Anne Mette Lolk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/01/1994"
        },
        {
            "displayName": "Accession",
            "displayValue": "C19940001260"
        },
        {
            "displayName": "Entydig dokumentidentifikation",
            "displayValue": "CM013156"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "17/01/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialministeriet kt. 1.1. J.nr.: 50136-197"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}