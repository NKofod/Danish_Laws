{
    "id": 167965,
    "title": "SVU - videregående uddannelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9051 af 13/01/2015",
    "documentHtml": "<div class=\"bjelke\">Den fulde tekst</div><p class=\"Titel2\">SVU - videregående uddannelse</p>\r\n<div class=\"Resume\">\r\n   <p class=\"TekstGenerel\">Uddannelsessøgende, der allerede havde en videregående uddannelse, som ikke var forældet, kunne ikke modtage SVU til en ny videregående uddannelse, da ansøgning indgivet efter 1. februar 2014. Uden betydning, at der tidligere på baggrund af ansøgninger indleveret før den 1. februar 2014 var tildelt SVU til dele af samme uddannelse.</p>\r\n</div>\r\n<p>\r\n   <span class=\"Bold\">Din klage vedrørende afslag på Statens voksenuddannelsesstøtte (SVU)</span>\r\n</p>\r\n<p>I brev af 17. september 2014 har du klaget over Styrelsen for Videregående Uddannelsers afgørelse af 15. september 2014 om afslag på SVU.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 15. september 2014 om afslag på SVU.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SVU-loven (lovbekendtgørelse nr. 364 af 9. april 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 3 a.</span> For at få SVU efter bestemmelserne i kapitel 4 til videregående uddannelse må den uddannelsessøgende ikke have gennemført en videregående uddannelse på et niveau højere end uddannelse på erhvervsakademiniveau.</p>\r\n<p>\r\n   <span class=\"Italic\">Stk. 2.</span> Uddannelses- og forskningsministeren kan fastsætte nærmere regler om betingelsen efter stk. 1 og kan herunder fastsætte regler om, i hvilke situationer der kan ses bort fra gennemført videregående uddannelse.</p>\r\n<p>(Bestemmelsen trådte i kraft den 1. februar 2014)</p>\r\n<p>SVU-bekendtgørelsen (bekendtgørelse nr. 917 af 3. juli 2013, som ændret ved bekendtgørelse nr. 103 af 29. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 10 a.</span> Ved vurderingen af, om en videregående uddannelse er gennemført, jf. lovens § 3 a, stk. 1, ses der bort fra</p>\r\n<p>1) uddannelse, der ikke er afsluttet, og</p>\r\n<p>2) fagmoduler eller enkeltfagsundervisning, der ikke samlet udgør en uddannelse.</p>\r\n<p>\r\n   <span class=\"Italic\">Stk. 2.</span> Ved vurderingen af, om en gennemført videregående uddannelse højst svarer til uddannelse på erhvervsakademiniveau, lægges det til grund, at uddannelsen højst må svare til niveau 5 i Kvalifikationsrammen for Livslang Læring.</p>\r\n<p>\r\n   <span class=\"Italic\">Stk. 3.</span> Som forældet videregående uddannelse, jf. lovens § 3 a, stk. 2, betragtes videregående uddannelse, som den uddannelsessøgende</p>\r\n<p>1) ikke har anvendt i de sidste 5 år forud for ansøgningstidspunktet,</p>\r\n<p>2) ikke anvender og kan sandsynliggøre, at der ikke er mulighed for at anvende igen, fordi den ikke svarer til den nuværende uddannelse,</p>\r\n<p>3) kan dokumentere ikke kan anvendes af helbredsmæssige grunde, eller</p>\r\n<p>4) har gennemført i udlandet, hvis den uddannelsessøgende kan sandsynliggøre, at uddannelsen ikke kan anvendes i Danmark.</p>\r\n<p>(Bestemmelsen trådte i kraft den 1. februar 2014)</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Ankenævnet skal bemærke, at efter SVU-lovens § 3 a må den uddannelsessøgende for at få støtte til en videregående uddannelse ikke have gennemført en videregående uddannelse på et niveau højere end uddannelse på erhvervsakademiniveau.</p>\r\n<p>Ankenævnet skal bemærke, at du har gennemført en videregående uddannelse, som du har benyttet indenfor de sidste 5 år, hvorfor den afsluttede uddannelse ikke kan betragtes som forældet, jf. SVU-bekendtgørelsens § 10 a, stk. 3.</p>\r\n<p>Det kan ikke føre til en ændret vurdering, at du tidligere i 2013 og 2014 har modtaget støtte til dele af uddannelsen. Ankenævnet har herved lagt vægt på, at både støtten i 2013 og støtten i 2014 er tildelt på baggrund af ansøgninger indleveret inden den 1. februar 2014, hvor reglen i SVU-lovens § 3 a trådte i kraft.</p>\r\n<p>Ankenævnet fastholder derfor styrelsens afgørelse af 15. september 2014 om afslag på SVU.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det fremgår blandt andet af ansøgning om SVU modtaget hos SVU-administrator den 10. september 2014, at du søger om SVU til en videregående uddannelse, at du har afsluttet en videregående uddannelse på niveau med bachelor, professionsbachelor eller diplom, at du har brugt uddannelsen inden for de sidste 5 år, at du er i beskæftigelse som lønmodtager, at støtten skal udbetales til dig, at du har underskrevet ansøgningen den 3. september 2014, at din arbejdsgiver har underskrevet ansøgningen den 3. september 2014, at uddannelsesforløbet starter den 29. september 2014, og at uddannelsesstedet har underskrevet ansøgningen den 4. september 2014.</p>\r\n<p>Styrelsen har ved brev af 15. september 2014 meddelt dig afslag på SVU under henvisning til, at du ikke kan få SVU til en videregående uddannelse, fordi du allerede har afsluttet en videregående uddannelse på niveau højere end uddannelse på erhvervsakademiniveau, der ikke kan betragtes som forældet.</p>\r\n<p>Du har i brev af 17. september 2014 klaget til Ankenævnet for Statens Uddannelsesstøtteordninger. Du har til støtte for klagen blandt andet anført, at du er i gang med en samlet uddannelse, og at du tidligere har modtaget SVU til 2 tilsvarende moduler i 2013 og 2014.</p>\r\n<p>Din klage var vedlagt et brev fra styrelsen dateret den 14. september 2013, hvor du blev tildelt SVU til en periode i 2013.</p>\r\n<p>Styrelsen har i brev af 18. november 2014 videresendt sagen sammen med en udtalelse til ankenævnet. Styrelsen har i udtalelsen blandt andet anført, at der trådte en ændring af SVU-loven i kraft den 1. februar 2014, der betød, at uddannelsessøgende, der allerede har en videregående uddannelse på niveau højere end erhvervsakademiniveau, som ikke er forældet, per 1. februar 2014 ikke længere kan få SVU til videregående uddannelse. Styrelsen oplyser endvidere, at ansøgningen til det modul, som du har modtaget SVU til i 2014 blev afleveret hos SVU-administratoren den 31. januar 2014. Denne ansøgning blev derfor behandlet efter reglerne, som de var før den 1. februar 2014.</p>\r\n<p>Ankenævnet har ved brev af 19. november 2014 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/01/2015"
        },
        {
            "displayName": "Accession",
            "displayValue": "W20150905125"
        },
        {
            "displayName": "Entydig dokumentidentifikation",
            "displayValue": "CE000227"
        },
        {
            "displayName": "Dato for indlæggelse",
            "displayValue": "31/01/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9051"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "13/01/2015"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "14/021536"
        },
        {
            "displayName": "Stikord",
            "displayValue": "SVU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}