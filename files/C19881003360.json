{
    "id": 66837,
    "title": "Vejledning om faremomenter og sikkerhedsregler i forbindelse med anvendelse af tøris til afkøling af ladninger om bord i skibe (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 10033 af 01/09/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om faremomenter og sikkerhedsregler i  \r\n\r\n forbindelse med anvendelse af tøris til afkøling af ladninger om bord i skibe  \r\n\r\n (* 1) </H1>  \r\n\r\n<P></P>  \r\n\r\n<BR>  \r\n\r\n<P>Ved laste- og lossearbejde i skibe, hvor tøris har været anvendt som  \r\n\r\n kølemiddel, er der indtruffet flere alvorlige sygdomstilfælde, der meget let  \r\n\r\n kunne have fået dødelig udgang. Da tøris anvendes i stigende grad ved  \r\n\r\n transport af frosne fødevarer, og da udbredelsen af tøris til afkøling af  \r\n\r\n friske fødevarer er stigende, har Søfartsstyrelsen i fælleskab med  \r\n\r\n direktoratet for arbejdstilsynet fundet det nødvendigt at udarbejde følgende  \r\n\r\n anvisning om sikkerhedsregler ved arbejde om bord, hvor tøris er anvendt som  \r\n\r\n kølemiddel. </P>  \r\n\r\n<P>Faremomenter ved tøris </P>  \r\n\r\n<P>a. Tøris er fast kuldioxid (CO2), der ved temperaturer over -78 C  \r\n\r\n fordamper direkte til luftformig kuldioxid og derved køler. Hvert kilo tøris  \r\n\r\n danner med fordampning 0,5 kubikmeter luftformig kuldioxid, en usynlig,  \r\n\r\n lugtfri luftart, der er tungere end den atmosfæriske luft. </P>  \r\n\r\n<P> <B>Kuldioxid kan være farlig at indånde.</B>  </P>  \r\n\r\n<P>Længere tids ophold i luft med 0,5 volumen % kuldioxid og kortere tids  \r\n\r\n ophold i luft med 3-4% medfører i reglen sygdomssymptomer, såsom åndenød,  \r\n\r\n susen for ørerne, hovedpine m.v., og ved et indhold på 8-10% indtræder  \r\n\r\n almindeligvis hurtig og uvarslet bevidstløshed og død, hvis der ikke straks  \r\n\r\n gribes ind. </P>  \r\n\r\n<P>b. Kuldioxid har tendens til at brede sig gennem utætheder og trænge ind i  \r\n\r\n tilstødende rum </P>  \r\n\r\n<P>Det er derfor vigtigt, at der, når ladningen eller del af ladningen  \r\n\r\n indeholder tøris som kølemiddel, overholdes følgende sikkerhedsregler: </P>  \r\n\r\n<P>I. Anbringelse af ladninger med tøris </P>  \r\n\r\n<P>Tøris og ladninger, der holdes afkølet med tøris, må kun stuves: </P>  \r\n\r\n<P>a. på frit dæk, </P>  \r\n\r\n<P>b. på dæk under overbygning eller </P>  \r\n\r\n<P>c. i lastrum, der er forsynet med mekanisk ventilation. </P>  \r\n\r\n<P>I træskibe må sådan ladning kun medtages på frit dæk. </P>  \r\n\r\n<P>I stålskibe bør sådan ladning stuves i lastrum, der ikke støder direkte op  \r\n\r\n til opholds-, tjeneste- eller arbejdsrum. </P>  \r\n\r\n<P>II. Almindelige sikkerhedsforanstaltninger </P>  \r\n\r\n<P>a. Ladninger, indeholdende tøris, skal være emballeret forsvarligt i  \r\n\r\n varmeisolerende materiale og bør stuves tæt og tildækkes omhyggeligt, om  \r\n\r\n muligt med varmeisolerende og dampstandsende materiale (f.eks. presenninger  \r\n\r\n af kunststoffer), idet fordampningen derved nedsættes og udbredelsen af  \r\n\r\n luftformig kuldioxid hæmmes. </P>  \r\n\r\n<P>b. Besætningens medlemmer skal underrettes om risikoen ved tøris og de  \r\n\r\n foranstaltninger, der skal træffes for imødegåelse heraf, herunder behandling  \r\n\r\n af forgiftede, jfr. VI. </P>  \r\n\r\n<P>III. Særlige tekniske foranstaltninger </P>  \r\n\r\n<P>a. Skal ladning med tøris stuves i lastrum, skal disse være omgivet af  \r\n\r\n fuldsvejste skodder, og det skal sikres, at der ved rørgennemføringer og  \r\n\r\n lignende i sådanne skodder er skabt fuld tæthed. </P>  \r\n\r\n<P>b. Ventilationsanlæg som omhandlet under I.c. skal kunne nedbringe  \r\n\r\n indholdet af kuldioxid i lastrummet til under 0,5% og holde det under dette  \r\n\r\n niveau. </P>  \r\n\r\n<P>Ventilationsanlægget skal være indrettet for udsugning fra bunden af  \r\n\r\n rummet. </P>  \r\n\r\n<P>c. Hvor ladningen stuves i lastrum, herunder også fryselastrum, der støder  \r\n\r\n op mod opholds-, tjeneste- eller arbejdsrum, skal følgende særlige  \r\n\r\n foranstaltninger træffes: </P>  \r\n\r\n<P CLASS=PUNKT> <B>1.</B> Lastrumsventilationen skal indstilles til  \r\n\r\n kraftigere udsugning end indblæsning for derved at skabe et undertryk i  \r\n\r\n lastrummet. </P>  \r\n\r\n<P CLASS=PUNKT> <B>2.</B> Opholds-, tjeneste- og arbejdsrum stødende op til  \r\n\r\n lastrummet skal kunne ventileres effektivt med mekanisk ventilation. </P>  \r\n\r\n<P>IV. Sikkerheds- og måleapparatur </P>  \r\n\r\n<P>Skibe, der medfører tøris i lastrummet, skal udover andet i medfør i  \r\n\r\n gældende bestemmelser krævet sikkerhedsudstyr være forsynet med: </P>  \r\n\r\n<P CLASS=PUNKT> <B>1.</B> Et åndedrætsbeskyttelsesapparat af frisklufttypen.  \r\n\r\n</P>  \r\n\r\n<P CLASS=PUNKT> <B>2.</B> Et hurtigt og sikkert virkende apparat, f.eks. en  \r\n\r\n suger og et tilstrækkeligt dertil hørende antal prøverør, beregnet for måling  \r\n\r\n af kuldioxid i luften indtil 6 volumen %. </P>  \r\n\r\n<P> <B>NB.: Kuldioxidmængden må ikke måles med sikkerhedslampe, idet en  \r\n\r\n koncentration på mindre end halvdelen af den, der får en sådan lampe til at  \r\n\r\n give udslag, kan være dræbende.</B>  </P>  \r\n\r\n<P>V. Særlige driftsmæssige forholdsregler </P>  \r\n\r\n<P>a. I opholds-, tjeneste- og arbejdsrum stødende op til lastrum, hvori  \r\n\r\n tøris anvendes til køling, skal der jævnligt foretages målinger til  \r\n\r\n konstatering af, om indsivning af kuldioxid har fundet sted. </P>  \r\n\r\n<P>b. Adgang til og ophold i lastrum, hvor tøris forefindes, herunder adgang  \r\n\r\n ved lastning, losning og omstuvning, må kun ske, når det ved måling er  \r\n\r\n konstateret, at kuldioxidkoncentrationen ikke er over 0,5%. Målingen af  \r\n\r\n koncentrationen skal foretages i afgangsluften fra ventilationsanlægget. </P>  \r\n\r\n<P>c. Under lastning, losning og omstuvning skal ventilationsanlægget holdes  \r\n\r\n i gang, og det skal jævnligt ved måling konstateres, at kuldioxidindholdet i  \r\n\r\n luften på steder i rummet, hvor der arbejdes, ikke overstiger 1%. </P>  \r\n\r\n<P>d. Overstiger kuldioxidindholdet denne grænse, skal arbejdsstedet  \r\n\r\n forlades. </P>  \r\n\r\n<P>VI. Behandling af personer, der er blevet syge ved indånding af kuldioxid  \r\n\r\n</P>  \r\n\r\n<P>Kuldioxid giver kun akut giftvirkning. </P>  \r\n\r\n<P>Personer, der efter forgiftning er ved bevidsthed, helbredes ret hurtigt  \r\n\r\n ved ophold i frisk luft. </P>  \r\n\r\n<P>Personer, der efter forgiftning er uden bevidsthed, men som ånder,  \r\n\r\n anbringes i frisk luft og holdes under opsyn, indtil bevidstheden vender  \r\n\r\n tilbage. </P>  \r\n\r\n<P>Personer, der efter forgiftning er uden bevidsthed og ikke ånder, skal  \r\n\r\n anbringes i frisk luft og gives kunstigt åndedræt indtil det naturlige  \r\n\r\n åndedræt igen indtræder, og derefter holdes under opsyn, indtil bevidstheden  \r\n\r\n vender tilbage. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Søfartsstyrelsen, den 1. september 1988  \r\n\r\n</I> </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Bkg. i Meddelelser fra Søfartsstyrelsen, nr. 5, 1988."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19881003360"
        },
        {
            "displayName": "Entydig dokumentidentifikation",
            "displayValue": "CM026014"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "27/10/2010"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10033"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "01/09/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}