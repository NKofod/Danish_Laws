{
    "id": 158711,
    "title": "SU - tilbagebetaling - bopæl - dokumentation",
    "documentTypeId": "240",
    "isSagsforlobPeriodValid": true,
    "shortName": "KEN nr 9565 af 16/10/2013",
    "documentHtml": "<div class=\"bjelke\">Den fulde tekst</div><p class=\"Titel2\">SU - tilbagebetaling - bopæl - dokumentation</p>\r\n<div class=\"Resume\">\r\n   <p class=\"TekstGenerel\">Efter en konkret vurdering havde den studerende ikke dokumenteret sit bopælsforhold.</p>\r\n</div>\r\n<p>\r\n   <span class=\"Bold\">Din klage vedrørende SU med hjemme- eller udeboendesats</span>\r\n</p>\r\n<p>I brev af 3. maj 2012 har du klaget over Styrelsen for Videregående Uddannelsers (herefter: styrelsen) afgørelse af 23. april 2012 om tilbagebetaling af udeboendesatsen for perioderne maj 2009 til juli 2009, marts 2010 til juni 2011 og oktober 2011 til januar 2012.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 23. april 2012 om tilbagebetaling af udeboendesatsen for perioderne maj 2009 til juli 2009, marts 2010 til juni 2011 og oktober 2011 til januar 2012.</p>\r\n<p>\r\n   <span class=\"Underline\">Begrundelse</span>\r\n</p>\r\n<p>SU-loven (lovbekendtgørelse nr. 661 af 29. juni 2009) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 8.</span>\r\n</p>\r\n<p>[…]</p>\r\n<p>\r\n   <span class=\"Italic\">Stk. 3.</span> En uddannelsessøgende får stipendium med udeboendesats, når den uddannelsessøgende dokumenterer at være udeboende og får stipendium</p>\r\n<p>1) inden for klippekortet eller</p>\r\n<p>2) uden for klippekortet og stipendiet vedrører en periode efter den måned, hvor den uddannelsessøgende fylder 20 år.</p>\r\n<p>\r\n   <span class=\"Italic\">Stk. 4.</span> Undervisningsministeren kan fastsætte regler om,</p>\r\n<p>1) hvornår en uddannelsessøgende betragtes som hjemmeboende og som udeboende, og</p>\r\n<p>[…]</p>\r\n<p>SU-bekendtgørelsen (dagældende bekendtgørelse nr. 455 af 08. juni 2009, nu bekendtgørelse nr. 1269 af 17. december 2012) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 8.</span>\r\n</p>\r\n<p>Uddannelsessøgende får stipendium med hjemmeboendesats, når de er hjemmeboende, og stipendium med udeboendesats, når de er udeboende, jf. dog § 9. En uddannelsessøgende betragtes som hjemmeboende, hvis</p>\r\n<p>1) den uddannelsessøgende i folkeregisteret står tilmeldt den ene eller begge forældres adresse, eller</p>\r\n<p>2) den uddannelsessøgende, uanset hvilken adresse den uddannelsessøgende står tilmeldt i folkeregisteret, ud over ferier og søn- og helligdage jævnligt bor hos forældrene eller den ene af dem.</p>\r\n<p>[…]</p>\r\n<p>\r\n   <span class=\"Italic\">Stk. 3.</span> En uddannelsessøgende skal ved skøde, købsaftale, lejekontrakt og huslejekvittering eller logiværterklæring kunne dokumentere at være udeboende i perioder, hvor den uddannelsessøgende modtager eller har modtaget stipendium med udeboendesats.</p>\r\n<p>\r\n   <span class=\"Italic\">Stk. 4.</span> Den uddannelsessøgendes bopælsstatus den 1. i hver måned er afgørende for, om den uddannelsessøgende er hjemmeboende eller udeboende i den pågældende måned.</p>\r\n<p>Følgende fremgår af bemærkningerne til lovforslag L 103 af 6. december 1989:</p>\r\n<p>\"For at imødegå misbrug er det i bestemmelsen fastsat, at udgangspunktet for stipendietildelingen er laveste sats, dvs. den hidtidige sats for hjemmeboende uddannelsessøgende. Kun hvis det er godtgjort over for styrelsen, at den uddannelsessøgende faktisk er udeboende, kan der tildeles med højeste sats. Det er herved forudsat, at folkeregisterattest ikke vil være tilstrækkelig dokumentation for bopælsstatus. De uddannelsessøgende vil blive afkrævet underskrevet erklæring om bopælsstatus, og de vil yderligere kunne afkræves dokumentation herfor, f.eks. ved forevisning af kvitteringer for betalt husleje, terminsydelser, boligafgift el. lign. \"</p>\r\n<p>CPR-loven (dagældende lovbekendtgørelse nr. 878 af 14. september 2009) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 10.</span> En kommunalbestyrelse, der får formodning om, at en person ikke er korrekt bopælsregistreret, skal undersøge sagen for at rette eventuelle fejl. […]</p>\r\n<p>\r\n   <span class=\"Italic\">Stk. 2.</span> Kommunalbestyrelsen kan til brug for undersøgelsen af en persons bopælsforhold ud over de oplysninger, som den har adgang til efter anden lovgivning, afkræve følgende oplysninger:</p>\r\n<p>1) En nærmere redegørelse fra vedkommende selv om dennes bopælsforhold.</p>\r\n<p>2) En erklæring fra husejer eller lejer om, hvem der flytter til eller fra dennes ejendom eller lejlighed, samt om, hvem der bor eller opholder sig i ejendommen eller lejligheden.</p>\r\n<p>[…]</p>\r\n<p>Styrelsen har på baggrund af en henvendelse fra [Kommune] bedt dig dokumentere, at du har været udeboende i perioderne maj 2009 til juli 2009, marts 2010 til juni 2011 og oktober 2011 til januar 2012. Af kommunens henvendelse fremgår det, at du ifølge CPR-registeret er registreret på adressen [adresse] i en 2-værelses lejlighed på 30m<span class=\"Superscript\">2</span> sammen med dine to brødre.</p>\r\n<p>Du har anført, at du er udeboende og har boet hos din bror, [. . . ], på adressen [adresse] siden 1. februar 2009.</p>\r\n<p>Ifølge SU-bekendtgørelsens § 8, stk. 1, er en uddannelsessøgende hjemmeboende, når vedkommende i folkeregisteret står tilmeldt samme adresse som sine forældre (eller den ene af dem), eller når den uddannelsessøgende jævnligt bor hos forældrene (eller den ene af dem). En studerende anses herefter for udeboende, når den studerende har folkeregisteradresse et andet sted end sine forældre, <span class=\"Italic\">og </span>dokumenterer <span class=\"Italic\">faktisk </span>at være udeboende.</p>\r\n<p>For at dokumentere, at du faktisk er udeboende, har du indsendt en bopælsattest til styrelsen. Nævnet bemærker hertil, at en bopælsattest er et udskrift fra CPR-registeret, som viser, hvilke adresser du har oplyst til kommunen, at du bor på. En bopælsattest kan derfor ikke dokumentere, hvor du faktisk har boet, jf. ligeledes bemærkningerne til lovforslag L 103 af 6. december 1989.</p>\r\n<p>Som dokumentation har du endvidere indsendt to kontoudskrifter for perioderne 23. august 2011 til 27. januar 2012 og 16. til 22. marts 2012, hvorpå du har markeret nogle kontantudbetalinger på varierende beløb og datoer, som, du anfører, er huslejebetaling til din bror. Da det er kontanthævninger, fremgår det ikke af udskriftet, at de har været udbetalt til din bror. Nævnet bemærker, at udskrifterne kun viser kontobevægelser for en meget begrænset del af den periode, som du påstår at være udeboende i. Nævnet ser ikke, at kontoudskrifterne tegner et billede af, at du har været udeboende, eller at du har betalt kr. 1000,- i husleje til din bror hver måned, som det ellers fremgår af en erklæring fra din bror, at I har aftalt.</p>\r\n<p>Du har endvidere indsendt en erklæring fra din bror, hvoraf fremgår, at han bekræfter, at du har boet hos ham siden februar 2009, og at han har modtaget kr. 1000,- hver måned.</p>\r\n<p>Du har forklaret, at du har forsøgt at få en logiværterklæring fra kommunens borgerservice, og at du ved borgerservice fik oplyst, at dette ikke var muligt. Du forklarer endvidere, at styrelsen opfordrede dig til at indsende en logiværterklæring som dokumentation. Ankenævnet bemærker, at styrelsen således afkræver dig en form for dokumentation, en blanket, der ikke er mulig at fremskaffe, da du ikke har krav på at få udleveret en logiværterklæring, jf. CPR-lovens § 10, stk. 2, nr. 2. Nævnet lægger derfor ikke vægt på, hvorvidt denne logiværterklæring er fremsendt som dokumentation eller ej.</p>\r\n<p>Ankenævnet finder ud fra en samlet vurdering af den indsendte dokumentation, din forklaring og sagens øvrige oplysninger, at du ikke har dokumenteret, at du faktisk har været udeboende i perioderne maj 2009 til juli 2009, marts 2010 til juni 2011 og oktober 2011 til januar 2012. Ankenævnet har bl.a. lagt vægt på, at du ikke har dokumenteret at have betalt den aftalte husleje til din bror.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>Det fremgår af e-mail af 8. november 2011 fra Socialforvaltningen, [Kommune], at lejligheden på [adresse] er 30 m<span class=\"Superscript\">2</span> fordelt på 2 rum. Yderligere fremgår det, at dine to brødre også står registreret til at bo i lejligheden. Socialforvaltningen stiller spørgsmålstegn ved, om du er berettiget til at modtage SU med udeboendesats.</p>\r\n<p>Ved brev af 16. januar 2012 anmodede styrelsen dig om at indsende dokumentation for din bopælsstatus som udeboende i perioderne maj 2009 til juli 2009, marts 2010 til juni 2011 og oktober 2011 til januar 2012. Det fremgik af styrelsens brev, at dokumentationen skulle bestå af en kopi af skøde, købsaftale, lejekontrakt og huslejekvittering eller logiværterklæring.</p>\r\n<p>Ved brev af 23. februar 2012 fremsendte du bopælsattest fra [Kommune], hvoraf fremgår, at du har haft folkeregisteradresse på [adresse] siden 1. februar 2009. Derudover var der vedlagt en erklæring fra din bror [. . . ], hvor han oplyser, at du har boet hos ham siden 1. februar 2009, og at han har modtaget kr. 1000,- kontant pr. måned for husleje, vand og el.</p>\r\n<p>Styrelsen har i brev af 14. marts 2012 meddelt dig, at det fremsendte ikke er tilstrækkelig dokumentation, og beder dig sende kopi af skøde, købsaftale, lejekontrakt og huslejekvittering eller logiværterklæring.</p>\r\n<p>I brev af 21. marts 2012 bekræfter [Kommune], at du er registreret i folkeregisteret på [adresse] og har været det siden 1. februar 2009. Kommunen bemærker, at de ikke kan udstede logiværterklæring i denne forbindelse.</p>\r\n<p>Du har i brev af 22. marts 2012 anført, at du har talt med styrelsen, og blev bedt om at indsende kontoudskrifter for at vise, at du hæver kr. 1000,- til din bror for husleje hver måned. Du anfører, at du rejser meget og derfor ind i mellem betaler ham lidt forskudt, når du ved, at du skal være væk i længere perioder. Du har vedlagt kontoudskrifter fra din bank for perioderne 23. august 2011 til 27. januar 2012 og 16. marts 2012 til 22. marts 2012. For at dokumentere, at du har betalt husleje til din bror, har du fremhævet fem transaktioner i kontoudskrifterne. Slutteligt anfører du, at det hos kommunen ikke var muligt få udleveret en logiværterklæring, og at de henviste til en bopælsattest.</p>\r\n<p>Styrelsen har i afgørelsen af 23. april 2012 meddelt dig, at de ikke finder det tilstrækkeligt dokumenteret, at du har været udeboende fra maj 2009. Styrelsen gør derfor opmærksom på, at din bopælsstatus ændres fra udeboende til hjemmeboende fra maj 2009, og at du vil modtage et krav om tilbagebetaling af for meget modtaget SU.</p>\r\n<p>Du har i brev af 3. maj 2012 klaget til Ankenævnet for Uddannelsesstøtten og bl.a. anført, at hverken dine forældre eller du selv mener, at du kan bo hjemme på grund af uenigheder af personlig karakter. [. . . ] Du oplyser, at din økonomiske situation er svær, efter din SU er sat ned. Slutteligt anfører du, at du ikke har anden dokumentation, du kan sende, og at du ikke har råd til at tilbagebetale.</p>\r\n<p>Styrelsen har videresendt sagen sammen med en udtalelse til ankenævnet. Styrelsen fastholder afgørelsen af 23. april 2012, og bemærker i øvrigt, at de fremsendte kontoudskrifter kun vedrører en meget begrænset del af den omhandlende periode, og ikke entydigt viser huslejebetalinger.</p>\r\n<p>Ankenævnet har ved brev af 23. maj 2012 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/10/2013"
        },
        {
            "displayName": "Accession",
            "displayValue": "W20130956525"
        },
        {
            "displayName": "Entydig dokumentidentifikation",
            "displayValue": "BR000337"
        },
        {
            "displayName": "Dato for indlæggelse",
            "displayValue": "18/10/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9565"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "16/10/2013"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "12/135832"
        },
        {
            "displayName": "Stikord",
            "displayValue": "Anke, SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}