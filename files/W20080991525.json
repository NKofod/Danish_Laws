{
    "id": 123095,
    "title": "Rådighedsvurdering ved ansøgning om efterlønsbevis",
    "documentTypeId": "240",
    "isSagsforlobPeriodValid": true,
    "shortName": "KEN nr 9915 af 11/07/2008",
    "documentHtml": "<div class=\"bjelke\">Den fulde tekst</div><p class=\"Titel2\">Rådighedsvurdering ved ansøgning om efterlønsbevis</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet fyldte 60 år den 20. maj 2007, men havde været sygemeldt fra den 30. april 2007. Den 15. juni 2007 blev hun raskmeldt. Medlemmet fik fuld løn fra sin arbejdsgiver under sygdom.</div>\r\n        </p>\r\n        <p class=\"Tekst2\">\r\n          <div>Medlemmet søgte efterlønsbevis den 20. maj 2007, og havde orienteret a-kassen om sygemeldingen. A-kassen udstedte først efterlønsbevis fra den 15. juni 2007 på grund af manglende rådighed under sygdom.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet tiltrådte a-kassens afgørelse.</div>\r\n        </p>\r\n        <p class=\"Tekst2\">\r\n          <div>Arbejdsmarkedets Ankenævn fandt efter en konkret vurdering, at medlemmet kunne have påtaget sig arbejde med fuld sædvanlig arbejdstid på de vilkår, som er almindelige inden for det pågældende faglige område fra den 20. maj 2007, således at hun havde ret til efterlønsbevis fra denne dato.</div>\r\n        </p>\r\n        <p class=\"Tekst2\">\r\n          <div>Nævnet lagde vægt på, at medlemmet havde dårlig ryg og ikke kunne påtages sig stillesiddende arbejde, men at medlemmets fysioterapeut havde anbefalet hende at gå meget.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 10. juli 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">De har ret til et efterlønsbevis med virkning fra den 20. maj 2007.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 28. august 2007.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">De fyldte 60 år den 20. maj 2007.</p>\r\n      <p class=\"TekstV\">De var sygemeldt fra den 30. april 2007 til og med den 14. juni 2007, og fik fuld løn fra Deres arbejdsgiver, [virksomhedens navn udeladt].</p>\r\n      <p class=\"TekstV\">De ringede til a-kassen den 20. maj 2007 og oplyste, at De var sygemeldt. De fulgte således den vejledning, som De havde fået i a-kassens brev af 26. februar 2007 om efterlønsbevis.</p>\r\n      <p class=\"TekstV\">Der er udstedt efterlønsbevis til Dem fra den 15. juni 2007, hvor De blev raskmeldt.</p>\r\n      <p class=\"TekstV\">De har oplyst, at De kunne have påtaget Dem andet arbejde under sygemeldingen. De var sygemeldt på grund af dårlig ryg og kunne ikke klare stillesiddende arbejde i den periode, men blev opfordret af Deres fysioterapeut til at gå meget. De kunne fx have gået med aviser.</p>\r\n      <p class=\"TekstV\">Arbejdsløshedskassen skal med virkning fra medlemmets 60 års dag udstede et efterlønsbevis til medlemmet, hvis medlemmet opfylder betingelserne herfor. Det fremgår af § 74 b, stk. 1 sammenholdt med § 74 a, stk. 1, nr. 1 i lov om arbejdsløshedsforsikring m.v.</p>\r\n      <p class=\"TekstV\">En af betingelserne er, at medlemmet vil kunne opfylde betingelserne for ret til dagpenge ved ledighed. Det fremgår af lovens § 74 a, stk. 1, nr. 4.</p>\r\n      <p class=\"TekstV\">Der kan kun udbetales dagpenge til et medlem, som står til rådighed for arbejdsmarkedet. Det fremgår af lovens § 62, stk. 1.</p>\r\n      <p class=\"TekstV\">Dagpenge må ikke udbetales til et medlem som er sygt eller i øvrigt ude af stand til at påtage sig arbejde af normalt omfang. Det fremgår af lovens § 62, stk. 2, nr. 1.</p>\r\n      <p class=\"TekstV\">At stå til rådighed for arbejdsmarkedet betyder, at medlemmet skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige område. Det fremgår af § 8, stk. 1 i bekendtgørelsen om rådighed.</p>\r\n      <p class=\"TekstV\">A-kassen skal undersøge og vurdere et medlems rådighed, hvis der opstår tvivl om rådigheden for arbejdsmarkedet. Det fremgår af bekendtgørelsens § 24, stk. 1.</p>\r\n      <p class=\"TekstV\">Der er således tale om en konkret vurdering, hvorvidt et medlem står til rådighed for arbejdsmarkedet.</p>\r\n      <p class=\"TekstV\">Arbejdsmarkedets Ankenævn finder efter en konkret vurdering, at De kunne have påtaget Dem et arbejde med fuld sædvanlig arbejdstid på de vilkår, som er almindelige inden for det pågældende faglige område. Nævnet har i den forbindelse lagt vægt på, at De havde dårlig ryg, og at Deres fysioterapeut havde anbefalet Dem at gå meget.</p>\r\n      <p class=\"TekstV\">De konkrete forhold på Deres aktuelle arbejdsplads, herunder muligheden for på Deres arbejdsplads at finde alternative opgaver i situationen, kan således have været bestemmende for Deres sygemelding. Om medlemmet i den konkrete situation har været nødt til at sygemelde sig, udelukket således ikke at medlemmet efter en konkret vurdering står til rådighed for arbejdsmarkedet.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 62, stk. 1, stk. 2, nr. 1 og stk. 6 samt § 74 b, stk. 1 sammenholdt med § 74 a, stk. 1 i lov om arbejdsløshedsforsikring m.v., jf. lovbekendtgørelse nr. 874 af 11. september 2005 med de ændringer, der følger af</p>\r\n        <p class=\"Liste1\"><span class=\"Liste1Nr\" id=\"\">–</span> lov nr. 523 af 24. juni 2005 om ændring af lov om en aktiv beskæftigelsesindsats med flere love</p>\r\n        <p class=\"Liste1\"><span class=\"Liste1Nr\" id=\"\">–</span> lov nr. 176 af 27. februar 2007 om ændring af lov om en aktiv beskæftigelsesindsats, lov om ansvaret for og styringen af den aktive beskæftigelsesindsats, lov om arbejdsløshedsforsikring m.v., lov om aktiv socialpolitik, integrationsloven, lov om statens voksenuddannelsesstøtte og lov om godtgørelse ved deltagelse i erhvervsrettet voksen- og efteruddannelse</p>\r\n        <p class=\"Liste1\"><span class=\"Liste1Nr\" id=\"\">–</span> lov nr. 1540 af 20. december 2006 om ændring af lov om arbejdsløshedsforsikring m.v., lov om en aktiv beskæftigelsesindsats, integrationsloven og lov om påligningen af indkomstskat til staten</p>\r\n        <p class=\"Liste1\"><span class=\"Liste1Nr\" id=\"\">–</span> § 3, § 8, stk. 1 og § 24, stk. 1 i Arbejdsdirektoratets bekendtgørelse nr. 179 af 19. februar 2007 om rådighed.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Arbejdsdirektoratet, Stormgade 10, Postboks 1103, 1009 København K.</p>\r\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\r\n      </p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005 med de ændringer, der følger af</span></p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> <span class=\"Bold\">lov nr. 523 af 24. juni 2005 om ændring af lov om en aktiv beskæftigelsesindsats med flere love</span></p>\r\n        <p class=\"Liste1\"><span class=\"Liste1Nr\" id=\"\">–</span> lov nr. 176 af 27. februar 2007 om ændring af lov om en aktiv beskæftigelsesindsats, lov om ansvaret for og styringen af den aktive beskæftigelsesindsats, lov om arbejdsløshedsforsikring m.v., lov om aktiv socialpolitik, integrationsloven, lov om statens voksenuddannelsesstøtte og lov om godtgørelse ved deltagelse i erhvervsrettet voksen- og efteruddannelse</p>\r\n        <p class=\"Liste1\"><span class=\"Liste1Nr\" id=\"\">–</span> <span class=\"Bold\">lov nr. 1540 af 20. december 2006 om ændring af lov om arbejdsløshedsforsikring m.v., lov om en aktiv beskæftigelsesindsats, integrationsloven og lov om påligningen af indkomstskat til staten</span></p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Kapitel 10</span></p>\r\n      <p class=\"TekstV\"><span class=\"Bold\">Ret til dagpenge og aktiveringsydelse</span></p>\r\n      <p class=\"TekstV\"><span class=\"Bold\">§ 62.</span> Der kan kun udbetales dagpenge til et medlem, som står til rådighed for arbejdsmarkedet. Det er en betingelse for at være til rådighed, at medlemmet</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> er aktivt arbejdssøgende,</p>\r\n        <p class=\"Liste1\"><span class=\"Liste1Nr\" id=\"\">2)</span> kan og vil overtage arbejde med dags varsel,</p>\r\n        <p class=\"Liste1\"><span class=\"Liste1Nr\" id=\"\">3)</span> kan og vil deltage i formidlingssamtaler, samtaler om formidlingsrelevante oplysninger (cv-samtaler) efter kapitel 6 i lov om en aktiv beskæftigelsesindsats og rådighedssamtaler,</p>\r\n        <p class=\"Liste1\"><span class=\"Liste1Nr\" id=\"\">4)</span> kan og vil deltage i kontaktforløb, herunder i jobsamtaler, og aftalte aktiviteter og tilbud efter lov om en aktiv beskæftigelsesindsats, og</p>\r\n        <p class=\"Liste1\"><span class=\"Liste1Nr\" id=\"\">5)</span> giver staten de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelses indsats.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Dagpenge må ikke udbetales til et medlem,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> som er sygt eller i øvrigt ude af stand til at påtage sig arbejde af normalt omfang,</p>\r\n        <p class=\"Liste1\"><span class=\"Liste1Nr\" id=\"\">2)</span> …</p>\r\n      </p>\r\n      <p class=\"TekstV\"><span class=\"Italic\">Stk. 3.</span> …</p>\r\n      <p class=\"TekstV\"><span class=\"Italic\">Stk. 4.</span> …</p>\r\n      <p class=\"TekstV\"><span class=\"Italic\">Stk. 5.</span> …</p>\r\n      <p class=\"TekstV\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1 og 2. Der kan herunder fastsættes nærmere bestemmelser om</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> de betingelser, et medlem skal opfylde for at kunne anses for at stå til rådighed for arbejdsmarkedet,</p>\r\n        <p class=\"Liste1\"><span class=\"Liste1Nr\" id=\"\">2)</span> medlemmets kontakt med arbejdsløshedskassen, staten og andre aktører i forbindelse med den aktive beskæftigelsespolitik, samt</p>\r\n        <p class=\"Liste1\"><span class=\"Liste1Nr\" id=\"\">3)</span> tab af dagpengeret som følge af manglende rådighed og generhvervelse af dagpengeret.</p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Kapitel 11 a</span></p>\r\n      <p class=\"TekstV\"><span class=\"Bold\">Efterløn</span></p>\r\n      <p class=\"TekstV\"><span class=\"Bold\">Betingelser for ret til efterløn</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 74 a.</span> Ret til efterløn har et medlem af en anerkendt arbejdsløshedskasse, jf. dog § 74 o, som</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> har nået efterlønsalderen, jf. § 74,</p>\r\n        <p class=\"Liste1\"><span class=\"Liste1Nr\" id=\"\">2)</span> har været medlem i mindst 30 år, jf. dog stk. 2-6,</p>\r\n        <p class=\"Liste1\"><span class=\"Liste1Nr\" id=\"\">3)</span> har indbetalt efterlønsbidrag, jf. § 77, stk. 4, i 30 år, og senest fra medlemmet er fyldt 30 år, jf. dog stk. 2-6,</p>\r\n        <p class=\"Liste1\"><span class=\"Liste1Nr\" id=\"\">4)</span> vil kunne opfylde betingelserne for ret til dagpenge ved ledighed, jf. dog stk. 8 og 9,</p>\r\n        <p class=\"Liste1\"><span class=\"Liste1Nr\" id=\"\">5)</span> har fået indberettet værdien af pensionsformuen, jf. § 74 j, stk. 3, 4, 7 og 8, og</p>\r\n        <p class=\"Liste1\"><span class=\"Liste1Nr\" id=\"\">6)</span> har bopæl her i riget eller i et andet EØS-land.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> …</p>\r\n      <p class=\"TekstV\"><span class=\"Bold\">Efterlønsbevis</span></p>\r\n      <p class=\"TekstV\"><span class=\"Bold\">§ 74 b.</span> Arbejdsløshedskassen skal med virkning fra det tidspunkt, hvor et medlem opfylder betingelserne i § 74 a, bortset fra stk. 1, nr. 5 og 6, udstede et efterlønsbevis til medlemmet, medmindre medlemmet samtidig overgår til efterløn.</p>\r\n      <p class=\"TekstV\"><span class=\"Italic\">Stk. 2.</span> …</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 179 af 19. februar 2007 om rådighed</span></p>\r\n      <p class=\"TekstV\"><span class=\"Bold\">Kapitel 1</span></p>\r\n      <p class=\"TekstV\"><span class=\"Bold\">Område og begreber mv.</span></p>\r\n      <p class=\"TekstV\"><span class=\"Bold\">§ 1.</span> Reglerne i denne bekendtgørelse omfatter medlemmer af en a-kasse, som</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> …</p>\r\n        <p class=\"Liste1\"><span class=\"Liste1Nr\" id=\"\">2)</span> …</p>\r\n        <p class=\"Liste1\"><span class=\"Liste1Nr\" id=\"\">3)</span> anmoder om at få udstedt efterlønsbevis eller</p>\r\n        <p class=\"Liste1\"><span class=\"Liste1Nr\" id=\"\">4)</span> …</p>\r\n      </p>\r\n      <p class=\"TekstV\"><span class=\"Italic\">Stk. 2.</span> …</p>\r\n      <p class=\"TekstV\"><span class=\"Bold\">Kapitel 2</span></p>\r\n      <p class=\"TekstV\"><span class=\"Bold\">Generelle rådighedsbetingelser</span></p>\r\n      <p class=\"TekstV\"><span class=\"Bold\">§ 3.</span> Et ledigt medlem kan kun få dagpenge, hvis medlemmet står til rådighed for arbejdsmarkedet.</p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">Overtagelse af arbejde</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 8.</span> Et medlem skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige område. For deltidsforsikrede er fuld sædvanlig arbejdstid 30 timer om ugen.</p>\r\n      <p class=\"TekstV\"><span class=\"Italic\">Stk. 2</span>. Rimeligt arbejde omfatter alt arbejde, som medlemmet kan varetage. Arbejdet er også rimeligt, hvis medlemmet kan varetage det efter et kortere uddannelsesforløb, og medlemmet får tilbudt den fornødne oplæring i forbindelse med formidlingen.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Kapitel 9</span></p>\r\n      <p class=\"TekstV\"><span class=\"Bold\">Rådighedsvurdering</span></p>\r\n      <p class=\"TekstV\"><span class=\"Bold\">§ 24.</span> A-kassen skal undersøge og vurdere et medlems rådighed, hvis der opstår tvivl om rådigheden for arbejdsmarkedet.</p>\r\n      <p class=\"TekstV\"><span class=\"Italic\">Stk. 2.</span> A-kassen skal notere alle oplysninger, der kan have betydning for medlemmets ret til dagpenge, herunder underretninger fra jobcenteret og oplysninger, som medlemmet selv giver.</p>\r\n      <p class=\"TekstV\"><span class=\"Italic\">Stk. 3.</span> …</p>\r\n      <p class=\"TekstV\"><span class=\"Bold\">Kapitel 10</span></p>\r\n      <p class=\"TekstV\"><span class=\"Bold\">Tab af retten til dagpenge og arbejdskrav</span></p>\r\n      <p class=\"TekstV\"><span class=\"Bold\">§ 29.</span> Hvis et medlem ikke anses for at stå til rådighed efter § 17 og §§ 24-28, kan medlemmet ikke få dagpenge.</p>\r\n      <p class=\"TekstV\"><span class=\"Italic\">Stk. 2.</span> Et fuldtidsforsikret medlem kan igen få dagpenge, når medlemmet har haft mere end 300 timers arbejde i en periode på 10 uger. Det er en betingelse, at arbejdet er udbudt på almindelige løn- og arbejdsvilkår, og at der ikke er givet offentlige løntilskud til arbejdet.</p>\r\n      <p class=\"TekstV\"><span class=\"Italic\">Stk. 3.</span> Et deltidsforsikret medlem kan igen få dagpenge, når medlemmet har haft mindst 150 timers arbejde i en periode på 10 uger. Det er en betingelse, at arbejdet er udbudt på almindelige løn- og arbejdsvilkår, og at der ikke er givet offentlige løntilskud til arbejdet.</p>\r\n      <p class=\"TekstV\"><span class=\"Italic\">Stk. 4.</span> Et medlem kan igen få dagpenge, hvis medlemmet i mindst 26 uger uafbrudt har drevet ustøttet selvstændig virksomhed i væsentligt omfang.</p>\r\n      <p class=\"TekstV\"><span class=\"Italic\">Stk. 5.</span> Et medlem, der ikke står til rådighed, fordi medlemmet har forbeholdt sin arbejdskraft for en bestemt arbejdsgiver eller arbejdsplads, kan igen få dagpenge, hvis medlemmet dokumenterer, at årsagen til den manglende rådighed ikke længere er til stede.</p>\r\n      <p class=\"TekstV\"><span class=\"Italic\">Stk. 6.</span> Et medlem kan ikke opfylde kravet om arbejde i stk. 2 og 3 med arbejde af den karakter, der var årsag til den manglende rådighed, jf. § 16.</p>\r\n      <p class=\"TekstV\"><span class=\"Italic\">§ 30.</span> Direktøren for Arbejdsdirektoratet kan give tilladelse til, at et medlem kan gå på efterløn eller få udstedt et efterlønsbevis, selvom medlemmet ikke kan få dagpenge, fordi medlemmet har begrænset sin rådighed for arbejdsmarkedet til arbejde omfattet af § 16, og kravet om arbejde, jf. § 29, ikke er opfyldt.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/01/2009"
        },
        {
            "displayName": "Accession",
            "displayValue": "W20080991525"
        },
        {
            "displayName": "Entydig dokumentidentifikation",
            "displayValue": "BE003220"
        },
        {
            "displayName": "Dato for indlæggelse",
            "displayValue": "20/01/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9915"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "11/07/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100459-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}