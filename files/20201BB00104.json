{
    "id": 218146,
    "title": "Forslag til folketingsbeslutning om en national strategi for bekæmpelse af trafikstøj",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 104",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 8. december 2020 af Kristian Pihl Lorentzen (V), Hans Andersen (V), Martin Geertsen (V), Peter Juel-Jensen (V), Ellen Trane Nørby (V) og Hans Christian Schmidt (V)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om en national strategi for bekæmpelse af trafikstøj</p>\r\n<p class=\"Tekst1Sp\">Folketinget pålægger regeringen inden udgangen af juni 2021 at udarbejde en national strategi, der skal sikre effektiv bekæmpelse af trafikstøj langs det statslige vejnet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Det er forbundet med alvorlige helbredsmæssige konsekvenser at være udsat for kraftig trafikstøj. Ifølge Verdenssundhedsorganisationen, WHO, kan trafikstøj medføre gener og helbredseffekter som kommunikationsbesvær, hovedpine, søvnbesvær, stress, forøget blodtryk, forøget risiko for hjertesygdomme og hormonelle påvirkninger samt påvirke børns indlæring (»Environmental Noise Guidelines for the European Region«, World Health Organization, 2018).</p>\r\n<p class=\"NormalInd\">\r\n</p>\r\n<p class=\"NormalInd\">I WHO’s rapport »Burden of disease from environmental noise« fra 2011 konkluderes det, at trafikstøj hvert år koster mindst 1.000.000 sunde leveår i Vesteuropa, og det skønnes, at flere hundrede danskere hvert år dør for tidligt på grund af udsættelse for trafikstøj. I lyset af den markante trafikvækst er problemet med trafikstøj blevet forværret en lang række steder i landet, ikke mindst langs stærkt trafikerede statsveje. Trafikken på det danske motorvejsnet steg med 36 pct. i perioden 2010-2018 med deraf følgende voksende problemer med trafikstøj – og der forventes en fortsat stigning i vejtrafikken i de kommende år (»Statsvejnettet – Oversigt over tilstand og udvikling«, Vejdirektoratet, 2019).</p>\r\n<p class=\"NormalInd\">Transportministeren har i et svar til Folketinget oplyst, at der ikke findes et samlet nationalt overblik over behovet for investeringer i støjdæmpning langs statsvejnettet, jf. Transportudvalget – alm. del svar på spørgsmål 785, folketingsåret 2019-20. Der findes heller ikke et samlet overblik over, hvad vi har af støjdæmpende infrastruktur i Danmark. Derfor risikerer man at famle i blinde, når man planlægger investeringer på området. En national støjstrategi er derfor forudsætningen for, at vi får størst mulig effekt ud af de midler, der vil blive afsat til støjbekæmpelse i forbindelse med den næste ambitiøse infrastrukturaftale, der indgås.</p>\r\n<p class=\"NormalInd\">\r\n</p>\r\n<p class=\"NormalInd\">Beslutningsforslaget er fremsat med et ønske om, at problemerne med trafikstøj fremover håndteres langt mere systematisk og effektivt, end det sker på nuværende tidspunkt.</p>\r\n<p class=\"NormalInd\">Folketinget pålægger derfor regeringen at invitere Folketingets partier til forhandlinger om grundlaget for udarbejdelse af en ny national støjstrategi. Den nationale støjstrategi skal have til formål at give et bedre beslutningsgrundlag i kraft af en systematisk kortlægning af støjproblemer langs statsvejnettet ved hjælp af målinger i terrænet samt i dialog med kommuner og støjramte borgere. Desuden skal der i strategien fastsættes politiske mål og prioriteringer samt konkrete virkemidler for indsatsen til bekæmpelse af trafikstøj. Strategien skal således give grundlag for optimering af den samlede indsats mod trafikstøj, så vi får mest mulig effekt for hver eneste skattekrone.</p>\r\n<p class=\"NormalInd\">Det er forslagsstillernes forventning, at de kommende trafikforhandlinger primo 2021 resulterer i afsættelse af midler til en ambitiøs støjbekæmpelsespulje. Venstre har allerede i sit fuldt finansierede finanslovsforslag for 2021 afsat en stor pulje til støjdæmpning langs vejene, så vi snarest kan gå fra ord til handling.</p>\r\n<p class=\"NormalInd\">Den konkrete udformning af den nye nationale støjstrategi kan udarbejdes af en tværministeriel arbejdsgruppe, så emner så som sundhed, transport, klima, miljø og bolig sammentænkes. Derudover vil relevante eksterne aktører fra transport-, bolig- og sundhedsbranchen skulle inddrages i tilblivelsen af støjstrategien.</p>\r\n<p class=\"NormalInd\">Det er forslagsstillernes forventning, at en national strategi også vil inspirere kommunerne til at udarbejde lokale strategier til bekæmpelse af trafikstøj langs det kommunale vejnet.</p>\r\n<p class=\"NormalInd\">Regeringen pålægges således med vedtagelse af beslutningsforslaget inden juni 2021 at udarbejde den oven for beskrevne nationale støjstrategi for det statslige vejnet.</p>\r\n<p class=\"NormalInd\">Der lægges op til at afsætte 2 mio. kr. til udarbejdelse af støjstrategien, som skal finansieres af førnævnte støjbekæmpelsespulje.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Kristian Pihl Lorentzen </span>(V):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om en national strategi for bekæmpelse af trafikstøj.</p>\r\n<p class=\"ForslagsNummer\">(Beslutningsforslag nr. B 104)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 104",
            "stateLabel": "Beretning afgivet",
            "references": [
                {
                    "shortName": "2020/1 BSF 104",
                    "title": "Forslag til folketingsbeslutning om en national strategi for bekæmpelse af trafikstøj",
                    "presentationName": "Beslutningsforslag som fremsat",
                    "documentTypeId": 480,
                    "documentId": 218146,
                    "eliUri": "/eli/ft/20201BB00104",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b104/index.htm"
                },
                {
                    "shortName": "2020/1 BRB 104",
                    "title": "Beretning over Forslag til folketingsbeslutning om en national strategi for bekæmpelse af trafikstøj",
                    "presentationName": "Beretning over beslutningsforslag",
                    "documentTypeId": 510,
                    "documentId": 221963,
                    "eliUri": "/eli/ft/20201EB00869",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "09/12/2020"
        },
        {
            "displayName": "Accession",
            "displayValue": "20201BB00104"
        },
        {
            "displayName": "Entydig dokumentidentifikation",
            "displayValue": "AX025296"
        },
        {
            "displayName": "Dato for førstegangsindlæggelse",
            "displayValue": "09/12/2020"
        },
        {
            "displayName": "Dato for indlæggelse",
            "displayValue": "09/12/2020"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "104"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}