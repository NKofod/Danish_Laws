{
    "id": 121999,
    "title": "Sambeskatning - koncernforbindelse",
    "documentTypeId": "230",
    "isSagsforlobPeriodValid": true,
    "shortName": "AFG nr 9754 af 28/10/2008",
    "documentHtml": "<div class=\"bjelke\">Den fulde tekst</div><p class=\"Titel2\">Sambeskatning - koncernforbindelse</p>\r\n      <p class=\"TekstV\">Spørgsmål</p>\r\n      <p class=\"TekstV\">Skal A A/S sambeskattes med moderselskabet B A/S, der i øvrigt indgår i sambeskatningen med C A/S, jf. selskabsskattelovens § 31 C?</p>\r\n      <p class=\"TekstV\">Svar</p>\r\n      <p class=\"TekstV\">Spørgsmålet besvares med et \"ja\".</p>\r\n      <p class=\"TekstV\">Beskrivelse af de faktiske forhold</p>\r\n      <p class=\"TekstV\">B A/S ejer 50 % af aktierne i A A/S, de resterende 50 % ejes af D ApS og E ApS. B A/S indgår allerede i en større koncern med C A/S.</p>\r\n      <p class=\"TekstV\">B A/S og A A/S har regnskabsår sammenfaldende med kalenderåret. Årsregnskabet for B A/S er vedlagt ansøgningen. De nye vedtægter og aktionæroverenskomst for A A/S er vedlagt ligeledes vedlagt ansøgningen.</p>\r\n      <p class=\"TekstV\">For indkomståret 2008 har A A/S ændret deres vedtægter. Aktionæroverenskomsten mellem B A/S og henholdsvis D ApS og E ApS er ligeledes ændret gældende for indkomståret 2008.</p>\r\n      <p class=\"TekstV\">Spørgers eventuelle opfattelse ifølge anmodning og bemærkninger til sagsfremstilling</p>\r\n      <p class=\"TekstV\">Efter ændringen af vedtægterne og aktionæroverenskomsten er det vores opfattelse, at A A/S skal sambeskattes med B A/S. Som følge af dette vil A A/S indgå i sambeskatningen med C-koncernen.</p>\r\n      <p class=\"TekstV\">Inden ændringen i aktionæroverenskomsten havde B A/S ret til at udpege 2 medlemmer til bestyrelsen, og D ApS og E ApS havde hver især ret til at udpege et medlem. Under denne aktionæroverenskomst havde B A/S således ikke kontrol med A A/S.</p>\r\n      <p class=\"TekstV\">Ændringen af aktionæroverenskomsten og vedtægterne medfører, at B A/S får kontrol med A A/S. I de nye vedtægter skal bestyrelsen således bestå af 3-5 medlemmer, mod 4 i de tidligere vedtægter. Aktinæroverenskomstens ændres således, at bestyrelsen består af 5 medlemmer, mod de tidligere 4 medlemmer. Aktionæroverenskomsten ændres således, at B A/S indstiller 3 medlemmer til bestyrelsen, mod tidligere ét medlem i den gamle aktionæroverenskomst. D ApS og E ApS indstiller fortsat hver især 1 medlem til bestyrelsen.</p>\r\n      <p class=\"TekstV\">Ændringen i aktionæroverenskomsten medfører, at B A/S får bestemmende indflydelse på A A/S, gennem valg af flertal af det øverste ledelsesorgans medlemmer. B A/S kan derfor betegnes som moderselskab for A A/S, jf. selskabsskatteloven § 31 C, stk. 2, nr. 2. Da B A/S ejer 50 % af aktierne i A A/S overholdes kravet om, at B A/S skal have aktionærstatus i A A/S.</p>\r\n      <p class=\"TekstV\">Det er spørgers opfattelse, at B A/S har kontrol med, og derfor kan karakteriseres som moderselskab for A A/S. De to selskaber skal derfor sambeskattes efter selskabsskattelovens § 31 C.</p>\r\n      <p class=\"TekstV\">SKATs indstilling har været til udtalelse hos rådgiver, som den 29. september 2008 har meddelt, at de ikke har bemærkninger hertil.</p>\r\n      <p class=\"TekstV\">SKATs indstilling og begrundelse</p>\r\n      <p class=\"TekstV\">Ved vedtagelsen af L121 i 2005 blev selskabsskattelovens § 31 C indført. Selskabsskattelovens § 31 C foreskriver, hvornår et selskab kan betragtes som moderselskab for et andet (datter)selskab med den betydning, at de to selskaber skal sambeskattes, da der foreligger en koncern.</p>\r\n      <p class=\"TekstV\">Det følger således af selskabsskattelovens § 31 C, stk. 2 fem måder, hvorpå der kan etableres en koncern.</p>\r\n      <p class=\"TekstV\">I selskabsskattelovens § 31 C, stk. 2, nr. 1 er det et krav, at moderselskabet besidder flertallet af stemmerettighederne i datterselskabet. Der er med flertallet af stemmerettighederne forstået en ret til at råde over mere end 50 % af stemmerne i selskabet.</p>\r\n      <p class=\"TekstV\">Som sagen er fremlagt ser koncernen sådan ud:</p>\r\n      <p><img alt=\"AN9431_1_1.png Size: (500 X 244)\" border=\"no\" name=\"AN9431_1_1\" src=\"/image.aspx?id=121999&img=AN9431_1_1.png\"></p>\r\n      <p class=\"TekstV\">Som det fremgår af tegningen og oplysningerne fra rådgiver har B A/S ikke mere end 50 % af stemmerettighederne i A A/S. Det er derfor ikke muligt, at der etableres en koncern efter selskabsskattelovens § 31 C, stk. 2, nr. 1.</p>\r\n      <p class=\"TekstV\">I vedtægterne for A A/S fremgår det, at selskabet ledes af en bestyrelse på 3-5 medlemmer. B ApS har indgået en aktionæroverenskomst med D ApS og E ApS. Det følger af denne, at B A/S har ret til at indstille 3 bestyrelsesmedlemmer og D ApS og E ApS har ret til hver at indstille 1 bestyrelsesmedlem.</p>\r\n      <p class=\"TekstV\">Skatterådet har i blandt andet 2006 truffet afgørelse omkring etablering af koncernforbindelse. Der henvises især til SKM2006.107.SR. I denne sag kom Skatterådet frem til, at selv om A kun ejede 50 % af såvel kapitalen som stemmerettighederne i C var der etableret koncernforbindelse imellem selskaberne, da A havde ret til at udpege 3 medlemmer af den øverste ledelse, bestyrelsen, som bestod af 3-5 medlemmer.</p>\r\n      <p class=\"TekstV\">Det er på baggrund af sagens oplysninger og SKM2006.107.SR SKATs opfattelse, at der ved ændringen af vedtægterne i A ApS samt aktionæroverenskomsten mellem B A/S, D ApS og E ApS etableres koncernforbindelse mellem B A/S, som moderselskab, og A A/S, som datterselskab.</p>\r\n      <p class=\"TekstV\">På baggrund af ovenstående er det SKATs opfattelse, at spørgsmålet skal besvares bekræftende.</p>\r\n      <p class=\"TekstV\">Skatterådets afgørelse og begrundelse</p>\r\n      <p class=\"TekstV\">Skatterådet følger SKATs indstilling.</p>\r\n      <p class=\"TekstV\">Svaret er bindende for skattemyndighederne i følgende periode</p>\r\n      <p class=\"TekstV\">I 5 år, der regnes fra modtagelsen af svaret jf. SFL § 25, stk. 1.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/11/2008"
        },
        {
            "displayName": "Accession",
            "displayValue": "X20080975401"
        },
        {
            "displayName": "Entydig dokumentidentifikation",
            "displayValue": "AN009431"
        },
        {
            "displayName": "Dato for indlæggelse",
            "displayValue": "19/01/2010"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9754"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "28/10/2008"
        },
        {
            "displayName": "Administrerende myndighed",
            "displayValue": "Skatterådet"
        },
        {
            "displayName": "Ressortministeriets journalnummer",
            "displayValue": "Skattemin.,<br />SKAT, j.nr. 08-156301"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}