{
    "id": 143160,
    "title": "Bekendtgørelse om randzoner",
    "documentTypeId": "60",
    "isSagsforlobPeriodValid": true,
    "shortName": "BEK nr 892 af 29/08/2012",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Indledning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Definitioner m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Reduktion af randzonebredden</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Dispensationer</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Omlægning af vedvarende græsarealer og høst af afgrøder</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Straffe- og ikrafttrædelsesbestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om randzoner</p>\r\n<p class=\"Indledning2\">I medfør af § 1, stk. 3 og 4, § 2, stk. 2, § 5, stk. 1, § 6, § 7, stk. 3, § 9, § 10, stk. 2, og § 11, stk. 2, i lov nr. 591 af 14. juni 2011 om randzoner, som ændret ved lov nr. 563 af 18. juni 2012, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Indledning</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Denne bekendtgørelse fastlægger supplerende bestemmelser vedrørende reglerne i lov om randzoner, som ændret ved lov nr. 563 af 18. juni 2012.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> NaturErhvervstyrelsen fører kontrol med, at bestemmelserne i lov om randzoner overholdes.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Definitioner m.v.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Ved vandløb forstås i denne bekendtgørelse de åbne vandløb i landzone, der er omfattet af vandløbslovens bestemmelser.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Ved søer forstås i denne bekendtgørelse alle søer over 100 m<span class=\"Superscript\">2</span> i landzone.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> I det omfang, der etableres nye vandløb eller søer, vil disse blive omfattet af lovens bestemmelser om randzoner. Tilsvarende gælder, at randzonerne langs eksisterende søer eller vandløb vil bortfalde i det omfang, disse søer eller vandløb overdækkes, rørlægges eller nedlægges.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Ved dyrkning af vedvarende græs forstås en jordbrugsmæssig udnyttelse af græsarealer til slæt eller afgræsning, jf. § 10.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Randzonebredden fastlægges til 10 m.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Randzonens bredde måles fra vandløbets eller søens øverste kant, jf. lovens § 4.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Reglerne i lovens § 1, stk. 1, finder ikke anvendelse for vandløb, der ikke er omfattet af vandplanen for de områder i de syd- og sønderjyske marskområder, der fremgår af det kompensationskort, som findes på NaturErhvervstyrelsens hjemmeside www.naturerhverv.dk/randzoner.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Reglerne finder heller ikke anvendelse for vandløb, der ikke er omfattet af vandplanen for de områder med marsklignende strukturer, der fremgår af det kompensationskort, som findes på NaturErhvervstyrelsens hjemmeside www.naturerhverv.dk/randzoner.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Reglerne i lovens § 1, stk. 1, er ikke til hinder for bekæmpelse af kæmpebjørneklo.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Reglerne i lovens § 1, stk. 1, er heller ikke til hinder for udførelse af vandløbsvedligeholdelse og andre lovlige vandløbsarbejder, herunder oplægning og udspredning af det oprensede materiale.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Reduktion af randzonebredden</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Ansøgning om reduktion af randzonebredden efter lovens § 5 skal være NaturErhvervstyrelsen i hænde senest den 1. november 2012.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Ansøgning om reduktion efter lovens § 5 kan ske digitalt via NaturErhvervstyrelsens Tast selv-service, jf. tillige stk. 3.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Hvis ansøgning om reduktion efter lovens § 5 ikke sker digitalt, jf. stk. 2, skal ansøgningen indeholde:</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk3_Num1\">1)</span> Oplysning om bedriftens samlede areal, dvs. bedriftens matrikulære areal samt tilforpagtede arealer og minus bortforpagtede arealer, opgjort pr. 1. september 2012.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk3_Num2\">2)</span> Oplysning om det samlede randzoneareal, der er inden for bedriften. Det samlede randzoneareal opgøres som summen af de arealer, hvor der gælder et forbud efter lovens § 1, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk3_Num3\">3)</span> Oplysning om det samlede 2 m bræmmeareal på bedriften, jf. vandløbslovens § 69, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk3_Num4\">4)</span> Oplysning om, hvilken bredde randzonen skal have, for at randzonearealet højst vil udgøre 5 pct. af bedriftens samlede areal, jf. stk. 4.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Ved fastlæggelse af den reducerede randzonebredde afrundes den beregnede bredde ned til nærmeste halve meter.</p>\r\n<p class=\"Stk2\">\r\n   <span class=\"StkNr\" id=\"Par6_Stk5\">Stk. 5.</span> Hvis der er tale om fastlæggelse af en reduceret randzonebredde på tilforpagtede arealer inden for bedriften, skal det dokumenteres ved erklæring fra ejeren af de tilforpagtede arealer, at ejeren er indforstået med, at der fastlægges en reduceret randzonebredde på det tilforpagtede areal. Ejerens erklæring kan efter ansøgning eftersendes inden en frist på 3 måneder.</p>\r\n<p class=\"Stk2\">\r\n   <span class=\"StkNr\" id=\"Par6_Stk6\">Stk. 6.</span> NaturErhvervstyrelsen kan dispensere fra fristen i stk. 1 i situationer, hvor en lodsejer er i tvivl om, hvorvidt et givet vandløb er omfattet af lovens regler. Ansøgning herom skal være NaturErhvervstyrelsen i hænde senest den 1. november 2012, jf. tillige § 7, stk. 3.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> En lodsejer, der i medfør af lovens § 5 har søgt om tilladelse til reduktion af randzonebredden inden for sin bedrift, vil i perioden fra 1. september 2012 og indtil tilladelsen foreligger, kunne opfylde randzonelovens krav ved at udlægge en reduceret randzone i den bredde, der er indgivet ansøgning om.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Bredden af randzonen fastlægges endeligt, når ansøgningen efter lovens § 5 er behandlet.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> En lodsejer, der har søgt om dispensation fra fristen til at indsende ansøgning om reduktion, vil kunne opfylde randzonelovens krav ved at udlægge en reduceret randzone i en bredde, der er opgjort i forhold til de randzonestrækninger, der ikke er tvivl om. Den opgjorte randzonebredde skal i så fald oplyses ved ansøgningen om dispensation efter bekendtgørelsens § 6.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Dispensationer</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> NaturErhvervstyrelsen kan i medfør af lovens § 6 i særlige tilfælde efter ansøgning meddele dispensation fra kravet om randzonens bredde samt forbuddet mod at gødske, sprøjte, dyrke eller foretage anden jordbearbejdning på randzonearealet eller på dele af randzonearealet.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Ansøgning om dispensation efter lovens § 6 skal indeholde:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num1\">1)</span> Angivelse af hvilke bestemmelser, der søges om dispensation fra og oplysning om særlige forhold, der kan begrunde en dispensation.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num2\">2)</span> Oplysning om hvilke arealer, der søges om dispensation for.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num3\">3)</span> Kort, der viser beliggenheden af de pågældende randzonearealer.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num4\">4)</span> Relevant dokumentation for de forhold, der kan begrunde en dispensation.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> NaturErhvervstyrelsen kan i medfør af lovens § 6a i særlige tilfælde efter ansøgning meddele dispensation fra bestemmelsen om, at randzonerne er åbne for færdsel efter reglerne i naturbeskyttelsesloven.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Ansøgning om tilladelse efter lovens § 6a skal indeholde:</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk2_Num1\">1)</span> Oplysning om særlige forhold, der kan begrunde en dispensation.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk2_Num2\">2)</span> Oplysning om hvilke arealer, der søges om dispensation for.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk2_Num3\">3)</span> Kort, der viser beliggenheden af de pågældende randzonearealer.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk2_Num4\">4)</span> Relevant dokumentation for de forhold, der kan begrunde en dispensation.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Omlægning af vedvarende græsarealer og høst af afgrøder</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Der kan højst ske omlægning af arealer med vedvarende græs hvert 7. år i randzoner.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Det er ikke tilladt at foretage jordbearbejdning, medmindre det er nødvendigt for at omlægge vedvarende græsarealer. Omlægning må dog kun ske uden brug af gødskning eller sprøjtning.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Det er tilladt at foretage den jordbearbejdning, der er nødvendig for at etablere vedvarende græsarealer på arealer, der hidtil har henligget udyrkede. Tilsvarende gælder for arealer, hvor der er høstet afgrøder, jf. § 11. Etablering af græsarealer må dog kun ske uden brug af gødskning eller sprøjtning.</p>\r\n<p class=\"Stk2\">\r\n   <span class=\"StkNr\" id=\"Par10_Stk4\">Stk. 4.</span> Det er en forudsætning for omlægning efter stk. 1-3, at omlægningen ikke strider mod anden lovgivning.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Det er uden nogen tidsbegrænsning tilladt at høste afgrøder, der er etableret i randzonen. Dette gælder både etårige og flerårige afgrøder.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Det er ikke tilladt at gødske eller sprøjte afgrøder, der er omfattet af stk. 1, medmindre der er opnået dispensation, jf. lovens § 6.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Straffe- og ikrafttrædelsesbestemmelser</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Overtrædelse af bestemmelserne i § 10 og § 11, stk. 2, straffes med bøde.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Der kan pålægges selskaber mv. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Bekendtgørelsen træder i kraft den 1. september 2012.</p><div class=\"Givet\" id=\"Givet\"><p class=\"Givet\" align=\"center\">NaturErhvervstyrelsen, den 29. august 2012</p><p class=\"Sign1\" align=\"center\">Pernille Andersen</p><p class=\"Sign2\" align=\"right\">/ Kurt Vagner Jensen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/08/2012"
        },
        {
            "displayName": "Accession",
            "displayValue": "B20120089205"
        },
        {
            "displayName": "Entydig dokumentidentifikation",
            "displayValue": "AH004681"
        },
        {
            "displayName": "Dato for førstegangsindlæggelse",
            "displayValue": "31/08/2012"
        },
        {
            "displayName": "Dato for indlæggelse",
            "displayValue": "31/08/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "892"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "29/08/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "NaturErhvervstyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />NaturErhvervstyrelsen, j.nr. 12-6022-000002"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}