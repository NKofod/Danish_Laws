{
    "id": 80683,
    "title": "Bekendtgørelse om statsautoriserede og registrerede revisorers erklæringer m.v.",
    "documentTypeId": "60",
    "isSagsforlobPeriodValid": false,
    "shortName": "BEK nr 90 af 22/02/1996",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Indledende bestemmelser</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Afgivelse af erklæringer</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Arbejdets tilrettelæggelse, revisionsprotokol og  \r\n\r\n dokumentation</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Straffebestemmelser</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Ikrafttrædelsesbestemmelser</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Bekendtgørelse om statsautoriserede og  \r\n\r\n registrerede revisorers erklæringer m.v. </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 6 a, stk. 4, og § 16, stk. 2, i lov om </P>  \r\n\r\n<P>statsautoriserede revisorer, jf. lovbekendtgørelse nr. 762 af 22. </P>  \r\n\r\n<P>august 1994, samt § 4 a, stk. 4, og § 9, stk. 2, i lov om </P>  \r\n\r\n<P>registrerede revisorer, jf. lovbekendtgørelse nr. 763 af 22. august </P>  \r\n\r\n<P>1994, fastsættes: </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Indledende bestemmelser </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Revisor er offentlighedens tillidsrepræsentant,  \r\n\r\n når revisor afgiver erklæringer og rapporter, der kræves i henhold til  \r\n\r\n lovgivningen, eller som ikke udelukkende er bestemt til hvervgiverens egen  \r\n\r\n brug. </P>  \r\n\r\n<P CLASS=STK> <I>Stk. 2. </I> Revisor skal affatte de i stk. 1 omhandlede  \r\n\r\n erklæringer og rapporter uafhængigt af hvervgiver og under hensyn til de  \r\n\r\n forhold, som modtagerne må forventes normalt at tillægge betydning, når de  \r\n\r\n træffer beslutninger. Revisor skal derfor tage stilling til alle forhold,  \r\n\r\n medmindre de er uvæsentlige for formålet med erklæringen eller rapporten, og  \r\n\r\n andet ikke fremgår af lovgivningen m.v. </P>  \r\n\r\n<P CLASS=STK> <I>Stk. 3. </I> Revisor skal affatte erklæringer og rapporter i  \r\n\r\n et entydigt og let forståeligt sprog. </P>  \r\n\r\n<P CLASS=STK> <I>Stk. 4. </I> Modtagerne forudsættes i denne bekendtgørelse  \r\n\r\n at være de personer, virksomheder og offentlige myndigheder m.v., hvis  \r\n\r\n beslutninger normalt må forventes at blive påvirket af erklæringerne eller  \r\n\r\n rapporterne. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved et regnskab forstås i denne bekendtgørelse  \r\n\r\n et årsregnskab, et andet regnskab eller en tilsvarende regnskabsopstilling.  \r\n\r\n Medmindre andet fremgår, omfatter et regnskab også årsberetninger og  \r\n\r\n lignende, der er knyttet til regnskabet. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Afgivelse af erklæringer </I> </P>  \r\n\r\n<P>Revisionspåtegninger på </P>  \r\n\r\n<P>reviderede regnskaber </P>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> En revisionspåtegning på et regnskab er revisors  \r\n\r\n erklæring om den udførte revision. </P>  \r\n\r\n<P CLASS=STK> <I>Stk. 2. </I> I modervirksomheder, der aflægger  \r\n\r\n koncernregnskab, skal der afgives en fælles revisionspåtegning for  \r\n\r\n årsregnskabet og koncernregnskabet. Reglerne i §§ 4-7 finder tilsvarende  \r\n\r\n anvendelse. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Revisionspåtegningen skal indeholde følgende i  \r\n\r\n fast rækkefølge: </P>  \r\n\r\n<UL CLASS=PLAIN-LIST>  \r\n\r\n<LI>1) en identifikation af det regnskab, der er revideret, </LI>  \r\n\r\n<LI>2) en omtale af, at det af bestyrelsen og direktionen eller et  \r\n\r\n tilsvarende ledelsesorgan (ledelsen) eller af hvervgiveren udarbejdede  \r\n\r\n regnskab er revideret, </LI>  \r\n\r\n<LI>3) en omtale af den udførte revision, jf. stk. 2, </LI>  \r\n\r\n<LI>4) forbehold i henhold til § 5, eller oplysning om, at påtegningen er  \r\n\r\n uden forbehold, jf. stk. 3, </LI>  \r\n\r\n<LI>5) eventuelle supplerende oplysninger i henhold til § 6, og </LI>  \r\n\r\n<LI>6) en konklusion vedrørende den udførte revision, jf. stk. 4. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I omtalen af den udførte revision skal oplyses  \r\n\r\n om revisionens formål og karakter. Herunder skal særskilt oplyses, hvis  \r\n\r\n revisionen omfatter andet end regnskabet. </P>  \r\n\r\n<P CLASS=STK> <I>Stk. 3. </I> Er påtegningen uden forbehold, skal revisor  \r\n\r\n tydeligt og fremhævet angive: &#187;Revisionen har ikke givet anledning til  \r\n\r\n forbehold.&#171;. </P>  \r\n\r\n<P CLASS=STK> <I>Stk. 4. </I> I konklusionen skal oplyses: </P>  \r\n\r\n<UL CLASS=PLAIN-LIST>  \r\n\r\n<LI>1) hvis lovgivningen om bogføring og opbevaring af regnskabsmateriale  \r\n\r\n ikke er overholdt, og </LI>  \r\n\r\n<LI>2) hvorvidt regnskabet er udarbejdet i overensstemmelse med lovgivningens  \r\n\r\n og eventuelle andre bestemmelsers krav til regnskabsaflæggelsen. Herunder  \r\n\r\n skal det oplyses, hvorvidt regnskabet, såfremt det er foreskrevet i  \r\n\r\n lovgivningen eller i andre bestemmelser, giver et retvisende billede af  \r\n\r\n virksomhedens aktiver og passiver, økonomiske stilling samt resultatet eller  \r\n\r\n opfylder andre tilsvarende, generelle kvalitetskrav. </LI>  \r\n\r\n</UL>  \r\n\r\n<P CLASS=STK> <I>Stk. 5. </I> Revisionspåtegningen skal dateres og  \r\n\r\n underskrives af den eller de revisorer, der er valgt til at foretage  \r\n\r\n revisionen. Hvor en revisionsvirksomhed er valgt, underskrives  \r\n\r\n revisionspåtegningen af den eller de revisorer, til hvem revisionen er  \r\n\r\n overdraget. Revisors navn samt angivelse af, om vedkommende er  \r\n\r\n statsautoriseret eller registreret revisor, skal tydeligt fremgå af  \r\n\r\n påtegningen. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Revisor skal i revisionspåtegningen tage  \r\n\r\n forbehold, hvis: </P>  \r\n\r\n<UL CLASS=PLAIN-LIST>  \r\n\r\n<LI>1) regnskabet ikke opfylder krav om, at det skal give et retvisende  \r\n\r\n billede af virksomhedens aktiver og passiver, økonomiske stilling samt  \r\n\r\n resultatet, eller det ikke opfylder andre tilsvarende, generelle  \r\n\r\n kvalitetskrav, </LI>  \r\n\r\n<LI>2) regnskabet ikke indeholder de krævede oplysninger eller ikke opfylder  \r\n\r\n betingelserne for at udelade krævede oplysninger, medmindre de manglende  \r\n\r\n oplysninger er helt ubetydelige, </LI>  \r\n\r\n<LI>3) usikkerhed vedrørende opgørelsen af regnskabet eller usædvanlige  \r\n\r\n forhold, som har påvirket det, ikke er tilstrækkeligt oplyst, </LI>  \r\n\r\n<LI>4) regnskabet er behæftet med fejl eller mangler, </LI>  \r\n\r\n<LI>5) regnskabet er aflagt under forudsætning af fortsat drift, men revisor  \r\n\r\n finder, at forudsætningen ikke er opfyldt, </LI>  \r\n\r\n<LI>6) forhold af betydning for regnskabet ikke er tilstrækkeligt oplyst for  \r\n\r\n revisor, </LI>  \r\n\r\n<LI>7) revisor ikke kan nå til en konklusion vedrørende dele af regnskabet  \r\n\r\n eller regnskabet som helhed, eller </LI>  \r\n\r\n<LI>8) regnskabet i øvrigt ikke er aflagt i overensstemmelse med  \r\n\r\n lovgivningens eller eventuelle andre bestemmelsers krav til  \r\n\r\n regnskabsaflæggelsen. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Tager revisor forbehold, skal dette klart  \r\n\r\n fremgå af revisionspåtegningen. Forbeholdet skal angives i et særskilt afsnit  \r\n\r\n med overskriften: &#187;Forbehold&#171;. </P>  \r\n\r\n<P CLASS=STK> <I>Stk. 3. </I> Revisor skal i revisionspåtegningen tydeligt  \r\n\r\n begrunde sine forbehold. </P>  \r\n\r\n<P CLASS=STK> <I>Stk. 4. </I> Revisor skal oplyse, hvis et forbehold er af så  \r\n\r\n afgørende betydning, at det fører til, at generalforsamlingen ikke bør  \r\n\r\n godkende regnskabet. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Revisor skal i revisionspåtegningen give  \r\n\r\n nødvendige supplerende oplysninger. </P>  \r\n\r\n<P CLASS=STK> <I>Stk. 2. </I> Der skal særskilt gives supplerende oplysninger  \r\n\r\n om forhold, som revisor er blevet bekendt med under sit arbejde, og som giver  \r\n\r\n en begrundet formodning om, at medlemmer af ledelsen kan ifalde erstatnings-  \r\n\r\n eller strafansvar for handlinger eller undladelser, der berører virksomheden,  \r\n\r\n tilknyttede virksomheder, virksomhedsdeltagere, kreditorer eller  \r\n\r\n medarbejdere. Herunder skal altid oplyses om overtrædelse af: </P>  \r\n\r\n<UL CLASS=PLAIN-LIST>  \r\n\r\n<LI>1) straffelovens kapitel 28 og 29 samt skatte-, afgifts- og  \r\n\r\n tilskudslovgivningen, </LI>  \r\n\r\n<LI>2) den for virksomheden fastsatte selskabsretlige eller tilsvarende  \r\n\r\n lovgivning, eller </LI>  \r\n\r\n<LI>3) lovgivningen om regnskabsaflæggelse, herunder om bogføring og  \r\n\r\n opbevaring af regnskabsmateriale. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Supplerende oplysninger må ikke erstatte et  \r\n\r\n forbehold. Oplysningerne skal angives i et særskilt afsnit med overskriften:  \r\n\r\n &#187;Supplerende oplysninger&#171;. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Er der i revisionspåtegningen henvist til  \r\n\r\n regnskabet, skal henvisningen foretages til konkrete poster eller noter i  \r\n\r\n regnskabet eller til konkrete afsnit i en eventuel årsberetning. </P>  \r\n\r\n<P> <I>Erklæringer på ikke-reviderede regnskaber </I></P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Ønsker en virksomhed, hvis regnskab ikke er  \r\n\r\n underkastet revision, assistance af revisor i forbindelse med udarbejdelsen  \r\n\r\n af regnskabet, skal revisor forsyne dette med en erklæring. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Erklæringen skal indeholde: </P>  \r\n\r\n<UL CLASS=PLAIN-LIST>  \r\n\r\n<LI>1) en identifikation af det udarbejdede regnskab, </LI>  \r\n\r\n<LI>2) en omtale af, at revision ikke er foretaget, </LI>  \r\n\r\n<LI>3) en omtale af det udførte arbejde, og </LI>  \r\n\r\n<LI>4) en konklusion vedrørende det udførte arbejde, herunder oplysning om,  \r\n\r\n hvorvidt regnskabet er udarbejdet i overensstemmelse med eventuelle  \r\n\r\n lovgivningsmæssige og andre bestemmelsers krav til regnskabsaflæggelsen.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 2. </I> Erklæringen skal dateres og underskrives af  \r\n\r\n revisor. Revisors navn samt angivelse af, at vedkommende er statsautoriseret  \r\n\r\n eller registreret revisor, skal tydeligt fremgå. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Revisor skal i erklæringen tage forbehold,  \r\n\r\n hvis: </P>  \r\n\r\n<UL CLASS=PLAIN-LIST>  \r\n\r\n<LI>1) usikkerhed vedrørende opgørelsen af regnskabet eller usædvanlige  \r\n\r\n forhold, som har påvirket det, ikke er tilstrækkeligt oplyst, </LI>  \r\n\r\n<LI>2) regnskabet er behæftet med fejl eller mangler, </LI>  \r\n\r\n<LI>3) regnskabet er aflagt under forudsætning af fortsat drift, men revisor  \r\n\r\n finder, at forudsætningen ikke er opfyldt, </LI>  \r\n\r\n<LI>4) forhold af betydning for regnskabet ikke er tilstrækkeligt oplyst for  \r\n\r\n revisor, eller </LI>  \r\n\r\n<LI>5) regnskabet i øvrigt ikke er aflagt i overensstemmelse med  \r\n\r\n lovgivningens eller andre bestemmelsers krav til regnskabsaflæggelsen. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Tager revisor forbehold, skal dette klart  \r\n\r\n fremgå af erklæringen. Forbeholdet skal angives i et særskilt afsnit med  \r\n\r\n overskriften: &#187;Forbehold&#171;. </P>  \r\n\r\n<P CLASS=STK> <I>Stk. 3. </I> Revisor skal i erklæringen tydeligt begrunde  \r\n\r\n sine forbehold. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Revisor skal i erklæringen give nødvendige  \r\n\r\n supplerende oplysninger. </P>  \r\n\r\n<P CLASS=STK> <I>Stk. 2. </I> Supplerende oplysninger må ikke erstatte et  \r\n\r\n forbehold. Oplysningerne skal angives i et særskilt afsnit med overskriften:  \r\n\r\n &#187;Supplerende oplysninger&#171;. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Er der i erklæringen henvist til regnskabet,  \r\n\r\n skal henvisningen foretages til konkrete poster eller noter i regnskabet  \r\n\r\n eller til konkrete afsnit i en eventuel årsberetning. </P>  \r\n\r\n<P> <I>Øvrige erklæringer</I>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Afgiver revisor erklæringer, der ikke er  \r\n\r\n omfattet af §§ 3 og 8, finder reglerne i §§ 14-16 anvendelse. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Erklæringen skal indeholde en omtale af det  \r\n\r\n udførte arbejde. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Revisor skal i erklæringen tage forbehold, hvis  \r\n\r\n de oplysninger, der er lagt til grund for det udførte arbejde, er behæftet  \r\n\r\n med fejl eller mangler. Desuden skal revisor tage forbehold, hvis usikkerhed  \r\n\r\n ikke er tilstrækkeligt oplyst. </P>  \r\n\r\n<P CLASS=STK> <I>Stk. 2. </I> Tager revisor forbehold, skal dette klart  \r\n\r\n fremgå af erklæringen. </P>  \r\n\r\n<P CLASS=STK> <I>Stk. 3. </I> Revisor skal i erklæringen tydeligt begrunde  \r\n\r\n sine forbehold. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Revisor skal i erklæringen give nødvendige  \r\n\r\n supplerende oplysninger. </P>  \r\n\r\n<P CLASS=STK> <I>Stk. 2. </I> Supplerende oplysninger må ikke erstatte et  \r\n\r\n forbehold. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Arbejdets tilrettelæggelse,  \r\n\r\n revisionsprotokol og dokumentation </I> </P>  \r\n\r\n<P>Arbejdets tilrettelæggelse </P>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Revisor skal tilrettelægge og udføre revisionen  \r\n\r\n med henblik på at kunne tage stilling til, om regnskabet er udarbejdet i  \r\n\r\n overensstemmelse med lovgivningens og eventuelle andre bestemmelsers krav til  \r\n\r\n regnskabsaflæggelsen, jf. § 4. I forbindelse hermed skal revisor i rimeligt  \r\n\r\n omfang være opmærksom på forhold, der kan tyde på besvigelser og andre  \r\n\r\n uregelmæssigheder, og som er af betydning for regnskabsbrugerne. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Revisor må ikke deltage i eller tage medansvar  \r\n\r\n for beslutninger, hvorved vedkommendes stilling som uafhængig revisor kan  \r\n\r\n bringes i fare. </P>  \r\n\r\n<P> <I>Revisionsprotokol</I>  </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Er det foreskrevet i lovgivningen eller en  \r\n\r\n virksomheds vedtægter, eller ønskes det af hvervgiver, skal revisor føre en  \r\n\r\n revisionsprotokol. Er det ikke foreskrevet, til hvis brug protokollen skal  \r\n\r\n føres, skal den udarbejdes til hvervgivers brug. Pligten til at indføre  \r\n\r\n oplysninger i revisionsprotokollen kan ikke erstattes af andre meddelelser.  \r\n\r\n</P>  \r\n\r\n<P CLASS=STK> <I>Stk. 2. </I> Når der er foretaget revision, skal der i  \r\n\r\n protokollen i det mindste indføres oplysninger om: </P>  \r\n\r\n<UL CLASS=PLAIN-LIST>  \r\n\r\n<LI>1) hvilke revisionsarbejder der er udført og resultatet heraf, samt </LI>  \r\n\r\n<LI>2) væsentlig usikkerhed, fejl eller mangler vedrørende virksomhedens  \r\n\r\n bogholderi, regnskabsvæsen eller interne kontrol. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Er der indgået aftaler om udførelse af  \r\n\r\n detaljeret kontrol eller om afgivelse af rapporter eller erklæringer i  \r\n\r\n forbindelse med rådgivning og assistance, skal oplysning om opgavernes  \r\n\r\n udførelse indføres i protokollen. </P>  \r\n\r\n<P CLASS=STK> <I>Stk. 4. </I> Protokollatet til regnskabet skal yderligere  \r\n\r\n indeholde oplysninger om forhold, som må forventes normalt at være nødvendige  \r\n\r\n for modtagerens eller hvervgiverens stillingtagen til regnskabet. </P>  \r\n\r\n<P CLASS=STK> <I>Stk. 5. </I> I modervirksomheder, der aflægger  \r\n\r\n koncernregnskab, skal protokollen tillige indeholde en omtale af revisionen  \r\n\r\n af koncernregnskabet. </P>  \r\n\r\n<P CLASS=STK> <I>Stk. 6. </I> Det skal i protokollatet til årsregnskabet  \r\n\r\n oplyses, </P>  \r\n\r\n<UL CLASS=PLAIN-LIST>  \r\n\r\n<LI>1) hvorvidt revisor opfylder lovgivningens habilitetsbestemmelser, og  \r\n\r\n</LI>  \r\n\r\n<LI>2) hvorvidt revisor under revisionen har modtaget alle de oplysninger,  \r\n\r\n der er anmodet om. </LI>  \r\n\r\n</UL>  \r\n\r\n<P> <I>Dokumentation</I>  </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Selvstændigt praktiserende revisorer og  \r\n\r\n revisionsvirksomheder skal føre en efter forholdene afpasset oversigt over  \r\n\r\n revisions-, assistance- og rådgivningsarbejdernes formål og udførelse, og  \r\n\r\n opbevare denne oversigt samt genparter af de afgivne erklæringer, rapporter,  \r\n\r\n revisionsprotokoller og regnskaber i 5 år. </P>  \r\n\r\n<P CLASS=STK> <I>Stk. 2. </I> Erhvervs- og Selskabsstyrelsen kan forlange  \r\n\r\n oversigten forelagt. Indeholder oversigter oplysninger, om hvilke der  \r\n\r\n påhviler revisor tavshedspligt, kan spørgsmålet om, hvorvidt oversigterne  \r\n\r\n skal forelægges, af revisor begæres indbragt for retten. Retten kan bestemme,  \r\n\r\n at oversigter, med hensyn til hvilke der påhviler revisor tavshedspligt, ikke  \r\n\r\n skal forelægges, hvis hemmeligholdelse har væsentlig betydning for klienten.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Straffebestemmelser </I> </P>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Overtrædelse af § 1, stk. 2, §§ 3-12, §§ 14-16,  \r\n\r\n §§ 18-19 og § 20, stk. 1, straffes med bøde. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttrædelsesbestemmelser </I> </P>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Bekendtgørelsen træder i kraft den 1. maj 1996.  \r\n\r\n</P>  \r\n\r\n<P CLASS=STK> <I>Stk. 2. </I> Følgende bekendtgørelser ophæves: </P>  \r\n\r\n<UL CLASS=PLAIN-LIST>  \r\n\r\n<LI>1) Bekendtgørelse nr. 121 af 23. februar 1989 om revisors påtegninger på  \r\n\r\n regnskaber. </LI>  \r\n\r\n<LI>2) Bekendtgørelse nr. 764 af 22. august 1994 om statsautoriserede  \r\n\r\n revisorers virksomhed. </LI>  \r\n\r\n<LI>3) Bekendtgørelse nr. 765 af 22. august 1994 om registrerede revisorers  \r\n\r\n virksomhed. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Bestemmelserne i § 3, stk. 2, og § 6 i  \r\n\r\n bekendtgørelse nr. 765 af 22. august 1994 om registrerede revisorers  \r\n\r\n virksomhed forbliver i kraft, indtil de afløses af tilsvarende bestemmelser i  \r\n\r\n lov om registrerede revisorer. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Erhvervs- og Selskabsstyrelsen, den 22.  \r\n\r\n februar 1996 </I> </P>  \r\n\r\n<P CLASS=UNDERSKREVET-AF ALIGN=CENTER>Ole Blondal </P>  \r\n\r\n<P CLASS=MINISTER ALIGN=RIGHT>/ Olaf Hasselager </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/03/1996"
        },
        {
            "displayName": "Accession",
            "displayValue": "B19960009005"
        },
        {
            "displayName": "Entydig dokumentidentifikation",
            "displayValue": "CM039906"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "16/07/2004"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "90"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "22/02/1996"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervs- og Selskabsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervsmin., Erhvervs- og Selskabsstyrelsen, j.nr. 96-18.324"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}