{
    "id": 113002,
    "title": "1986 LSF 145   FORSLAG TIL LOV OM ÆNDRING AF LOV OM INDKOMSTBESKATNING AF AKTIESELSKABER   M.V. (AFSLUTTENDE ANSÆTTELSE VED ET SELSKABS FRAFLYTNING TIL GRØNLAND OG   SKATTEFRITAGELSE FOR TV 2 M.V.) ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 145",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 145 </P>  \r\n\r\n<P></P>  \r\n\r\n<P>Forslag til Lov om ændring af lov om indkomstbeskatning af aktieselskaber  \r\n\r\n m.v. (Afsluttende ansættelse ved et selskabs fraflytning til Grønland og  \r\n\r\n skattefritagelse for TV 2 m.v.) </P>  \r\n\r\n<P></P>  \r\n\r\n<P>Fremsat af ministeren for skatter afgifter (Foighel) </P>  \r\n\r\n<P></P>  \r\n\r\n<P>den 14. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om indkomstbeskatning af aktieselskaber m.v., jf. </P>  \r\n\r\n<P>lovbekendtgørelse nr. 658 af 22. september 1986, foretages </P>  \r\n\r\n<P>følgende ændringer: </P>  \r\n\r\n<P>1. § 3, stk. 1, nr. 16, affattes således: </P>  \r\n\r\n<P>&#187;16) TV 2's landsdækkende virksomhed og de regionale virksomheder, TV  \r\n\r\n</P>  \r\n\r\n<P>2-fonden samt det i § 15 x i lov om radio og fjernsynsvirksomhed </P>  \r\n\r\n<P>nævnte aktieselskab.&#171; </P>  \r\n\r\n<P>2. I § 5 indsættes som stk. 5: </P>  \r\n\r\n<P>&#187;Stk. 5. Bestemmelserne i stk. 1-4 finder tilsvarende anvendelse,  \r\n\r\n</P>  \r\n\r\n<P>såfremt selskaber eller foreninger m.v. flytter deres hjemsted til </P>  \r\n\r\n<P>Grønland.&#171; </P>  \r\n\r\n<P>§ 2 </P>  \r\n\r\n<P>Stk. 1. Loven træder i kraft dagen efter bekendtgørelsen i </P>  \r\n\r\n<P>Lovtidende. </P>  \r\n\r\n<P>Stk. 2. § 1, nr. 1, har virkning fra og med indkomståret 1987. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 418 </P>  \r\n\r\n<P>§ 1 </P>  \r\n\r\n<P>I lov om indkomstbeskatning af aktieselskaber m.v., jfr. </P>  \r\n\r\n<P>lovbekendtgørelse nr. 658 af 22. september 1986, foretages </P>  \r\n\r\n<P>følgende ændringer: </P>  \r\n\r\n<P>1. § 3, STK. 1, NR. 16, affattes således: </P>  \r\n\r\n<P>&#187;16) TV 2's landsdækkende virksomhed og de regionale virksomheder, TV  \r\n\r\n</P>  \r\n\r\n<P>2-fonden samt det i § 15 x i lov om radio og fjernsynsvirksomhed </P>  \r\n\r\n<P>nævnte aktieselskab.&#171; </P>  \r\n\r\n<P>2. I § 5 indsættes som STK. 5: </P>  \r\n\r\n<P>&#187;Stk. 5. Bestemmelserne i stk. 1-4 finder tilsvarende anvendelse,  \r\n\r\n</P>  \r\n\r\n<P>såfremt selskaber eller foreninger m.v. flytter deres hjemsted til </P>  \r\n\r\n<P>Grønland.&#171; § 2 </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Stk. 2. § 1, nr. 1, har virkning fra og med indkomståret 1987. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Lovforslaget går ud på, at der tilvejebringes hjemmel for, at der ved </P>  \r\n\r\n<P>et selskabs fraflytning til Grønland skal foretages en afsluttende </P>  \r\n\r\n<P>ansættelse her i landet. </P>  \r\n\r\n<P>Lovforslaget har endvidere til formål at undgå en utilsigtet </P>  \r\n\r\n<P>beskatning af TV 2's landsdækkende og regionale virksomheder samt </P>  \r\n\r\n<P>TV 2-fonden. </P>  \r\n\r\n<P>Lov om indkomstbeskatning af aktieselskaber m.v. er senest ændret ved </P>  \r\n\r\n<P>lov nr. 335 af 4. juni 1986, jfr. Folketingstidende 1985-86; sp. </P>  \r\n\r\n<P>10191, 10329, 11885, 12525, tillæg A, sp. 5689, tillæg B, sp. </P>  \r\n\r\n<P>2045, 2257, tillæg C, sp. 1081. </P>  \r\n\r\n<P>Der henvises iøvrigt til bemærkningerne nedenfor. FORSLAGETS </P>  \r\n\r\n<P>ADMINISTRATIVE OG PROVENUMÆSSIGE KONSEKVENSER </P>  \r\n\r\n<P>Lovforslagets bestemmelse i § 1, nr. 1, medfører ikke tab af et </P>  \r\n\r\n<P>påregnet provenu, men hindrer en utilsigtet beskatning af </P>  \r\n\r\n<P>erhvervsmæssig indkomst hos de nævnte TV 2 virksomheder og TV </P>  \r\n\r\n<P>2-fonden. </P>  \r\n\r\n<P>Lovforslagets bestemmelse i § 1, nr. 2, skønnes at have beskedne </P>  \r\n\r\n<P>provenumæssige virkninger for det offentlige. </P>  \r\n\r\n<P>Forslaget antages ikke at have nævneværdige administrative </P>  \r\n\r\n<P>konsekvenser for det offentlige. BEMÆRKNINGER TIL DE ENKELTE </P>  \r\n\r\n<P>BESTEMMELSER </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>TV 2 blev oprettet ved lov nr. 335 af 4. juni 1986 om ændring af lov </P>  \r\n\r\n<P>om radio- og fjernsynsvirksomhed. </P>  \r\n\r\n<P>TV 2 er en SELVEJENDE INSTITUTION bestående af en landsdækkende </P>  \r\n\r\n<P>virksomhed og et antal regionale virksomheder. Den samlede </P>  \r\n\r\n<P>virksomhed finansieres ved beløb, der overføres fra TV 2-fonden og </P>  \r\n\r\n<P>ved egne indtægter gennem salg af programmer og andre ydelser. TV </P>  \r\n\r\n<P>2's regionale virksomheder finansieres dels ved overførsler fra TV </P>  \r\n\r\n<P>2-fonden, dels gennem indtægter ved salg af egne programmer m.v. </P>  \r\n\r\n<P>til TV 2's landsdækkende virksomhed eller andre. Endvidere kan de </P>  \r\n\r\n<P>regionale virksomheder opnå tilskud lokalt. Ifølge loven stilles </P>  \r\n\r\n<P>der en statsgaranti til sikring af de nødvendige midler til </P>  \r\n\r\n<P>driften af TV 2. </P>  \r\n\r\n<P>Licens for benyttelse af fjernsynsmodtagere, overskud ved reklamering </P>  \r\n\r\n<P>i TV 2 og eventuel udbetalt statsgaranti indbetales til TV </P>  \r\n\r\n<P>2-fonden. Kulturministeren fastsætter årligt med tilslutning af </P>  \r\n\r\n<P>Folketingets Finansudvalg den andel af reklameselskabets overskud, </P>  \r\n\r\n<P>der skal indbetales til TV 2-fonden. </P>  \r\n\r\n<P>Reklameselskabet oprettes af kulturministeren som et aktieselskab, </P>  \r\n\r\n<P>der på et forretningsmæssigt grundlag skal formidle reklameindslag </P>  \r\n\r\n<P>i TV 2. Aktieselskabets kapital tegnes af staten. Kulturministeren </P>  \r\n\r\n<P>skal godkende aktieselskabets vedtægter og ændringer heraf. </P>  \r\n\r\n<P>Ved lov nr. 335 af 4. juni 1986 blev alene reklameselskabet gjort </P>  \r\n\r\n<P>skattefrit, jfr. selskabsskattelovens § 3, stk. 1, nr. 16. Der </P>  \r\n\r\n<P>indsattes derimod ikke særlige skattefritagelsesbestemmelser for </P>  \r\n\r\n<P>TV 2 og TV 2-fonden. </P>  \r\n\r\n<P>Den selvejende institution TV 2 og TV 2-fonden er efter de gældende </P>  \r\n\r\n<P>regler ikke omfattet af skattebestemmelserne i </P>  \r\n\r\n<P>fondsbeskatningsloven. Fonde, der er oprettet ved eller i henhold </P>  \r\n\r\n<P>til lov, og som er undergivet tilsyn af staten, er fritaget for </P>  \r\n\r\n<P>registreringspligten i henhold til fondslovens § 1, stk. 2, nr. 1, </P>  \r\n\r\n<P>og erhvervsfondslovens § 1, stk. 4, nr. 1. Eventuelle indtægter </P>  \r\n\r\n<P>ved erhvervsmæssig virksomhed vil dog være skattepligtige i </P>  \r\n\r\n<P>henhold til selskabsskattelovens § 1, stk. 1, nr. 6. </P>  \r\n\r\n<P>Ved den foreslåede udvidelse af selskabsskattelovens § 3, stk. 1, nr. </P>  \r\n\r\n<P>16, fritages TV 2's landsdækkende virksomhed og de regionale </P>  \r\n\r\n<P>virksomheder samt TV 2-fonden ubetinget for skattepligt af </P>  \r\n\r\n<P>erhvervsmæssige indtægter. Derved tilsigtes der en skattemæssig </P>  \r\n\r\n<P>ligestilling mellem TV 2 og Danmarks Radio. Danmarks Radio er </P>  \r\n\r\n<P>efter radioloven en &#187;SELVSTÆNDIG OFFENTLIG INSTITUTION&#171; og er  \r\n\r\n som </P>  \r\n\r\n<P>offentlig institution fritaget for såvel selskabsbeskatning som </P>  \r\n\r\n<P>anden beskatning, bortset fra ejendomsbeskatning. Endvidere </P>  \r\n\r\n<P>bemærkes, at TV 2's indtægtsgrundlag sikres ved en statsgaranti. </P>  \r\n\r\n<P>Til nr. 2 </P>  \r\n\r\n<P>Efter selskabsskattelovens § 5 skal der foretages en ekstraordinær </P>  \r\n\r\n<P>afsluttende ansættelse for selskaber, når de opløses eller overgår </P>  \r\n\r\n<P>til skattefri virksomhed. </P>  \r\n\r\n<P>Hvis et selskab flytter (ændrer hjemsted) til en fremmed stat, må </P>  \r\n\r\n<P>selskabet slettes af aktieselskabsregistret, hvilket medfører, at </P>  \r\n\r\n<P>det må træde i likvidation og således formelt opløses. Selskabet </P>  \r\n\r\n<P>vil herefter blive undergivet en afsluttende skatteansættelse, og </P>  \r\n\r\n<P>denne skal foretages, selv om det nu udenlandske selskab </P>  \r\n\r\n<P>fortsætter den hidtil her i landet drevne virksomhed. </P>  \r\n\r\n<P>Ved et selskabs flytning til Grønland bliver selskabet ikke slettet </P>  \r\n\r\n<P>af aktieselskabsregistret, der alene registrerer, at hjemsted for </P>  \r\n\r\n<P>fremtiden er et angivet sted i Grønland. </P>  \r\n\r\n<P>Efter et selskabs flytning til Grønland vil herefter alene den del af </P>  \r\n\r\n<P>selskabets indkomster, der er omfattet af selskabsskattelovens § </P>  \r\n\r\n<P>2, blive beskattet. </P>  \r\n\r\n<P>Et selskab, der flytter til Færøerne, vil ligesom de selskaber, der </P>  \r\n\r\n<P>flytter til udlandet, være undergivet de nuværende regler om </P>  \r\n\r\n<P>afsluttende ansættelse, da færøske selskaber ikke registreres i </P>  \r\n\r\n<P>aktieselskabsregistret. </P>  \r\n\r\n<P>Forslaget tilsigter at sidestille et selskabs flytning til Grønland </P>  \r\n\r\n<P>med flytning til udlandet og Færøerne, således at selskabet m.v. </P>  \r\n\r\n<P>omfattes af reglerne i selskabsskattelovens § 5 om afsluttende </P>  \r\n\r\n<P>ansættelse. </P>  \r\n\r\n<P>TIL § 2 </P>  \r\n\r\n<P>Bestemmelsen om adgangen til at foretage en afsluttende ansættelse </P>  \r\n\r\n<P>ved et selskabs fraflytning til Grønland foreslås at træde i kraft </P>  \r\n\r\n<P>dagen efter lovens bekendtgørelse i Lovtidende. </P>  \r\n\r\n<P>Bestemmelsen om skattefritagelse for den selvejende institution TV 2 </P>  \r\n\r\n<P>og TV 2-fonden foreslås at have virkning fra indkomståret 1987. </P>  \r\n\r\n<P>BILAG I dette bilag er (markeret med --/ og /-- ) indsat gældende </P>  \r\n\r\n<P>formulering af de bestemmelser, der berøres af lovforslaget § 1 </P>  \r\n\r\n<P>I lov om indkomstbeskatning af aktieselskaber m.v., jfr. </P>  \r\n\r\n<P>lovbekendtgørelse nr. 658 af 22. september 1986, foretages </P>  \r\n\r\n<P>følgende ændringer: </P>  \r\n\r\n<P>1. § 3, STK. 1, NR. 16, affattes således: </P>  \r\n\r\n<P>&#187;16) TV 2's landsdækkende virksomhed og de regionale virksomheder, TV  \r\n\r\n</P>  \r\n\r\n<P>2-fonden samt det i § 15 x i lov om radio og fjernsynsvirksomhed </P>  \r\n\r\n<P>nævnte aktieselskab.&#171; </P>  \r\n\r\n<P>--/ </P>  \r\n\r\n<P>§ 3. Undtaget fra skattepligten er: </P>  \r\n\r\n<P>1) Staten og dens institutioner. </P>  \r\n\r\n<P>2) Kommunerne og kommunale virksomheder og institutioner. </P>  \r\n\r\n<P>3) Anerkendte trossamfund og kirkelige institutioner, oprettet i  \r\n\r\n tilslutning til disse eller til folkekirken. </P>  \r\n\r\n<P>4) Havne, herunder lufthavne, der er åbne for offentlig trafik, samt  \r\n\r\n elektricitets-, gas-, vand- og fjernvarmeværker, når adgangen til leverance  \r\n\r\n fra værket står åben for alle inden for det område, hvori værket arbejder,  \r\n\r\n alt for så vidt havnens eller værkets indtægter - bortset fra normal  \r\n\r\n forrentning af en eventuel indskudskapital - ifølge vedtægtsmæssig bestmmelse  \r\n\r\n udelukkende kan anvendes til havnens eller værkets formål. Foretagender, der  \r\n\r\n fordeler elektricitet til forbrugerne, sidestilles med elektricitetsværker,  \r\n\r\n selv om de ikke fremstiller elektricitet. </P>  \r\n\r\n<P>5) Skoler, hospitaler, sygehuse, statsanerkendte rekonvalescent- og  \r\n\r\n børnehjem, biblioteker under offentligt tilsyn og offentligt tilgængelige  \r\n\r\n museer, alt for så vidt de er selvejende institutioner, og indtægterne  \r\n\r\n udelukkende kan anvendes til den pågældende institutions formål. </P>  \r\n\r\n<P>6) Boligselskabernes Garantifond, Landsbyggefonden for det almennyttige  \r\n\r\n byggeri samt boligselskaber, der er godkendt af boligministeren til at udøve  \r\n\r\n almennyttig boligvirksomhed, for så vidt indtægterne - bortset fra normal  \r\n\r\n forrentning af en eventuel indskudskapital - ifølge vedtægtsmæssig  \r\n\r\n bestemmelse udelukkende kan anvendes til fremme af almennyttigt boligbyggeri  \r\n\r\n eller lignende af boligministeren godkendt formål. </P>  \r\n\r\n<P>7) Danmarks nationalbank. </P>  \r\n\r\n<P>8) Arbejdsmarkedets Tillægspension. </P>  \r\n\r\n<P>9) Pensionskasser, der er undergivet tilsyn efter loven om tilsyn med  \r\n\r\n pensionskasser eller efter lov om forsikringsvirksomhed. Andre pensionskasser  \r\n\r\n er undtaget fra skattepligten, for så vidt ministeren for skatter og afgifter  \r\n\r\n i hvert enkelt tilfælde træffer bestemmelse herom. </P>  \r\n\r\n<P>10) De foreninger, der er afgiftsfri i henhold til lov nr. 246 af 9. maj  \r\n\r\n 1917 om landboforeninger og husmandsforeningers auktioner m.m., jfr. lov nr.  \r\n\r\n 80 af 4. marts 1949. Fritagelsen gælder dog kun for indtægt ved de pågældende  \r\n\r\n foreningers almindelige vedtægtsmæssige virksomhed, men ikke for indtægt ved  \r\n\r\n drift, udlejning eller bortforpatning af fast ejendom eller ved anden  \r\n\r\n virksomhed. </P>  \r\n\r\n<P>11) De i lov om sanering nævnte saneringsselskaber, hvis vedtægter er  \r\n\r\n godkendt af boligministeren, såfremt det i vedtægterne er bestemt, at  \r\n\r\n indtægterne - bortset fra normal forrentning af en eventuel indskudskapital -  \r\n\r\n udelukkende kan anvendes til saneringsformål. </P>  \r\n\r\n<P>12) Værdipapircentralen. </P>  \r\n\r\n<P>13) Lønmodtagernes Dyrtidsfond. </P>  \r\n\r\n<P>14) Bedriftssundhedstjenester omfattet af § 1, stk. 1, nr. 1, 2 eller 6,  \r\n\r\n såfremt de pågældende selskaber eller foreninger alene driver  \r\n\r\n bedriftssundhedstjeneste i overensstemmelse med de regler, der er fastsat i  \r\n\r\n medfør af § 13, stk. 3, i lov om arbejdsmiljø, og såfremt indtægterne herved  \r\n\r\n ifølge vedtægtsmæssig bestemmelse udelukkende kan anvendes til de formål med  \r\n\r\n bedriftssundhedstjenester, der er fastsat i de nævnte regler. </P>  \r\n\r\n<P>15) De i lov om byfornyelse og boligforbedring nævnte  \r\n\r\n byfornyelsesselskaber, hvis vedtægter er godkendt af boligministeren, såfremt  \r\n\r\n det i vedtægterne er bestemt, at indtægterne - bortset fra normal forrentning  \r\n\r\n af en eventuel indskudskapital - udelukkende kan anvendes til at bistå  \r\n\r\n kommunalbestyrelsen og ejere med at forberede, tilrettelægge og gennemføre  \r\n\r\n byfornyelses- og boligforbedringsarbejder efter reglerne i lov om byfornyelse  \r\n\r\n og boligforbedring. </P>  \r\n\r\n<P>16) Det i § 15 x i lov om radio- og fjernsynsvirksomhed nævnte  \r\n\r\n aktieselskab. </P>  \r\n\r\n<P>/-- </P>  \r\n\r\n<P>2. I § 5 indsættes som STK. 5: </P>  \r\n\r\n<P>&#187;Stk. 5. Bestemmelserne i stk. 1-4 finder tilsvarende anvendelse,  \r\n\r\n</P>  \r\n\r\n<P>såfremt selskaber eller foreninger m.v. flytter deres hjemsted til </P>  \r\n\r\n<P>Grønland.&#171; </P>  \r\n\r\n<P>--/ </P>  \r\n\r\n<P>§ 5. Når her i landet hjemmehørende selskaber og foreninger m.v. opløses  \r\n\r\n eller overgår til skattefri virksomhed, vedbliver skattepligten til udløbet  \r\n\r\n af det skatteår, i hvilket opløsningen eller overgangen til skattefri  \r\n\r\n virksomhed har fundet sted. Vedkommende selskab eller forening m.v. skal  \r\n\r\n desuden for samme skatteår ansættes ekstraordinært til indkomstskat af  \r\n\r\n indtægten for tiden fra udløbet af det regnskabsår, som er lagt til grund ved  \r\n\r\n den ordinære skatteansættelse for det pågældende skatteår, og indtil  \r\n\r\n opløsningen eller overgangen til skattefri virksomhed. </P>  \r\n\r\n<P>Stk. 2. Om opløsningen eller overgangen til skattefri virksomhed skal  \r\n\r\n likvidator eller, hvor en sådan ikke er valgt eller beskikket, bestyrelsen  \r\n\r\n inden 4 uger tilstille statsskattedirektoratet en anmeldelse, bilagt  \r\n\r\n opgørelse over indkomst for det i stk. 1, 2. punktum, nævnte tidsrum. På  \r\n\r\n denne opgørelse er reglerne om selvangivelse anvendelige, for så vidt det er  \r\n\r\n foreneligt med deres indhold. Undlades den foreskrevne anmeldelse, ifalder  \r\n\r\n den eller de forsømmelige en bøde, der fastsættes af ministeren for skatter  \r\n\r\n og afgifter eller den, han bemyndiger dertil, medmindre denne eller den  \r\n\r\n forsømmelige selv ønsker sagen afgjort ved rettergang. Indsendelse af  \r\n\r\n anmeldelsen såvel som af den nævnte opgørelse kan fremtvinges ved pålæg af  \r\n\r\n daglige bøder, hvis størrelse fastsættes af ministeren for skatter og  \r\n\r\n afgifter eller den, han bemyndiger dertil. Bøderne tilfalder statskassen.  \r\n\r\n</P>  \r\n\r\n<P>Stk. 3. Opløses et selskab eller en forening m.v., eller ophører de med at  \r\n\r\n drive skattepligtig virksomhed, før begyndelsen af det skatteår, for hvilket  \r\n\r\n de første gang skal skatteansættes i medfør af § 4, skal de skatteansættes  \r\n\r\n ekstraordinært for det skatteår, i hvilket opløsningen eller ophøret af den  \r\n\r\n skattepligtige virksomhed finder sted. Reglerne i stk. 2 finder tilsvarende  \r\n\r\n anvendelse på denne ansættelse, der omfatter indkomsten for den periode,  \r\n\r\n hvori selskabet eller foreningen m.v. har drevet skattepligtig virksomhed.  \r\n\r\n</P>  \r\n\r\n<P>Stk. 4. Når et selskab eller en forening m.v. overgår til skattefri  \r\n\r\n virksomhed som nævnt i stk. 1, finder § 10, stk. 2, i lov om  \r\n\r\n investeringsfonds tilsvarende anvendelse. Det samme gælder reglerne i lov om  \r\n\r\n særlig indkomstskat m.v., i lov om beskatning af fortjeneste ved afståelse af  \r\n\r\n fast ejendom og i lov om beskatning af fortjeneste ved afståelse af aktiver  \r\n\r\n m.v., således at overgang til skattefri virksomhed sidestilles med ophør af  \r\n\r\n virksomhed og salg til handelsværdien af de formuegoder, der er i behold hos  \r\n\r\n selskabet eller foreningen på tidspunktet for overgangen. Er formuegodet  \r\n\r\n omfattet af afskrivningslovens § 19 A, skal handelsværdien omregnes til  \r\n\r\n kontantværdi efter denne bestemmelse. Handelsværdien for fast ejendom  \r\n\r\n omregnes til kontantværdi efter § 4, stk. 1, i lov om beskatning af  \r\n\r\n fortjeneste ved afståelse af fast ejendom. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00145"
        },
        {
            "displayName": "Entydig dokumentidentifikation",
            "displayValue": "CL005491"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "145"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}