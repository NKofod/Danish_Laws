{
    "id": 37991,
    "title": "Gebyr, provision, renteændring (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 51464 af 28/11/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I begyndelsen af oktober måned modtog en kunde K en kontoudskrift på  \r\n\r\n sin provisionsfrie kassekredit i pengeinstituttet P. Forneden på  \r\n\r\n kontoudskriften var anført, at P fra 30. september, kvartalsvis ville beregne  \r\n\r\n provision. Samtidig nedsattes debetrenten. P fandtes at burde have meddelt en  \r\n\r\n så betydningsfuld ændring af vilkårene i en særskilt skrivelse til K  \r\n\r\n (dissens). </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Gebyr, provision, renteændring (* 1) </H1>  \r\n\r\n<P></P>  \r\n\r\n<P> Kendelse af 28. november 1988 i sag 25/1988. </P>  \r\n\r\n<P>Ifølge den kreditaftale, som en kunde K i juni 1987 havde indgået med  \r\n\r\n pengeinstituttet P, forrentedes kreditten med en variabel rente, der ved  \r\n\r\n oprettelsen udgjorde 15% p.a., ligesom det var anført, at P's sædvanlige  \r\n\r\n vilkår for kreditter af den pågældende type, som var vedhæftet aftalen, var  \r\n\r\n gældende for denne. Heri forbeholdt P sig bl.a. at ændre regler og satser for  \r\n\r\n beregning af rente, og der var endvidere bl.a. indeholdt bestemmelser om  \r\n\r\n overtræksrente, validering og om P's afkrævning af gebyr ved udsendelse af  \r\n\r\n rykkerskrivelser samt ved P's besvarelse af forespørgsler i henhold til  \r\n\r\n lovgivningen fra offentlige myndigheder om kreditten, herunder et af P  \r\n\r\n fastsat gebyr for udfærdigelse af fotokopier af bilag og udskrifter. </P>  \r\n\r\n<P>På den kontoudskrift pr. 30. september 1987, som blev sendt til K i  \r\n\r\n begyndelsen af oktober, var forneden med store, fede typer anført:  \r\n\r\n &#187;RENTEÆNDRING PÅ DERES ... KONTO&#171;, og med almindelige typer  \r\n\r\n meddeltes, at P pr. 30. september 1987 havde nedsat debetrenten til 13% p.a.  \r\n\r\n og således, at der blev beregnet provision med 0,5% pr. kvartal af kredittens  \r\n\r\n maksimum - eller eventuel højere skyld. </P>  \r\n\r\n<P>K blev først opmærksom på denne ændring ved læsning af en af P i  \r\n\r\n begyndelsen af 1988 udstedt generel orienteringspublikation og klagede efter  \r\n\r\n forgæves henvendelse til P til Ankenævnet med påstand om, at det  \r\n\r\n provisionsbeløb på 125 kr., som var debiteret hans konto pr. 31. december  \r\n\r\n 1988, blev krediteret kontoen. </P>  \r\n\r\n<P>P påstod frifindelse under henvisning til sine almindelige  \r\n\r\n forretningsbetingelsers § 1, hvori det bl.a. hedder: &#187;For kundeforholdet  \r\n\r\n gælder de betingelser og satser vedrørende rente, validering, provisioner og  \r\n\r\n gebyrer, som er fastsat af banken. De nævnte betingelser og satser kan til  \r\n\r\n enhver tid ændres uden varsel.&#171; </P>  \r\n\r\n<P>Ankenævnet tog K's påstand til følge. Et flertal på 3 medlemmer udtalte:  \r\n\r\n</P>  \r\n\r\n<P>&#187;Når henses til, at der ikke blot var tale om en almindelig  \r\n\r\n renteregulering, men om en principiel og betydningsfuld ændring af vilkårene  \r\n\r\n for kreditten, burde indklagede for i videst muligt omfang at sikre, at  \r\n\r\n kontohaverne blev opmærksom på ændringen, have givet meddelelsen herom i en  \r\n\r\n særskilt skrivelse. Da dette ikke er sket, og da det må lægges til grund, at  \r\n\r\n klageren som følge heraf først blev opmærksom på ændringen i januar 1988,  \r\n\r\n findes klagerens påstand at burde tages til følge&#171;. </P>  \r\n\r\n<P>Et mindretal på 2 medlemmer udtalte: </P>  \r\n\r\n<P>&#187;Det findes ikke i sig selv at kunne kritiseres, at meddelelsen om  \r\n\r\n den omhandlede ændring af vilkårene for kreditten er givet på kontoudtoget,  \r\n\r\n og meddelelsen findes at fremtræde som tilstrækkelig iøjnefaldende og klar.  \r\n\r\n Ændringen burde imidlertid have været meddelt med et rimeligt varsel, og ikke  \r\n\r\n som sket uden varsel, og disse medlemmer er af den grund enige i, at  \r\n\r\n klagerens påstand bør tages til følge.&#171; </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Fagskrift for Bankvæsen og Ankenævnets årsberetning for 1988."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19885146425"
        },
        {
            "displayName": "Entydig dokumentidentifikation",
            "displayValue": "CA005926"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51464"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "28/11/1988"
        },
        {
            "displayName": "Administrerende myndighed",
            "displayValue": "Pengeinstitutankenævnet"
        },
        {
            "displayName": "Ressortministeriets journalnummer",
            "displayValue": "25/1988"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}