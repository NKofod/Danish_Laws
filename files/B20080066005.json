{
    "id": 120468,
    "title": "Bekendtgørelse om revisoreksamen og kvalifikationseksamen for henholdsvis statsautoriserede revisorer og registrerede revisorer",
    "documentTypeId": "60",
    "isSagsforlobPeriodValid": true,
    "shortName": "BEK nr 660 af 26/06/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Almindelige bestemmelser</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Klageadgang</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Ikrafttrædelses- og overgangsbestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om revisoreksamen og kvalifikationseksamen for henholdsvis statsautoriserede revisorer og registrerede revisorer</p>\r\n      <p class=\"Indledning2\">I medfør af § 33, stk. 7, i lov nr. 468 af 17. juni 2008 om godkendte revisorer og revisionsvirksomheder (revisorloven), fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Almindelige bestemmelser</p>\r\n      <p class=\"Paragraf\"><span class=\"ParagrafNr\">§ 1.</span> Eksamen for statsautoriserede revisorer (revisoreksamen) og eksamen for registrerede revisorer (kvalifikationseksamen) aflægges for hver sin eksamenskommission, der nedsættes af Revisorkommissionen. Både revisoreksamen og kvalifikationseksamen består af en skriftlig og en mundtlig prøve.</p>\r\n      <p class=\"Stk2\"><span class=\"StkNr\">Stk. 2.</span> Revisorkommissionen fastsætter de nærmere regler for fremgangsmåden ved den skriftlige og den mundtlige prøve.</p>\r\n      <p class=\"Paragraf\"><span class=\"ParagrafNr\">§ 2.</span> For at kunne indstille sig til den skriftlige prøve til revisoreksamen for statsautoriserede revisorer kræves:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> at revisorkandidateksamen (cand. merc. aud.) er bestået,</p>\r\n          <p class=\"Liste1\"><span class=\"Liste1Nr\">2)</span> at der højst er forløbet 8 år efter udløbet af det kalenderår, hvori revisorkandidateksamen er bestået, og</p>\r\n          <p class=\"Liste1\"><span class=\"Liste1Nr\">3)</span> deltagelse i mindst 3 år efter det fyldte 18. år i udførelse af opgaver, der navnlig vedrører revision af årsregnskaber, koncernregnskaber eller tilsvarende regnskabsrapporteringer under tilsyn af en statsautoriseret revisor, og således at mindst 2 år er foregået efter at revisorkandidatuddannelsen er bestået.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 3.</span> For at kunne indstille sig til den skriftlige del af kvalifikationseksamen for registrerede revisorer kræves:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> en af følgende:</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> at uddannelsen til registreret revisor fra handelshøjskole/universitet er bestået, eller</p>\r\n              <p class=\"Liste2\"><span class=\"Liste2Nr\">b)</span> at revisorkandidateksamen (cand. merc. aud.) er bestået, eller</p>\r\n              <p class=\"Liste2\"><span class=\"Liste2Nr\">c)</span> at revisoruddannelsen på handelsskolerne er gennemført, jf. bestemmelserne i Undervisningsministeriets bekendtgørelse om revisoruddannelsen,</p>\r\n            </div>\r\n          </p>\r\n          <p class=\"Liste1\"><span class=\"Liste1Nr\">2)</span> at der højst er forløbet 8 år efter udløbet af det kalenderår, hvori en af de i nr. 1 nævnte uddannelser er gennemført, og</p>\r\n          <p class=\"Liste1\"><span class=\"Liste1Nr\">3)</span> deltagelse i mindst 3 år efter det fyldte 18. år i udførelse af opgaver, der navnlig vedrører revision af årsregnskaber, koncernregnskaber eller tilsvarende regnskabsrapporteringer, under tilsyn af en godkendt revisor, og således at mindst 2 år er foregået efter at uddannelsen, jf. nr. 1, er bestået.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 4.</span> Revisorkommissionen kan undtage fra bestemmelsen i § 2, stk. 1, nr. 2, og § 3, stk. 1, nr. 2.</p>\r\n      <p class=\"Stk2\"><span class=\"StkNr\">Stk. 2.</span> Erhvervs- og Selskabsstyrelsen kan undtage fra bestemmelsen i § 2, stk. 1, nr. 3, og § 3, stk. 1, nr. 3.</p>\r\n      <p class=\"Paragraf\"><span class=\"ParagrafNr\">§ 5.</span> For at kunne deltage i den mundtlige prøve ved revisoreksamen henholdsvis kvalifikationseksamen kræves, at den skriftlige prøve er bestået. Indstilling til den mundtlige prøve skal ske senest 3 år efter, at den skriftlige prøve er bestået. Revisorkommissionen kan undtage herfra.</p>\r\n      <p class=\"Stk2\"><span class=\"StkNr\">Stk. 2.</span> Indstilling til den mundtlige prøve til kvalifikationseksamen for registrerede revisorer kan tillige ske, hvis den skriftlige prøve ved eksamen for statsautoriserede revisorer er bestået.</p>\r\n      <p class=\"Stk2\"><span class=\"StkNr\">Stk. 3.</span> En person, der 3 gange har påbegyndt den skriftlige eller den mundtlige prøve til revisoreksamen, kan ikke indstille sig til denne prøve igen. Tilsvarende kan en person, der 3 gange har påbegyndt den skriftlige eller den mundtlige prøve til kvalifikationseksamen, ikke indstille sig til denne prøve igen. Revisorkommissionen kan undtage fra bestemmelserne i 1. og 2. pkt.</p>\r\n      <p class=\"Paragraf\"><span class=\"ParagrafNr\">§ 6.</span> Den skriftlige prøve til henholdsvis revisoreksamen og kvalifikationseksamen består af en eller flere skriftlige opgaver efter Revisorkommissionens bestemmelse. Den skriftlige og mundtlige prøve skal godtgøre kandidaternes praktiske duelighed inden for de områder, som henhører under statsautoriserede revisorers henholdsvis registrerede revisorers virkefelt, herunder opgaveaccept, opgavens planlægning og udførelse, erklæringer og beretninger, vurdering af regnskabssystemer og risikostyring, koncernregnskaber, regnskabsanalyse, kriseramte virksomheder, generationsskifte, rådgivning og assistance inden for regnskabs- og skattespørgsmål, finansieringsforhold, værdiansættelser, køb og salg af virksomheder, rentabilitetsanalyser samt undersøgelser i forbindelse med rationalisering og administrativ organisation.</p>\r\n      <p class=\"Paragraf\"><span class=\"ParagrafNr\">§ 7.</span> Der gives særskilt bedømmelse af den skriftlige og af den mundtlige prøve. Ved bedømmelsen anvendes karaktererne »bestået« og »ikke bestået«.</p>\r\n      <p class=\"Stk2\"><span class=\"StkNr\">Stk. 2.</span> For at bestå eksamen kræves, at der ved både den skriftlige og den mundtlige prøve er opnået karakteren »bestået«.</p>\r\n      <p class=\"Paragraf\"><span class=\"ParagrafNr\">§ 8.</span> Eksamen afholdes én gang om året.</p>\r\n      <p class=\"Stk2\"><span class=\"StkNr\">Stk. 2.</span> Ansøgning om at indstille sig til eksamen indgives til Revisorkommissionen i en form, der er fastsat af Erhvervs- og Selskabsstyrelsen. Med mindre andet bestemmes, skal ansøgning om at indstille sig til den skriftlige og mundtlige prøve være modtaget i Revisorkommissionen senest den 1. juni det pågældende år. Ansøgning om alene at indstille sig til den mundtlige prøve skal være modtaget i Revisorkommissionen senest den 1. oktober det pågældende år.</p>\r\n      <p class=\"Stk2\"><span class=\"StkNr\">Stk. 3.</span> Framelding fra skriftlig prøve skal være modtaget i Revisorkommissionen senest den 1. august det pågældende år. Senere framelding, der ikke skyldes dokumenterede særlige forhold såsom egen sygdom eller dødsfald i nærmeste familie, vil blive regnet som et forsøg ved den skriftlige prøve.</p>\r\n      <p class=\"Stk2\"><span class=\"StkNr\">Stk. 4.</span> Anmodning om dispensation fra § 2, stk. 1, nr. 2, § 3, stk. 1, nr. 2, samt § 5, stk. 3, skal være modtaget i Revisorkommissionen senest den 1. maj det pågældende år.</p>\r\n      <p class=\"Paragraf\"><span class=\"ParagrafNr\">§ 9.</span> Erhvervs- og Selskabsstyrelsen udnævner efter indstilling fra Revisorkommissionen eksaminatorer til de skriftlige og mundtlige prøver. Eksaminatorer til revisoreksamen skal være statsautoriserede revisorer og til kvalifikationseksamen registrerede revisorer.</p>\r\n      <p class=\"Stk2\"><span class=\"StkNr\">Stk. 2.</span> Skriftlige prøver bedømmes af en eksaminator samt mindst 2 censorer. Mundtlige prøver bedømmes af en eksaminator samt mindst 3 censorer. Ved revisoreksamen skal mindst en censor være statsautoriseret revisor og mindst en censor være en person, der ikke er revisor. Ved kvalifikationseksamen skal mindst en censor være registreret revisor og mindst en censor være en person, der ikke er revisor.</p>\r\n      <p class=\"Stk2\"><span class=\"StkNr\">Stk. 3.</span> Revisorkommissionens medlemmer deltager som censorer ved bedømmelsen af de skriftlige og mundtlige prøver. De medlemmer af Revisorkommissionen, der er registrerede revisorer, kan dog ikke deltage ved bedømmelsen til revisoreksamen. Erhvervs- og Selskabsstyrelsen kan efter indstilling fra Revisorkommissionen udnævne yderligere censorer til bedømmelsen af de skriftlige og mundtlige prøver.</p>\r\n      <p class=\"Paragraf\"><span class=\"ParagrafNr\">§ 10.</span> For bestået eksamen udfærdiges eksamensbevis.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Klageadgang</p>\r\n      <p class=\"Paragraf\"><span class=\"ParagrafNr\">§ 11.</span> Klage over en eksamination, herunder en eksamensbedømmelse, kan af eksaminanden indgives til formanden for Revisorkommissionen, der videresender den til formanden for den pågældende eksamenskommission. Klagen, der skal være skriftlig og begrundet, skal være modtaget senest 2 uger efter, at resultatet af en eksamination er blevet bekendtgjort.</p>\r\n      <p class=\"Stk2\"><span class=\"StkNr\">Stk. 2.</span> Eksaminator og censorer kan efter en fornyet gennemgang fastholde eller ændre bedømmelsen. De kan endvidere i samråd med formanden for den pågældende eksamenskommission vedtage at ophæve eksaminationen og lade en ny eksamination afholde.</p>\r\n      <p class=\"Stk2\"><span class=\"StkNr\">Stk. 3.</span> Behandlingen af klagen skal være afsluttet og resultatet meddelt klageren gennem Revisorkommissionens formand senest 1 måned efter, at kommissionen har modtaget klagen.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Ikrafttrædelses- og overgangsbestemmelser</p>\r\n      <p class=\"Paragraf\"><span class=\"ParagrafNr\">§ 12.</span> Bekendtgørelsen træder i kraft den 1. juli 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Erhvervs- og Selskabsstyrelsen, den 26. juni 2008</I></P><P CLASS=SIGN1 ALIGN=\"CENTER\">Niels Henrik Englev</P><P CLASS=SIGN2 ALIGN=\"RIGHT\">/ Niels Anker Ring</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/06/2008"
        },
        {
            "displayName": "Accession",
            "displayValue": "B20080066005"
        },
        {
            "displayName": "Entydig dokumentidentifikation",
            "displayValue": "AU003329"
        },
        {
            "displayName": "Dato for førstegangsindlæggelse",
            "displayValue": "28/06/2008"
        },
        {
            "displayName": "Dato for indlæggelse",
            "displayValue": "28/06/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "660"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "26/06/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervs- og Selskabsstyrelsen"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Erhvervs- og Selskabsstyrelsen, j.nr. 2006-0005516"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}