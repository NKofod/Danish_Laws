{
    "id": 78196,
    "title": "Bekendtgørelse om udførelse af jordbundsanalyser ",
    "documentTypeId": "60",
    "isSagsforlobPeriodValid": false,
    "shortName": "BEK nr 807 af 11/12/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om udførelse af jordbundsanalyser  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I medfør af lov nr. 218 af 31. maj 1963 om udførelse af jordbundsanalyser  \r\n\r\n fastsættes hermed følgende bestemmelser: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Autorisation i henhold til lov nr. 218 af 31.  \r\n\r\n maj 1963 om udførelse af jordbundsanalyser meddeles af Landbrugsministeriet  \r\n\r\n efter indhentet udtalelse fra det i lovens § 6, stk. 2, omhandlede  \r\n\r\n tilsynsudvalg. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Enhver, der ønsker autorisation til udførelse af  \r\n\r\n jordbundsanalyser, skal overfor tilsynsudvalget dokumentere at være i  \r\n\r\n besiddelse af de dertil fornødne kundskaber. Dertil kræves, at ansøgeren  \r\n\r\n inden for de sidste 5 år har bestået en af de følgende eksaminer eller kan  \r\n\r\n dokumentere en uddannelse af mindst tilsvarende omfang: </P>  \r\n\r\n<UL CLASS=PLAIN-LIST>  \r\n\r\n<LI>1) Civilingeniøreksamen med kemi som hovedfag ved Danmarks Tekniske  \r\n\r\n Højskole med første karakter. </LI>  \r\n\r\n<LI>2) Farmaceutisk kandidateksamen ved Danmarks Farmaceutiske Højskole med  \r\n\r\n første karakter. </LI>  \r\n\r\n<LI>3) Licentiateksamen ved Den Kgl. Veterinær- og Landbohøjskole med første  \r\n\r\n karakter med kemi som hovedfag og agrikulturkemi som bifag. </LI>  \r\n\r\n<LI>4) Mejeribrugseksamen ved Den Kgl. Veterinær- og Landbohøjskole med  \r\n\r\n første karakter. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I tilfælde, hvor ovenstående krav ikke er  \r\n\r\n opfyldt, kan dokumentationen ske ved aflæggelse af en prøve, der foranstaltes  \r\n\r\n afholdt af tilsynsudvalget og afpasses efter den søgte autorisations omfang.  \r\n\r\n Ansøgning om at måtte indstille sig til prøven indsendes til tilsynsudvalget.  \r\n\r\n Udgifterne ved prøvens afholdelse påhviler ansøgeren. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Normalt omfatter den af Landbrugsministeriet  \r\n\r\n meddelte autorisation tilladelse til at udføre almindelige jordbundsanalyser  \r\n\r\n (reaktionstal, fosforsyretal, kaliumtal, ledningstal og kalkbehov). </P>  \r\n\r\n<P CLASS=STK> <I>Stk. 2. </I> Til udførelse af andre jordbundsanalyser kan  \r\n\r\n Landbrugsministeriet meddele en speciel autorisation. </P>  \r\n\r\n<P CLASS=STK> <I>Stk. 3. </I> Landbrugsministeriet kan endvidere meddele en  \r\n\r\n begrænset autorisation, som alene omfatter bestemmelse af reaktionstal. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Erhvervsmæssige jordbundsanalyser må kun  \r\n\r\n foretages i lokaler og med anvendelse af apparatur, der hver især, efter  \r\n\r\n indstilling fra tilsynsudvalget, er godkendt som egnede til dette formål.  \r\n\r\n</P>  \r\n\r\n<P CLASS=STK> <I>Stk. 2. </I> Ansøgning om godkendelse af lokaler og  \r\n\r\n apparatur indsendes til tilsynsudvalget, der, såfremt lokaler og apparatur  \r\n\r\n ved besigtigelse findes tilfredsstillende, afgiver indstilling om godkendelse  \r\n\r\n til Landbrugsministeriet. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Den til erhvervsmæssig udførelse af  \r\n\r\n jordbundsanalyser autoriserede (autorisationshaveren) skal drage omsorg for,  \r\n\r\n at analysearbejdet udføres forsvarligt. Autorisationen er personlig og gælder  \r\n\r\n kun, så længe den pågældende er aktiv leder af et laboratorium, der udfører  \r\n\r\n jordbundsanalyser i erhvervsmæssigt øjemed. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Autoriserede laboratorier må i erhvervsmæssigt  \r\n\r\n øjemed kun analysere jordprøver, som er indsendt af en under landbrugs- eller  \r\n\r\n havebrugsorganisationerne ansat konsulent eller af ejeren eller brugeren af  \r\n\r\n den ejendom, hvorfra prøverne hidrører. Meddelelse om analyseresultaterne  \r\n\r\n skal ske direkte til den, som har indsendt prøverne. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Autorisationshaverne skal benytte de af  \r\n\r\n Landbrugsministeriet til enhver tid fastsatte analyseforskrifter.  \r\n\r\n Forskrifterne - for tiden de af Landbrugsministeriet under 11. juli 1986  \r\n\r\n godkendte &#187;Fælles Arbejdsmetoder for jordbundsanalyser&#171; - kan mod  \r\n\r\n betaling rekvireres hos Landbrugsministeriet. </P>  \r\n\r\n<P CLASS=STK> <I>Stk. 2. </I> Autorisationshaverne må for tiden ikke kræve  \r\n\r\n højere betaling end de i bilaget til nærværende bekendtgørelse fastsatte  \r\n\r\n takster. </P>  \r\n\r\n<P CLASS=STK> <I>Stk. 3. </I> Såfremt et laboratorium ønsker at vedlægge  \r\n\r\n analyseresultaterne en vejledning til disses forståelse og udnyttelse, skal  \r\n\r\n vejledningen godkendes af tilsynsudvalget. </P>  \r\n\r\n<P CLASS=STK> <I>Stk. 4. </I> De autoriserede laboratorier har pligt til at  \r\n\r\n opbevare alle undersøgte jordprøver i mindst en måned efter resultaternes  \r\n\r\n udsendelse. </P>  \r\n\r\n<P CLASS=STK> <I>Stk. 5. </I> Autoriserede laboratorier er forpligtet til  \r\n\r\n efter nærmere af Landbrugsministeriet angivne regler at føre en statistik  \r\n\r\n over antallet af de forskellige analyser og hvert år inden 1. maj at indsende  \r\n\r\n den til Statens Planteavlslaboratorium, der årligt udarbejder og offentliggør  \r\n\r\n en samlet oversigt herover. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Som betegnelse for de af denne bekendtgørelse  \r\n\r\n omfattede laboratorier kan benyttes laboratoriets navn med tilføjelse af  \r\n\r\n &#187;autoriseret af Landbrugsministeriet til udførelse af  \r\n\r\n jordbundsanalyser&#171;. Hertil kan en autorisationshaver i henhold til § 3,  \r\n\r\n stk. 2, tilføje &#187;herunder&#171; efterfulgt af en angivelse af de særlige  \r\n\r\n analyser som autorisationen omfatter. Autorisationshavere i henhold til § 3,  \r\n\r\n stk. 3, skal tilføje &#187;for så vidt angår bestemmelse af  \r\n\r\n reaktionstal&#171;. </P>  \r\n\r\n<P CLASS=STK> <I>Stk. 2. </I> Dersom autorisationshaverens navn ikke indgår i  \r\n\r\n laboratoriets navn, skal der efter foran nævnte angivelse af autorisationen  \r\n\r\n og dens omfang tilføjes &#187;ved&#171; eller &#187;ansvarshavende&#171;  \r\n\r\n efterfulgt af autorisationshaverens navn. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Laboratorierne er underkastet tilsyn. Det udøves  \r\n\r\n på tilsynsudvalets vegne af en (eller flere) af Landbrugsministeriet efter  \r\n\r\n udvalgets indstilling udpeget tilsynsførende. </P>  \r\n\r\n<P CLASS=STK> <I>Stk. 2. </I> Den tilsynsførende skal have adgang til at  \r\n\r\n kontrollere det anvendte apparatur, ligesom han skal påse, at de af  \r\n\r\n Landbrugsministeriet fastsatte analysemetoder anvendes. Den tilsynsførende  \r\n\r\n har ret til at medtage allerede undersøgte jordprøver til kontrolanalyse samt  \r\n\r\n til at kræve oplysning om, hvor analyser, der ikke måtte være omfattet af  \r\n\r\n laboratoriets autorisation, er udført, </P>  \r\n\r\n<P CLASS=STK> <I>Stk. 3. </I> Den af den tilsynsførende for kontrolanalyser  \r\n\r\n medtagne jordprøve analyseres på Statens Planteavlslaboratorium i Lyngby  \r\n\r\n under den tilsynsførendes ansvar. Resultatet skal meddeles det pågældende  \r\n\r\n laboratorium, som kan kræve det efterprøvet på et andet af tilsynsudvalget  \r\n\r\n udpeget laboratorium. På grundlag af det herefter fremkomne afgør  \r\n\r\n tilsynsudvalget sagen. </P>  \r\n\r\n<P CLASS=STK> <I>Stk. 4. </I> Den tilsynsførende foretager, når det anses for  \r\n\r\n påkrævet, indberetning til tilsynsudvalget, som træffer afgørelse i sagen.  \r\n\r\n</P>  \r\n\r\n<P CLASS=STK> <I>Stk. 5. </I> Den tilsynsførende afgiver hvert år pr. 1.  \r\n\r\n april meddelelse til tilsynsudvalget om tilsynets omfang i det forløbne år.  \r\n\r\n</P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Udgifterne ved tilsynet betales af de  \r\n\r\n autoriserede laboratorier efter følgende regler: </P>  \r\n\r\n<UL CLASS=PLAIN-LIST>  \r\n\r\n<LI>1) Hvert laboratorium betaler et årligt grundbeløb på 300 kr., der  \r\n\r\n forfalder ved finansårets begyndelse, mens resten af udgifterne ved tilsynet  \r\n\r\n fordeles efter laboratoriernes omsætning beregnet ud fra antallet af anlyser  \r\n\r\n og de for disse af Landbrugsministeriet fastsatte maksimaltakster. </LI>  \r\n\r\n<LI>2) Ved hvert finansårs begyndelse indbetaler laboratorierne a conto et  \r\n\r\n beløb svarende til det for det foregående år erlagte beløb. Ved finansårets  \r\n\r\n udløb foretages endelig afregning. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Denne bekendtgørelse træder i kraft den 31.  \r\n\r\n december 1987. </P>  \r\n\r\n<P CLASS=STK> <I>Stk. 2. </I> Samtidig hermed ophæves bekendtgørelse nr. 73  \r\n\r\n af 13. marts 1964 om udførelse af jordbundsanalyser. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 11. december  \r\n\r\n 1987 </I> </P>  \r\n\r\n<P CLASS=UNDERSKREVET-AF ALIGN=CENTER>LAURITS TØRNÆS </P>  \r\n\r\n<P CLASS=MINISTER ALIGN=RIGHT>/Susanne Rydeng </P>  \r\n\r\n</DIV>  \r\n\r\n<P> <B>Bilag</B>  </P>  \r\n\r\n<P>Maksimaltakster for de af Landbrugsministeriet til udførelse af  \r\n\r\n jordbundsanalyser autoriserede laboratorier: </P>  \r\n\r\n<PRE>  \r\n\r\n                                                              Kr.  \r\n\r\n 1 Rumvægt (alene)                                             15,00  \r\n\r\n 2 Teksturanalyse inkl. humusbestemmelse efter metode 3 A     145,00  \r\n\r\n 3 Humus efter Ter Meulen                                     260,00  \r\n\r\n 3 A Humus (tilnærmet bestemmelse)                             53,00  \r\n\r\n 4 Totalkvælstof                                              120,00  \r\n\r\n 5 Calciumcarbonat, volumetrisk                                60,00  \r\n\r\n 6 Ledningstal                                                 17,00  \r\n\r\n 7 Chloridtal, ved titrering efter Mohr                        34,00  \r\n\r\n 7 A Chloridtal ved elektrometrisk titrering                   34,00  \r\n\r\n 8 Reaktionstal                                                17,00  \r\n\r\n 8 A pH i vandig opslemning                                    17,00  \r\n\r\n 9 Kalkbehov                                                   60,00  \r\n\r\n 9 A Syretirering                                              60,00  \r\n\r\n 10 Ombyttelige brintioner                                     95,00  \r\n\r\n 11 Ombytteligt Calcium  \r\n\r\n  + magnesium  \r\n\r\n  a) kalkfri jord                                              30,50  \r\n\r\n  b) kalkholdig jord                                           59,00  \r\n\r\n 12 Beregning af adsorptionskapacitet og basemætningsgrad      17,00  \r\n\r\n 13 Fosforsyretal                                              20,50  \r\n\r\n 14 Fosfortal                                                  32,00  \r\n\r\n 15 Kaliumtal (bestemt med Li-standard)                        20,50  \r\n\r\n 15 A Kaliumtal                                                20,50  \r\n\r\n 16 Natriumtal (bestemt med Li-standard)                       20,50  \r\n\r\n 16 A Natriumtal                                               20,50  \r\n\r\n 17 Magnesiumtal, atomabsorptions-  \r\n\r\n   spektrofotometrisk                                          30,00  \r\n\r\n 18 Calciumtal, titrimetrisk  \r\n\r\n  a) kalkfri jord                                              30,00  \r\n\r\n  b) kalkholdig jord                                           59,00  \r\n\r\n 18 A Calciumtal, atomabsorptionsspektrofotometrisk,  \r\n\r\n      kalkfri jord                                             30,00  \r\n\r\n 18 B Calciumtal, atomabsorptionsspektrofotometrisk,  \r\n\r\n      kalkholdig jord                                          59,00  \r\n\r\n 19 Mangantal                                                  30,00  \r\n\r\n 20 Kobbertal, atomabsorptionsspektrofotometrisk               30,00  \r\n\r\n 21 Zinktal, atomabsorptionsspektrofotometrisk                 59,00  \r\n\r\n 22 Nitrattal, spektrofotometrisk                              43,00  \r\n\r\n 22 A Nitrattal, elektrometrisk                                43,00  \r\n\r\n 23 Molybdæntal                                               131,00  \r\n\r\n 24 Bortal                                                     74,00  \r\n\r\n 25 Standardundersøgelse, omfattende reaktionstal,  \r\n\r\n    fosfortal og kaliumtal                                     48,50  \r\n\r\n 26 Standardundersøgelse samt fosforsyretal                    63,00  \r\n\r\n 27 Undersøgelse omfattende reaktionstal,  \r\n\r\n    fosforsyretal og kaliumtal                                 49,00  \r\n\r\n</PRE>  \r\n\r\n<P>Metoderne 15 A og 16 A må kun anvendes efter forud indhentet tilladelse  \r\n\r\n fra den tilsynsførende. </P>  \r\n\r\n<P>For de specielle analyser for gartnerijorder fastsættes følgende takster:  \r\n\r\n</P>  \r\n\r\n<PRE>  \r\n\r\n                                                              Kr.  \r\n\r\n 1 Ledningsværdi                                               12,00  \r\n\r\n 2 pH-værdi                                                    12,00  \r\n\r\n 3 Fosforværdi                                                 12,00  \r\n\r\n 4 Kaliumværdi                                                 12,00  \r\n\r\n 5 Nitratværdi, elektrometrisk                                 12,00  \r\n\r\n 5 A Nitratværdi, kolorimetrisk                                12,00  \r\n\r\n 6 Magnesiumværdi                                              30,00  \r\n\r\n 7 Borværdi                                                    30,00  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/1987"
        },
        {
            "displayName": "Accession",
            "displayValue": "B19870080705"
        },
        {
            "displayName": "Entydig dokumentidentifikation",
            "displayValue": "CM037405"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "12/09/2005"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "807"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "11/12/1987"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Landbrugsmin. 1. afd. 1. kt. j.nr. 83-65-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}