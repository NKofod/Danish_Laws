{
    "id": 127389,
    "title": "Fradrag i efterløn for feriegodtgørelse optjent i 2005 og 2006",
    "documentTypeId": "240",
    "isSagsforlobPeriodValid": true,
    "shortName": "KEN nr 9750 af 13/02/2009",
    "documentHtml": "<div class=\"bjelke\">Den fulde tekst</div><p class=\"Titel2\">Fradrag i efterløn for feriegodtgørelse optjent i 2005 og 2006</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet overgik til efterløn den 1. maj 2006.</div>\r\n        </p>\r\n        <p class=\"Tekst2\">\r\n          <div>Ifølge feriekort for optjeningsåret 2005 havde medlemmet 25 feriedage med feriegodtgørelse til brug i ferieåret 1. maj 2006 til 30. april 2007.</div>\r\n        </p>\r\n        <p class=\"Tekst2\">\r\n          <div>Medlemmet afholdt ferie med feriegodtgørelse i perioden fra den 19. marts 2007 til den 22. april 2007 (25 dage).</div>\r\n        </p>\r\n        <p class=\"Tekst2\">\r\n          <div>Ifølge feriekort for optjeningsåret 2006 havde medlemmet 8,5 feriedage med feriegodtgørelse til brug i ferieåret 1. maj 2007 til 30. april 2008.</div>\r\n        </p>\r\n        <p class=\"Tekst2\">\r\n          <div>Medlemmet afholdt ferie med feriegodtgørelse i perioden fra den 1. oktober 2007 til og med den 8. oktober 2007 (8 dage).</div>\r\n        </p>\r\n        <p class=\"Tekst2\">\r\n          <div>Arbejdsdirektoratet traf afgørelse om, at der skulle ske fradrag i medlemmets efterløn for den ferie, hun havde optjent i 2005 og i 2006. Direktoratet traf endvidere afgørelse om, at a-kassen ikke kunne kritiseres for ikke at have vejledt medlemmet om regelændringen pr. 29. april 2006 vedrørende optjente feriepenge.</div>\r\n        </p>\r\n        <p class=\"Tekst2\">\r\n          <div>Ankenævnet henviste til, at på det tidspunkt hvor medlemmet tidligst kunne afholde ferie med feriegodtgørelse – det ville sige den 1. maj 2006 – medførte ferie med feriegodtgørelse fradrag i efterlønnen, uanset på hvilket tidspunkt medlemmet måtte vælge at få udbetalt feriegodtgørelsen.</div>\r\n        </p>\r\n        <p class=\"Tekst2\">\r\n          <div>Nævnet fandt således, at der skulle ske fradrag i medlemmets efterløn for den ferie med feriegodtgørelse, som medlemmet havde optjent i 2005 og 2006.</div>\r\n        </p>\r\n        <p class=\"Tekst2\">\r\n          <div>Nævnet fandt, at a-kassen – da a-kassen vejledte medlemmet om, at hendes feriegodtgørelse ikke medførte fradrag i efterlønnen – måtte anses for at have vejledt medlemmet i overensstemmelse med de dagældende regler.</div>\r\n        </p>\r\n        <p class=\"Tekst2\">\r\n          <div>Nævnet fandt imidlertid, at a-kassen i umiddelbar forlængelse af ikrafttrædelsen af de ændrede regler den 29. april 2006 burde have orienteret sine medlemmer om, at det ikke længere var muligt at få feriegodtgørelse udbetalt efter ferieårets udløb uden fradrag i efterlønnen.</div>\r\n        </p>\r\n        <p class=\"Tekst2\">\r\n          <div>Nævnet lagde i den forbindelse vægt på, at a-kassen var nærmest til at vide, at ændringen ville få følger for medlemmernes rettigheder, ligesom a-kassen burde have indset, at nogle medlemmer havde fået en vejledning, som nu ikke længere var korrekt. Der var således tale om en ekstraordinær situation, som a-kassen burde have imødegået med en ekstraordinær indsats for at overholde sin generelle vejledningsforpligtelse.</div>\r\n        </p>\r\n        <p class=\"Tekst2\">\r\n          <div>A-kassens manglende vejledning kunne dog ikke give medlemmet en bedre retsstilling end loven foreskriver, hvorfor der skulle ske fradrag i medlemmets efterløn for ferie med feriegodtgørelse, som medlemmet havde optjent i 2005 og 2006.</div>\r\n        </p>\r\n        <p class=\"Tekst2\">\r\n          <div>Nævnet tiltrådte således direktoratets afgørelse for så vidt angik spørgsmålet om fradrag i efterlønnen, men ændrede direktoratets afgørelse om a-kassens vejledningspligt.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 12. februar 2009.</p>\r\n      <p class=\"TekstV\">Nævnet traf denne</p>\r\n      <p class=\"TekstV\" style=\"text-align: Center;\">A F G Ø R E L S E</p>\r\n      <p class=\"TekstV\">Der skal ske fradrag i Deres efterløn for den ferie med feriegodtgørelse, som De har optjent i 2005 og 2006.</p>\r\n      <p class=\"TekstV\">A-kassen har ikke vejledt Dem i overensstemmelse med sin vejledningspligt.</p>\r\n      <p class=\"TekstV\">Ankenævnet tiltræder således Arbejdsdirektoratets afgørelse af den 11. november 2008 for så vidt angår spørgsmålet om fradrag i efterlønnen, men ændrer direktoratets afgørelse om a-kassens vejledningspligt.</p>\r\n      <p class=\"TekstV\" style=\"text-align: Center;\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De overgik til efterløn den 1. maj 2006,</p>\r\n        <p class=\"Liste1\"><span class=\"Liste1Nr\" id=\"\">–</span> De ifølge feriekort for optjeningsåret 2005 havde 25 feriedage med feriegodtgørelse til brug i ferieåret 1. maj 2006 til 30. april 2007,</p>\r\n        <p class=\"Liste1\"><span class=\"Liste1Nr\" id=\"\">–</span> De den 27. marts 2007 anmodede om udbetaling af feriegodtgørelse i forbindelse med afholdelse af ferie i perioden fra den 19. marts 2007 til og med den 22. april 2007 (25 dage),</p>\r\n        <p class=\"Liste1\"><span class=\"Liste1Nr\" id=\"\">–</span> De ifølge feriekort for optjeningsåret 2006 havde 8,5 feriedage med feriegodtgørelse til brug i ferieåret 1. maj 2007 til 30. april 2008, og</p>\r\n        <p class=\"Liste1\"><span class=\"Liste1Nr\" id=\"\">–</span> De den 29. september 2007 anmodede om udbetaling af feriegodtgørelse i forbindelse med afholdelse af ferie i perioden fra den 1. oktober 2007 til og med den 11. oktober 2007 (8 dage).</p>\r\n      </p>\r\n      <p class=\"TekstV\">Ankenævnet har endvidere lagt til grund, at Arbejdsdirektoratet den 11. november 2008 traf afgørelse om, at der skal ske fradrag i Deres efterløn for den ferie, som De har optjent i 2005 og 2006. Direktoratet traf endvidere afgørelse om, at a-kassen ikke kan kritiseres for ikke at have vejledt Dem om regelændringen pr. 29. april 2006 vedrørende optjente feriepenge.</p>\r\n      <p class=\"Tekstoverskrift\">Fradrag i efterløn for ferie med feriegodtgørelse</p>\r\n      <p class=\"TekstV\">Direktøren for Arbejdsdirektoratet fastsætter efter forhandling med Beskæftigelsesrådet nærmere regler om, hvilken betydning arbejde og indtægter i efterlønsperioden skal have for efterlønnens størrelse.</p>\r\n      <p class=\"TekstV\">Direktøren for Arbejdsdirektoratet har fastsat regler for fradrag af indtægter i efterlønnen i bekendtgørelsen om fleksibel efterløn. Det fremgår af bekendtgørelsen, at ferie med feriegodtgørelse medfører fradrag i efterlønnen på ferietidspunktet i forhold til det antal feriedage, der holdes.</p>\r\n      <p class=\"TekstV\">I forbindelse med en ændring af ferieloven blev det fra den 1. januar 2004 muligt at vælge mellem at holde ferie med feriegodtgørelse mod fradrag i efterlønnen eller undlade at holde ferie og få feriegodtgørelsen udbetalt efter ferieårets udløb uden fradrag.</p>\r\n      <p class=\"TekstV\">Ved bekendtgørelse nr. 335 af 19. april 2006 blev reglerne om fleksibel efterløn ændret således, at ferie med feriegodtgørelse medfører fradrag i efterlønnen, uanset om man vælger at holde ferie med feriegodtgørelse i løbet af ferieåret, eller man vælger ikke at holde ferie og få feriegodtgørelsen udbetalt efter ferieårets udløb.</p>\r\n      <p class=\"TekstV\">Ændringen af reglerne finder anvendelse for udbetalinger af feriepenge, der vedrører optjeningsåret 2005 og senere optjeningsår.</p>\r\n      <p class=\"TekstV\">Bekendtgørelsen trådte i kraft den 29. april 2006.</p>\r\n      <p class=\"TekstV\">På det tidspunkt hvor De tidligst kunne afholde ferie med feriegodtgørelse – det vil sige den 1. maj 2006 – medførte ferie med feriegodtgørelse således fradrag i efterlønnen, uanset på hvilket tidspunkt De måtte vælge at få udbetalt feriegodtgørelsen.</p>\r\n      <p class=\"TekstV\">På den baggrund finder ankenævnet, at der skal ske fradrag i Deres efterløn for den ferie med feriegodtgørelse, som De har optjent i 2005 og 2006.</p>\r\n      <p class=\"TekstV\">De har i Deres klage gjort gældende, at i henhold til ferielovgivningen kan feriepenge udbetales 1 måned før feriens afholdes. Dette betyder ifølge Dem, at havde De anmodet om at få Deres feriepenge udbetalt den 1. april 2006 for derefter at holde ferie fra den 1. maj 2006 og frem, så ville feriepengene ikke have medført fradrag i Deres efterløn, idet reglerne om fleksibel efterløn først trådte i kraft den 29. april 2006.</p>\r\n      <p class=\"TekstV\">Ankenævnet skal hertil bemærke, at det forhold, at FerieKonto ifølge reglerne kan overføre feriegodtgørelse en måned før feriens begyndelse, er uden betydning for spørgsmålet om, hvorvidt Deres feriegodtgørelse medfører fradrag i efterlønnen.</p>\r\n      <p class=\"TekstV\">Uanset om De havde anmodet om at få Deres feriepenge udbetalt den 1. april 2006 for derefter at holde ferie fra den 1. maj 2006 og frem, ville Deres feriepenge optjent i 2005 til brug i ferieåret 1. maj 2006 til 30. april 2007 således have medført fradrag i Deres efterløn.</p>\r\n      <p class=\"TekstV\">Det bemærkes i den forbindelse, at det også før den 29. april 2006 var således, at ferie med feriegodtgørelse medførte fradrag i efterlønnen på ferietidspunktet i forhold til det antal feriedage, der blev holdt. Den ændring af reglerne om fleksibel efterløn, der trådte i kraft den 29. april 2006, havde alene den virkning, at det ikke længere var muligt at undlade at holde ferie og få feriegodtgørelsen udbetalt efter ferieårets udløb uden fradrag.</p>\r\n      <p class=\"Tekstoverskrift\">A-kassens vejledning</p>\r\n      <p class=\"TekstV\">En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\">De har i Deres klage anført, at a-kassen oplyste Dem om, at der var mulighed for at få udbetalt feriegodtgørelse efter ferieårets udløb uden fradrag i efterlønnen.</p>\r\n      <p class=\"TekstV\">De har endvidere gjort gældende, at a-kassen ikke oplyste Dem om den efterfølgende ændring af reglerne, at a-kassen derimod oplyste over for Deres ægtefælle, at De ville få den modregnede efterløn udbetalt, og at De således indtil Deres telefonsamtaler med a-kassen omkring den 20. august 2008 og a-kassens brev af 29. august 2008 var sikker på, at De ville få den modregnede efterløn udbetalt.</p>\r\n      <p class=\"TekstV\">A-kassen har ved brev af 29. oktober 2008 til Arbejdsdirektoratet oplyst, at a-kassen vejledte Dem om, at Deres feriegodtgørelse ikke medførte fradrag i Deres efterløn. Det fremgår endvidere af brevet, at a-kassen ikke efter ændringen af reglerne havde mulighed for at finde Dem og korrigere oplysningen.</p>\r\n      <p class=\"TekstV\">Det fremgår af Deres ægtefælles, XX, brev af 27. marts 2007 til a-kassen, at Deres ægtefælle forud for den 27. marts 2007 rettede henvendelse til a-kassen, og at a-kassen i den forbindelse oplyste, at ferie med feriegodtgørelse medfører fradrag i Deres efterløn.</p>\r\n      <p class=\"TekstV\">A-kassen har den 2. februar 2009 telefonisk oplyst over for ankenævnets sekretariat, at a-kassen ikke havde noteret cpr-numrene på de medlemmer, som a-kassen havde vejledt om muligheden for undgå fradrag i efterlønnen, hvorfor det ikke var a-kassen muligt at finde frem til disse medlemmer i forbindelse med ændringen af reglerne.</p>\r\n      <p class=\"TekstV\">A-kassen har endvidere oplyst, at det ikke ses noteret på Deres eller Deres ægtefælles sag, at a-kassen var i kontakt med Dem eller Deres ægtefælle forud for den 27. marts 2007.</p>\r\n      <p class=\"TekstV\">A-kassen har desuden oplyst, at a-kassen normalt tager notat ved telefonisk henvendelse fra et medlem, medmindre der er tale om en generel forespørgsel.</p>\r\n      <p class=\"TekstV\">Endelig har a-kassen oplyst, at a-kassen ikke har noteret på sagerne, at a-kassen skulle have vejledt Dem eller Deres ægtefælle om, at Deres modregnede efterløn ville blive udbetalt.</p>\r\n      <p class=\"TekstV\">Ankenævnet finder, at a-kassen – da a-kassen vejledte Dem om, at Deres feriegodtgørelse ikke medførte fradrag i efterlønnen – må anses for at have vejledt Dem i overensstemmelse med de dagældende regler.</p>\r\n      <p class=\"TekstV\">Nævnet finder imidlertid, at a-kassen i umiddelbar forlængelse af ikrafttrædelsen af de ændrede regler den 29. april 2006 burde have orienteret sine medlemmer, herunder Dem, om, at det ikke længere var muligt at få feriegodtgørelse udbetalt efter ferieårets udløb uden fradrag i efterlønnen. Det kunne fx være sket via a-kassens medlemsblad.</p>\r\n      <p class=\"TekstV\">Nævnet har i den forbindelse lagt vægt på, at a-kassen var nærmest til at vide, at ændringen ville få følger for medlemmernes rettigheder, ligesom a-kassen burde have indset, at nogle medlemmer havde fået en vejledning, som nu ikke længere var korrekt. Der var således tale om en ekstraordinær situation, som a-kassen burde have imødegået med en ekstraordinær indsats for at overholde sin generelle vejledningsforpligtelse iht. lovens § 65, stk. 1, og vejledningsbekendtgørelsens § 1 og § 5.</p>\r\n      <p class=\"TekstV\">A-kassens manglende vejledning om de ændrede regler kan dog ikke give Dem en bedre retsstilling end loven foreskriver, hvorfor der skal ske fradrag i Deres efterløn for den ferie med feriegodtgørelse, som De har optjent i 2005 og 2006.</p>\r\n      <p class=\"TekstV\">Uanset om det lægges til grund, at a-kassen har oplyst over for Deres ægtefælle, at De ville få udbetalt den modregnede efterløn, kan dette ikke føre til, at der ikke skal ske fradrag i Deres efterløn, idet De som nævnt ikke kan opnå en bedre retsstilling end loven foreskriver.</p>\r\n      <p class=\"TekstV\">Hvis De mener, at De på grund af a-kassens manglende vejledning har lidt et tab, skal ankenævnet henvise Dem til at anlægge et civilt søgsmål mod a-kassen ved domstolene.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 65, stk. 1, og stk. 5, og § 74 h, stk. 1, i lov om arbejdsløshedsforsikring mv., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\" id=\"\">–</span> § 65, stk. 1, og stk. 5, og § 74 i, stk. 1, i lov om arbejdsløshedsforsikring mv., jf. lovbekendtgørelse nr. 994 af 8. august 2007,</p>\r\n        <p class=\"Liste1\"><span class=\"Liste1Nr\" id=\"\">–</span> § 34, stk. 2, i Arbejdsdirektoratets bekendtgørelse nr. 872 af 20. august 2004 om fleksibel efterløn,</p>\r\n        <p class=\"Liste1\"><span class=\"Liste1Nr\" id=\"\">–</span> § 1 og § 2 i Arbejdsdirektoratets bekendtgørelse nr. 335 af 19. april 2006 om ændring af bekendtgørelse om fleksibel efterløn,</p>\r\n        <p class=\"Liste1\"><span class=\"Liste1Nr\" id=\"\">–</span> § 36, stk. 2, og § 37, stk. 2, i Arbejdsdirektoratets bekendtgørelse nr. 1621 af 13. december 2006 om fleksibel efterløn,</p>\r\n        <p class=\"Liste1\"><span class=\"Liste1Nr\" id=\"\">–</span> § 34 b i ferieloven, jf. lovbekendtgørelse nr. 407 af 28. maj 2004, og</p>\r\n        <p class=\"Liste1\"><span class=\"Liste1Nr\" id=\"\">–</span> § 21, stk. 2, i Arbejdsdirektoratets bekendtgørelse nr. 1285 af 14. december 2004 om ferie, og</p>\r\n        <p class=\"Liste1\"><span class=\"Liste1Nr\" id=\"\">–</span> § 1 og § 5 i Arbejdsdirektoratets bekendtgørelser nr. 481 af 10. juni 2003 og nr. 177 af 19. februar 2007 om en a-kasses pligt til at vejlede mv.</p>\r\n      </p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet og kontorrapport 2. februar 2009 fremsendt til Dem ved brev af 4. februar 2009.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">…</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 874 af 11. september 2005</span></p>\r\n      <p class=\"Tekst\"><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 5.</span> Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"Tekst\"><span class=\"Bold\">§ 74 h.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om, hvilken betydning arbejde og indtægter i efterlønsperioden skal have for efterlønnens størrelse.</p>\r\n      <p class=\"Tekst\">…</p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 994 af 8. august 2007</span></p>\r\n      <p class=\"Tekst\"><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 5.</span> Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"Tekst\"><span class=\"Bold\">§ 74 i.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om, hvilken betydning arbejde og indtægter i efterlønsperioden eller indtægter, som kommer til udbetaling i forbindelse med overgangen til efterløn, skal have for efterlønnens størrelse.</p>\r\n      <p class=\"Tekst\">…</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 872 af 20. august 2004 om fleksibel efterløn</span></p>\r\n      <p class=\"Tekst\"><span class=\"Bold\">§ 34.</span> Ferie med løn medfører fradrag i efterlønnen. Fradraget sker på det tidspunkt, hvor ferien holdes og med antallet af løntimer i ferieperioden.</p>\r\n      <p class=\"Tekst\"><span class=\"Italic\">Stk. 2.</span> Ferie med feriegodtgørelse medfører fradrag på ferietidspunktet i forhold til det antal feriedage, der holdes. For hver feriedag, et medlem holder, fratrækkes 1/5 af efterlønnen for en uge. Der afrundes til hele eller halve feriedage. Feriedage, der er optjent i en 6 dages uge, skal ganges med 5/6.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 35.</span> Feriegodtgørelse, der udbetales som et engangsbeløb i henhold til ferielovens § 30, stk. 1, i perioden med efterløn eller indenfor 3 måneder før overgang til efterløn, skal medføre fradrag i efterlønnen.</p>\r\n      <p class=\"Tekst\"><span class=\"Italic\">Stk. 2.</span> Feriegodtgørelsen medfører fradrag efter det antal feriedage, der er optjent. Der afrundes til hele eller halve feriedage. For hver feriedag, et medlem har optjent, fratrækkes 1/5 af efterlønnen for en uge. Feriedage, der er optjent i en 6 dages uge, ganges med 5/6.</p>\r\n      <p class=\"Tekst\">…</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 335 af 19. april 2006 om ændring af bekendtgørelse om fleksibel efterløn</span></p>\r\n      <p class=\"Tekst\" style=\"text-align: Center;\">§ 1</p>\r\n      <p class=\"Tekst\">I bekendtgørelse nr. 872 af 20. august 2004 om fleksibel efterløn foretages efter forhandling med Beskæftigelsesrådet følgende ændring:</p>\r\n      <p class=\"Tekst\"><span class=\"Bold\">1.</span> <span class=\"Italic\">§ 35 </span>affattes således:</p>\r\n      <p class=\"Tekst\">»§ 35. Feriepenge, der udbetales som et engangsbeløb i henhold til ferielovens § 30, stk. 1, i perioden med efterløn eller inden for 3 måneder før overgang til efterløn, medfører fradrag i efterlønnen.</p>\r\n      <p class=\"Tekst\"><span class=\"Italic\">Stk. 2.</span> Feriepenge, der udbetales i henhold til ferielovens § 34 b, stk. 2 og 3, medfører fradrag i efterlønnen. Fradraget sker på det tidspunkt, hvor medlemmet får udbetalt feriepengene.</p>\r\n      <p class=\"Tekst\">…</p>\r\n      <p class=\"Tekst\" style=\"text-align: Center;\">§ 2</p>\r\n      <p class=\"Tekst\">Bekendtgørelsen træder i kraft den 29. april 2006.</p>\r\n      <p class=\"Tekst\"><span class=\"Italic\">Stk. 2.</span> § 35, stk. 2, finder anvendelse for udbetalinger, der vedrører optjeningsåret 2005 og senere optjeningsår.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 1621 af 13. december 2006 om fleksibel efterløn</span></p>\r\n      <p class=\"Tekst\"><span class=\"Bold\">§ 36.</span> Ferie med løn medfører fradrag i efterlønnen. Fradraget sker på det tidspunkt, hvor ferien holdes, og med antallet af løntimer i ferieperioden.</p>\r\n      <p class=\"Tekst\"><span class=\"Italic\">Stk. 2.</span> Ferie med feriegodtgørelse medfører fradrag på ferietidspunktet i forhold til det antal feriedage, der holdes. For hver feriedag, et medlem holder, fratrækkes 1/5 af efterlønnen for en uge. Der afrundes til hele eller halve feriedage. Feriedage, der er optjent i en 6 dages uge, skal ganges med 5/6.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 37.</span> Feriepenge, der udbetales som et engangsbeløb i henhold til ferielovens § 30, stk. 1, eller tilsvarende bestemmelser i udenlandsk lovgivning, i perioden med efterløn eller inden for 3 måneder før overgang til efterløn, medfører fradrag i efterlønnen.</p>\r\n      <p class=\"Tekst\"><span class=\"Italic\">Stk. 2.</span> Feriepenge, der udbetales i henhold til ferielovens § 34 b, stk. 2 og 3, eller tilsvarende bestemmelser i udenlandsk lovgivning, medfører fradrag i efterlønnen. Fradraget sker på det tidspunkt, hvor medlemmet får udbetalt feriepengene.</p>\r\n      <p class=\"Tekst\"><span class=\"Italic\">Stk. 3.</span> Feriepengene medfører fradrag efter det antal feriedage, der udbetales. Der afrundes til hele eller halve feriedage. For hver feriedag, et medlem får udbetalt, fratrækkes 1/5 af efterlønnen for en uge. Feriedage, der er optjent i en 6 dages uge, ganges med 5/6.</p>\r\n      <p class=\"Tekst\">…</p>\r\n      <p class=\"TekstV\"><span class=\"Bold\">Ferieloven, jf. lovbekendtgørelse nr. 407 af 28. maj 2004</span></p>\r\n      <p class=\"Tekst\"><span class=\"Bold\">§ 12.</span> Ferie skal holdes i det år, der går fra 1. maj til 30. april (ferieåret), og som følger efter optjeningsåret.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 34 b.</span> Feriegodtgørelse for ferie, som er holdt, men hvor beløbet ikke er hævet af lønmodtageren inden udløbet af ferieåret, og hvor beløbet er mindre end 3.000 kr. efter fradrag af skat og arbejdsmarkedsbidrag, udbetales efter anmodning til lønmodtageren af FerieKonto eller den, der i medfør af § 31 administrerer feriegodtgørelsen, jf. dog § 34 a. Det er en betingelse, at lønmodtageren skriftligt erklærer, at ferien er holdt i et ansættelsesforhold.</p>\r\n      <p class=\"Tekst\"><span class=\"Italic\">Stk. 2.</span> Feriegodtgørelse, der ikke er hævet af lønmodtageren inden udløbet af ferieåret, og som er optjent i et ansættelsesforhold, der er ophørt senest ved udløbet af ferieåret, udbetales efter anmodning til lønmodtageren af FerieKonto eller den, der i medfør af § 31 administrerer feriegodtgørelsen, jf. dog stk. 4. Det er en betingelse, at lønmodtageren skriftligt erklærer, at ansættelsesforholdet er ophørt.</p>\r\n      <p class=\"Tekst\"><span class=\"Italic\">Stk. 3.</span> Feriegodtgørelse, der ikke er hævet af lønmodtageren inden udløbet af ferieåret, eller løn under ferie eller ferietillæg, der ikke er udbetalt til lønmodtageren inden udløbet af ferieåret, og som vedrører optjent ferie for beskæftigelse ud over 9½ måneds samlet varighed i et optjeningsår, og som ikke er aftalt overført efter §§ 19 eller 40, udbetales efter anmodning til lønmodtageren af arbejdsgiveren, FerieKonto eller den, der i medfør af § 31 administrerer feriegodtgørelsen, jf. dog stk. 4. Det er en betingelse, at lønmodtageren skriftligt erklærer, at beløbet vedrører optjent ferie for beskæftigelse ud over 9½ måneds samlet varighed i et optjeningsår, som ikke er aftalt overført efter §§ 19 eller 40.</p>\r\n      <p class=\"Tekst\"><span class=\"Italic\">Stk. 4.</span> Har lønmodtageren fået arbejdsløshedsdagpenge, ydelse efter lov om børnepasningsorlov eller kontanthjælp i ferieåret, kan udbetaling efter stk. 2 og 3 kun ske efter direktøren for Arbejdsdirektoratets forudgående godkendelse. Antallet af dage med de nævnte ydelser skal trækkes fra det antal dage, de uhævede feriepenge svarer til. Hvis der herefter resterer et antal feriedage, meddeler direktøren for Arbejdsdirektoratet arbejdsgiveren, FerieKonto eller den, der i medfør af § 31 administrerer feriegodtgørelsen, for hvor mange dage der kan udbetales til lønmodtageren.</p>\r\n      <p class=\"Tekst\"><span class=\"Italic\">Stk. 5.</span> Muligheden for udbetaling efter stk. 1-3 fortabes, hvis lønmodtageren ikke senest den 30. september efter ferieårets udløb skriftligt anmoder arbejdsgiveren, FerieKonto eller den, der i medfør af § 31 administrerer feriegodtgørelsen, om udbetaling efter disse regler. Muligheden for udbetaling efter godkendelse, jf. stk. 4, fortabes, hvis lønmodtageren ikke senest den 30. september efter ferieårets udløb skriftligt anmoder direktøren for Arbejdsdirektoratet om udbetaling efter disse regler.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 1285 af 14. december 2004 om ferie</span></p>\r\n      <p class=\"Tekst\"><span class=\"Bold\">§ 21.</span> FerieKonto overfører feriegodtgørelsen til det kontonummer, som er anført på feriekontobeviset, når FerieKonto modtager det attesterede feriekontobevis.</p>\r\n      <p class=\"Tekst\"><span class=\"Italic\">Stk. 2.</span> Overførsel af feriegodtgørelsen kan tidligst ske en måned før feriens begyndelse.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelser nr. 481 af 10. juni 2003 og nr. 177 af 19. februar 2007 om en a-kasses pligt til at vejlede mv.</span></p>\r\n      <p class=\"Tekst\"><span class=\"Bold\">§ 1.</span> En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\"><span class=\"Bold\">§ 5.</span> En a-kasse skal altid give det enkelte medlem individuel og personlig vejledning, hvis medlemmet har særligt behov herfor.</p>\r\n      <p class=\"Tekst\"><span class=\"Italic\">Stk. 2.</span> Vejledningen kan under hensyntagen til et medlems behov gives skriftligt eller ved en personlig samtale.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/2009"
        },
        {
            "displayName": "Accession",
            "displayValue": "W20090975025"
        },
        {
            "displayName": "Entydig dokumentidentifikation",
            "displayValue": "BE003665"
        },
        {
            "displayName": "Dato for indlæggelse",
            "displayValue": "30/09/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9750"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "13/02/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j.nr. 5100555-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}