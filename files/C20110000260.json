{
    "id": 135006,
    "title": "Vejledning om krav i den finansielle lovgivning til direktørers og bestyrelsesmedlemmers egnethed og hæderlighed (fit & proper)",
    "documentTypeId": "180",
    "isSagsforlobPeriodValid": true,
    "shortName": "VEJ nr 2 af 05/01/2011",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om krav i den finansielle lovgivning til direktørers og bestyrelsesmedlemmers egnethed og hæderlighed (fit &amp; proper)</p>\r\n<p class=\"Tekstoverskrift\">1. Indledning</p>\r\n<p class=\"Paragraftekst\">Denne vejledning erstatter Finanstilsynets vejledninger af henholdsvis 24. september 2007 og 27. juli 2005 om krav i den finansielle lovgivning til direktører og bestyrelsesmedlemmer.</p>\r\n<p class=\"Stk\">Vejledningen findes på Finanstilsynets hjemmeside www.finanstilsynet.dk under »Indberetninger og ansøgninger« – »Fit &amp; proper«. Vejledningen er oversat til engelsk.</p>\r\n<p class=\"Tekstoverskrift\">2. Vejledningens anvendelsesområde</p>\r\n<p class=\"Paragraftekst\">Vejledningen finder anvendelse på bestyrelsesmedlemmer og direktører i virksomheder, der er omfattet af tilsyn efter:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Lov om finansiel virksomhed § 64 og § 100, stk. 1</p>\r\n   <p class=\"Liste1\">\r\n      <span class=\"Liste1Nr\">–</span> Lov om finansiel virksomhed § 312, stk. 2, jf. § 327, stk. 2, nr. 4 (udstedere af elektroniske penge)</p>\r\n   <p class=\"Liste1\">\r\n      <span class=\"Liste1Nr\">–</span> Lov om forsikringsformidling § 8</p>\r\n   <p class=\"Liste1\">\r\n      <span class=\"Liste1Nr\">–</span> Lov om tilsyn med firmapensionskasser § 23 a</p>\r\n   <p class=\"Liste1\">\r\n      <span class=\"Liste1Nr\">–</span> Lov om investeringsforeninger og specialforeninger § 31</p>\r\n   <p class=\"Liste1\">\r\n      <span class=\"Liste1Nr\">–</span> Lov om værdipapirhandel § 9, stk. 1, nr. 1<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n   <p class=\"Liste1\">\r\n      <span class=\"Liste1Nr\">–</span> Lov om pantebrevsselskaber § 4 og § 5</p>\r\n   <p class=\"Liste1\">\r\n      <span class=\"Liste1Nr\">–</span> Lov om betalingstjenester § 18</p>\r\n</p>\r\n<p class=\"Stk\">Vejledningen finder endvidere anvendelse på bestyrelsesmedlemmer og direktører i Arbejdsmarkedets Tillægspension, Arbejdsmarkedets Erhvervssygdomssikring og i Lønmodtagernes Dyrtidsfond, jf. herved:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Lov om arbejdsmarkedets Tillægspension § 23 a</p>\r\n   <p class=\"Liste1\">\r\n      <span class=\"Liste1Nr\">–</span> Lov om Arbejdsskadesikring § 62</p>\r\n   <p class=\"Liste1\">\r\n      <span class=\"Liste1Nr\">–</span> Lov om Lønmodtagernes Dyrtidsfond § 4 a</p>\r\n</p>\r\n<p class=\"Stk\">Vejledningen omfatter krav til bestyrelsesmedlemmers og direktørers egnethed og hæderlighed i virksomheder under tilsyn.</p>\r\n<p class=\"Stk\">Vejledningen retter sig mod de personer, der skal indgå i ledelsen af en virksomhed enten som direktør anmeldt til Erhvervs- og Selskabsstyrelsen eller som bestyrelsesmedlem og angiver, hvilke oplysninger denne personkreds skal afgive til Finanstilsynet.</p>\r\n<p class=\"Stk\">Betegnelsen »bestyrelsesmedlem« i vejledningen omfatter både generalforsamlingsvalgte og medarbejdervalgte bestyrelsesmedlemmer samt suppleanter herfor. Ved vurderingen af egnethed og hæderlighed stilles samme krav til denne personkreds.</p>\r\n<p class=\"Stk\">Betegnelsen »finansielle virksomheder« anvendes i det følgende som en samlebetegnelse for alle virksomheder omfattet af vejledningen. Betegnelsen dækker således ikke kun de egentlige finansielle virksomheder, som defineret i lov om finansiel virksomhed § 5, stk. 1, nr. 1.</p>\r\n<p class=\"Tekstoverskrift\">3. Den lovmæssige baggrund</p>\r\n<p class=\"Paragraftekst\">Finanstilsynet er efter en række EU-direktiver forpligtet til løbende at påse, at medlemmer af finansielle virksomheders direktion og bestyrelse lever op til krav om egnethed og hæderlighed. I Danmark har disse forpligtelser udmøntet sig i § 64 i lov om finansiel virksomhed.</p>\r\n<p class=\"Stk\">Bestemmelsen i § 64 i lov om finansiel virksomhed har følgende ordlyd:</p>\r\n<p class=\"Paragraftekst\">\r\n   <span class=\"Bold\">»§ 64.</span> Et medlem af bestyrelsen og direktionen i en finansiel virksomhed skal have fyldestgørende erfaring til at udøve sit hverv eller varetage sin stilling i den pågældende virksomhed.</p>\r\n<p class=\"Stk\">\r\n   <span class=\"Italic\">Stk. 2.</span> Et medlem af bestyrelsen og direktionen skal opfylde følgende:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Må ikke være pålagt eller blive pålagt strafansvar for overtrædelse af straffeloven, den finansielle lovgivning eller anden relevant lovgivning, hvis overtrædelsen indebærer risiko for, at vedkommende ikke kan varetage sit hverv eller sin stilling på betryggende vis,</p>\r\n   <p class=\"Liste1\">\r\n      <span class=\"Liste1Nr\">2)</span> Må ikke have anmeldt betalingsstandsning, have indgivet begæring om tvangsakkord, konkurs eller gældssanering, eller være i betalingsstandsning, under konkursbehandling, gældssanering eller tvangsakkord,</p>\r\n   <p class=\"Liste1\">\r\n      <span class=\"Liste1Nr\">3)</span> Må ikke på grund af sin økonomiske situation eller via et selskab, som vedkommende ejer, deltager i driften af, eller har en væsentlig indflydelse på, have påført eller påføre den finansielle virksomhed tab eller risiko for tab.</p>\r\n   <p class=\"Liste1\">\r\n      <span class=\"Liste1Nr\">4)</span> Må ikke have udvist eller udvise en adfærd, hvor der er grund til at antage, at vedkommende ikke vil varetage hvervet eller stillingen på forsvarlig måde. Ved vurderingen af om et medlem af bestyrelsen eller direktionen udviser eller har udvist en uforsvarlig adfærd, skal der lægges vægt på hensynet til at opretholde tilliden til den finansielle sektor.</p>\r\n</p>\r\n<p class=\"Stk\">\r\n   <span class=\"Italic\">Stk. 3.</span> Medlemmer af bestyrelsen og direktionen i en finansiel virksomhed meddeler Finanstilsynet oplysninger om forhold nævnt i stk. 2 i forbindelse med deres indtræden i virksomhedens ledelse, og hvis forholdene efterfølgende ændres.</p>\r\n<p class=\"Stk\">\r\n   <span class=\"Italic\">Stk. 4.</span> Stk. 1, stk. 2, nr. 1-2 og 4, og stk. 3, finder tilsvarende anvendelse for medlemmer af bestyrelsen og direktionen i en finansiel holdingvirksomhed.</p>\r\n<p class=\"Stk\">\r\n   <span class=\"Italic\">Stk. 5.</span> Stk. 1-4 finder tilsvarende anvendelse på generalagenter jf. § 35«</p>\r\n<p class=\"Stk\">Ordlyden af bestemmelserne om egnethed og hæderlighed i lov om forsikringsformidling, lov om tilsyn med firmapensionskasser, lov om investeringsforeninger og specialforeninger og lov om værdipapirhandel afviger på visse punkter fra ordlyden af § 64 i lov om finansiel virksomhed. Der henvises til lovteksten på Finanstilsynets hjemmeside under »Lovsamling«.</p>\r\n<p class=\"Tekstoverskrift\">3.1 Sanktionsmuligheder</p>\r\n<p class=\"Paragraftekst\">Finanstilsynet kan i medfør af § 351, stk.1, i lov om finansiel virksomhed påbyde en finansiel virksomhed inden for en af tilsynet fastsat frist at afsætte en direktør i en finansiel virksomhed, hvis vedkommende ikke opfylder de betingelser, der følger af § 64, stk. 2 i lov om finansiel virksomhed. Afgørelsen om at påbyde en finansiel virksomhed at afsætte en direktør træffes i Det Finansielle Virksomhedsråd, som i medfør af lov om finansiel virksomhed § 345, stk. 2, nr. 1, træffer afgørelse i tilsynssager af principiel karakter.</p>\r\n<p class=\"Stk\">Hvis den finansielle virksomhed ikke har afsat direktøren inden for den fastsatte frist, kan Finanstilsynet inddrage virksomhedens tilladelse i medfør af lov om finansiel virksomhed § 224, stk. 1, nr. 2, jf. § 351, stk. 7.</p>\r\n<p class=\"Stk\">Finanstilsynet kan i medfør af § 351, stk. 2, i lov om finansiel virksomhed påbyde et medlem af bestyrelsen i en finansiel virksomhed inden for en af tilsynet fastsat frist at nedlægge sit hverv, hvis vedkommende ikke opfylder de betingelser, der følger af § 64, stk. 2 i lov om finansiel virksomhed. Afgørelsen om at påbyde et medlem af bestyrelsen i en finansiel virksomhed at nedlægge sit hverv træffes i Det Finansielle Virksomhedsråd, som i medfør af lov om finansiel virksomhed § 345, stk. 2, nr. 1, træffer afgørelse i tilsynssager af principiel karakter.</p>\r\n<p class=\"Stk\">Hvis bestyrelsesmedlemmet ikke har nedlagt sit hverv inden for den fastsatte frist, kan Finanstilsynet inddrage virksomhedens tilladelse i medfør af lov om finansiel virksomhed § 224, stk. 1, nr. 2, jf. § 351, stk. 7.</p>\r\n<p class=\"Stk\">Finanstilsynet kan nægte tilladelse til at stifte en finansiel virksomhed, hvis et medlem af den finansielle virksomheds bestyrelse eller direktion ikke opfylder kravene i § 64, jf. § 14, stk. 1, nr. 2 i lov om finansiel virksomhed. Afgørelse herom træffes af Det Finansielle Virksomhedsråd.</p>\r\n<p class=\"Stk\">Bestyrelsesmedlemmer og direktører, der uenige med Finanstilsynet i afgørelsen om egnethed og hæderlighed, kan indbringe afgørelsen for Erhvervsankenævnet i medfør af lov om finansiel virksomhed § 372, stk. 1. Erhvervsankenævnet kan beslutte, at en sådan klage skal have opsættende virkning. I forbindelse med indgivelse af en klage til Erhvervsankenævnet skal der betales et gebyr, som pt. udgør 4.000,00 kr. Ved manglende betaling afvises klagen.</p>\r\n<p class=\"Stk\">Bestyrelsesmedlemmer og direktører vil tillige kunne kræve, at Finanstilsynet indbringer en sag for domstolene. Anmodning herom skal gives til Finanstilsynet inden 4 uger efter at påbuddet er meddelt den pågældende. Anmodningen ændrer ikke påbuddet, men retten kan beslutte at bestyrelsesmedlemmet/direktøren kan fortsætte sit hverv, mens sagen kører for retten. Finanstilsynet indbringer sagen for domstolene indenfor 4 uger efter modtagelse af anmodning herom.</p>\r\n<p class=\"Tekstoverskrift\">3.2 Holdingvirksomheder (udskillelse/afhændelse)</p>\r\n<p class=\"Paragraftekst\">Det følger af § 179 og § 180 i lov om finansiel virksomhed, at det også kan få konsekvenser, hvis et medlem af modervirksomhedens bestyrelse eller direktion ikke opfylder kravene i § 64, stk. 2, i lov om finansiel virksomhed.</p>\r\n<p class=\"Stk\">Det følger således af lov om finansiel virksomhed § 179, stk. 1, nr. 2, at:</p>\r\n<p class=\"Stk\">»Finanstilsynet kan påbyde en modervirksomhed, der ejer kapitalandele i finansielle virksomheder, at udskille de finansielle virksomheder og finansieringsinstitutter i en delkoncern under en finansiel holdingvirksomhed, såfremt</p>\r\n<p>\r\n   <p class=\"Liste1\">\r\n      <span class=\"Liste1Nr\">2)</span> et medlem af modervirksomhedens bestyrelse eller direktion omfattes af et af forholdene i § 64, stk. 2, nr. 1, 2 og 4«</p>\r\n</p>\r\n<p class=\"Stk\">Det følger endvidere af lov om finansiel virksomhed § 180, stk. 1, nr. 2, at:</p>\r\n<p class=\"Stk\">»Finanstilsynet kan påbyde, at en finansiel holdingvirksomhed afhænder kapitalandele i en finansiel virksomhed, såfremt</p>\r\n<p>\r\n   <p class=\"Liste1\">\r\n      <span class=\"Liste1Nr\">2)</span> et medlem af holdingvirksomhedens bestyrelse eller direktion ikke har fyldestgørende erfaring til at udøve hvervet eller stillingen eller omfattes af et af forholdene i § 64, stk. 2, nr. 1-2 og 4«</p>\r\n</p>\r\n<p class=\"Tekstoverskrift\">4. Hvornår skal oplysningerne afgives</p>\r\n<p class=\"Paragraftekst\">Direktions- og bestyrelsesmedlemmer skal ved tiltrædelse af stillingen eller hvervet meddele Finanstilsynet de angivne oplysninger. Ansvarlige for pantebrevshandel i pantebrevsselskaber skal meddele oplysningerne ved tiltrædelse af stillingen.</p>\r\n<p class=\"Tekstoverskrift\">4.1 Stiftelse</p>\r\n<p class=\"Paragraftekst\">Ved stiftelse af en finansiel virksomhed skal bestyrelsesmedlemmer og direktører, som er anmeldt til Erhvervs- og Selskabsstyrelsen udfylde direktions- og bestyrelsesskemaet. Det betyder, at også suppleanter for bestyrelsen og medarbejdervalgte bestyrelsesmedlemmer skal udfylde et skema. Ligeledes skal direktions- og bestyrelsesmedlemmer i finansielle holdingvirksomheder udfylde dette skema, hvis den finansielle virksomhed er ejet af en holdingvirksomhed. Er der sammenfald mellem disse, kan pågældende nøjes med at udfylde et skema.</p>\r\n<p class=\"Stk\">Finanstilsynets vurdering af et bestyrelsesmedlems eller en direktørs egnethed og hæderlighed foretages samtidig med tilsynets øvrige behandling af virksomhedens ansøgning om tilladelse/koncession.</p>\r\n<p class=\"Stk\">Når Finanstilsynet har modtaget de angivne oplysninger, træffer Finanstilsynet afgørelse om pågældende bestyrelsesmedlem eller direktørs egnethed og hæderlighed, som herefter meddeles vedkommende personligt. Samtidig orienteres bestyrelsen og direktionen i den pågældende finansielle virksomhed eller den finansielle virksomheds holdingselskab, hvor bestyrelsesmedlemmet eller direktøren er tilknyttet.</p>\r\n<p class=\"Tekstoverskrift\">4.2 Etablerede finansielle virksomheder</p>\r\n<p class=\"Paragraftekst\">Direktører og bestyrelsesmedlemmer skal i forbindelse med tiltrædelse af en stilling i en allerede etableret finansiel virksomhed udfylde oplysningsskema for direktions- og bestyrelsesmedlemmer. Ligeledes skal direktører og bestyrelsesmedlemmer, som indtræder i ledelsen af finansielle holdingselskaber udfylde dette skema. Er der sammenfald mellem disse, kan pågældende nøjes med at udfylde et skema.</p>\r\n<p class=\"Stk\">En finansiel virksomhed kan på forhånd informere Finanstilsynet om en forestående tiltrædelse af en direktør eller et bestyrelsesmedlem. Den finansielle virksomhed kan indhente Finanstilsynets forhåndsvurdering af, om direktøren eller bestyrelsesmedlemmet opfylder kravene til egnethed og hæderlighed.</p>\r\n<p class=\"Stk\">Bliver det nødvendigt for den finansielle virksomhed at konstituere sig med en midlertidig direktør, fx. i tilfælde af dødsfald, skal den konstituerede direktør udfylde et oplysningsskema og indsende dette til Finanstilsynet.</p>\r\n<p class=\"Stk\">Direktions- og bestyrelsesmedlemmer skal løbende leve op til kravene til egnethed og hæderlighed og har således pligt til at informere Finanstilsynet, hvis der indtræder forhold, der kan have betydning for vurderingen heraf.</p>\r\n<p class=\"Tekstoverskrift\">4.3 Skift af hverv eller stilling</p>\r\n<p class=\"Paragraftekst\">Vurderingen af om et medlem af bestyrelsen eller en direktør er egnet og hæderlig skal foretages i forhold til hver enkelt stilling, den pågældende bestrider. Det er således muligt, at den samme person kan godkendes til en bestyrelsespost i en virksomhed, men ikke i en anden. Hvis et bestyrelsesmedlem eller en direktør tiltræder en stilling i en anden finansiel virksomhed, skal vedkommende sende opdaterede oplysninger om vedkommende til Finanstilsynet, der herefter foretager en fornyet vurdering af den pågældende i forhold til den nye stilling. Finanstilsynet får via Erhvervs- og Selskabsstyrelsen meddelelse om ændringer i finansielle virksomheders bestyrelse eller direktion.<a class=\"FodnoteHenvisning\" name=\"Henvisning_Not2\" href=\"#Not2\">2)</a> Dette fritager dog ikke den pågældende fra selv at orientere Finanstilsynet om ændringen og anmode om fornyet vurdering.</p>\r\n<p class=\"Tekstoverskrift\">5. Hvilke oplysninger</p>\r\n<p class=\"Paragraftekst\">Bestyrelsesmedlemmer og direktører i finansielle virksomheder og finansielle holdingvirksomheder skal afgive følgende oplysninger:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> tidligere og nuværende bestyrelses- og direktionsposter inden for de seneste 10 år – både inden for og uden for den finansielle sektor - samt andre hverv inden for den finansielle sektor. Ved andre hverv inden for den finansielle sektor forstås fx. medlemskab af fagudvalg, ankenævn, uddannelsesinstitutioner m.v. Oplysninger om andre hverv i den finansielle sektor eller om bestyrelsesposter lægges til grund ved Finanstilsynets vurdering af, hvilke relevante erfaringer vedkommende har,</p>\r\n   <p class=\"Liste1\">\r\n      <span class=\"Liste1Nr\">–</span> tidligere og nuværende ansættelsesforhold, herunder selvstændig virksomhed inden for de seneste 10 år.</p>\r\n   <p class=\"Liste1\">\r\n      <span class=\"Liste1Nr\">–</span> direktører (forretningsførere) og bestyrelsesmedlemmer i firmapensionskasser kan i visse tilfælde undlade at oplyse om tidligere og nuværende bestyrelses- og direktionsposter samt tidligere og nuværende ansættelsesforhold. Der henvises til vejledningens pkt. 6,</p>\r\n   <p class=\"Liste1\">\r\n      <span class=\"Liste1Nr\">–</span> om bestyrelsesmedlemmet eller direktøren er eller har været i betalingsstandsning, under konkursbehandling, om bestyrelsesmedlemmet eller direktøren for tiden eller tidligere har indgivet begæring om gældssanering eller har været i forhandling om tvangsakkord,</p>\r\n   <p class=\"Liste1\">\r\n      <span class=\"Liste1Nr\">–</span> om virksomheder, hvor bestyrelsesmedlemmet eller direktøren deltager eller har deltaget i ledelsen af, er eller har været i betalingsstandsning, under konkursbehandling eller er eller har sådanne virksomheder været i forhandlinger om tvangsakkord. Oplysningerne lægges til grund ved vurderingen af, om den pågældende i fremtræden eller stilling tidligere har udvist en sådan adfærd, at der er grund til at antage, at den pågældende ikke vil varetage hvervet eller stillingen på betryggende vis. Som eksempel kan anføres, at såfremt et bestyrelsesmedlem eller en direktør tidligere aktivt har deltaget i ledelsen af én eller flere virksomheder, der er gået konkurs, kan der være tale om forhold, som influerer på Finanstilsynets vurdering, og</p>\r\n   <p class=\"Liste1\">\r\n      <span class=\"Liste1Nr\">–</span> om der er snævre forbindelser, jf. § 5, stk. 1, nr. 17 i lov om finansiel virksomhed mellem bestyrelsesmedlemmet eller direktøren og virksomheden, der er indgivet oplysningsskema for, eller mellem bestyrelsesmedlemmet eller direktøren og andre virksomheder eller personer, der har snævre forbindelser med virksomheden. Bestyrelsesmedlemmer og direktører (forretningsførere) i firmapensionskasser og i forsikringsmægler- og genforsikringsmæglervirksomheder er undtaget fra pligten til at oplyse om snævre forbindelser.</p>\r\n</p>\r\n<p class=\"Tekstoverskrift\">5.1 Finanstilsynets tavshedspligt</p>\r\n<p class=\"Paragraftekst\">De oplysninger, som medlemmer af bestyrelsen og direktionen skal afgive i medfør af § 64, stk. 3 i lov om finansiel virksomhed, er omfattet af Finanstilsynets tavshedspligt i medfør af § 354, stk. 1, i lov om finansiel virksomhed. Det følger af bestemmelsen, at Finanstilsynets ansatte under ansvar efter straffelovens §§ 152-152 e er forpligtede til at hemmeligholde oplysninger, som de gennem deres virke bliver vidende om.</p>\r\n<p class=\"Tekstoverskrift\">6. Oplysningsskemaer</p>\r\n<p class=\"Paragraftekst\">Alle personer, der tiltræder som bestyrelsesmedlem eller som direktør i en finansiel virksomhed eller finansiel holdingvirksomhed skal give Finanstilsynet de oplysninger, som er fastsat i § 64, stk. 2 i lov om finansiel virksomhed.</p>\r\n<p class=\"Stk\">Er et bestyrelsesmedlem eller en direktør af anden myndighed eller organ blevet vurderet egnet og hæderlig til at bestride et bestemt erhverv, f.eks. som statsrevisor, er Finanstilsynet stadig berettiget til at forlange, at vedkommende udfylder og indsender et oplysningsskema bilagt en straffeattest. En status som f.eks. statsrevisor fritager således ikke vedkommende fra at blive underkastet Finanstilsynets egen vurdering.</p>\r\n<p class=\"Stk\">Til brug for bestyrelsesmedlemmers og direktørers afgivelse af oplysninger til Finanstilsynet anvendes oplysningsskema for direktions- og bestyrelsesmedlemmer.</p>\r\n<p class=\"Stk\">Oplysningsskemaet er tilgængeligt på Finanstilsynets hjemmeside www.finanstilsynet.dk/egnethed.</p>\r\n<p class=\"Stk\">Der gælder dog ikke noget krav om, at dette oplysningsskema skal anvendes, hvorfor de krævede oplysninger kan indgives til Finanstilsynet i et andet dokument eller på anden vis.</p>\r\n<p class=\"Stk\">Ledelsesmedlemmer i finansielle holdingvirksomheder skal udfylde skemaet til ansøgning om godkendelse af erhvervelse eller forøgelse af en kvalificeret andel – Vurdering af medlemmer af direktionen og bestyrelsen i erhververen ved indtræden i ledelsen. Dette findes her www.finanstilsynet.dk/da/Indberetning/Ansoeg/Ansoegning-kvalificerede-andele.</p>\r\n<p class=\"Stk\">Oplysningsskemaerne kan indsendes til Finanstilsynet af den finansielle virksomhed på vegne af bestyrelsesmedlemmet eller direktøren. Bestyrelsesmedlemmet eller direktøren skal selv underskrive skemaet eller andet valgt dokument, ligesom bestyrelsesmedlemmet eller direktøren er ansvarlig for, at de afgivne oplysninger er korrekte.</p>\r\n<p class=\"Stk\">Oplysningsskemaet skal være bilagt en straffeattest. Straffeattesten rekvireres af bestyrelsesmedlemmet eller direktøren ved personlig henvendelse til politiet. En straffeattest kan ikke erstattes af anden form for dokumentation og må maksimalt være udstedt 6 måneder før indsendelse af oplysningsskemaet.</p>\r\n<p class=\"Stk\">I de tilfælde hvor en direktør eller bestyrelsesmedlem, er bosiddende uden for Danmark, skal der indsendes passende dokumentation som erstatning for en straffeattest.</p>\r\n<p class=\"Stk\">For bestyrelsesmedlemmer eller direktører i en finansiel holdingvirksomhed, Arbejdsmarkedets Tillægspension, Arbejdsmarkedets Erhvervssygdomssikring eller i Lønmodtagernes Dyrtidsfond gælder samme forpligtelse til at give Finanstilsynet oplysninger om de angivne forhold, som der gælder for bestyrelses- og direktionsmedlemmer i traditionelle finansielle virksomheder.</p>\r\n<p class=\"Stk\">For bestyrelsesmedlemmer og direktører (forretningsførere) i en firmapensionskasse gælder der særlige forhold ved udfyldelse af skemaet. Bestyrelsesmedlemmer og direktører skal udfylde samtlige rubrikker i oplysningsskemaet undtagen rubrikken om snævre forbindelser. Hvis pensionskassen kan dokumentere, at den har ansat en rådgiver med tilstrækkelige faglige kvalifikationer og erfaringer, jf. § 23 a, stk. 2, i lov om tilsyn med firmapensionskasser, kan bestyrelsesmedlemmerne og direktørerne (forretningsførerne) endvidere undlade at udfylde rubrikkerne om erfaring.</p>\r\n<p class=\"Stk\">Finanstilsynet har i henhold til § 9 c i lov om tilsyn med firmapensionskasser fastsat, at bestyrelsesmedlemmer og direktører (forretningsførere) i firmapensionskasser med under 100 medlemmer kan undlade at udfylde rubrikker vedrørende erfaring og snævre forbindelser i oplysningsskemaet. Som medlemmer defineres personer, hvis beskæftigelse berettiger til eller vil berettige til at modtage pensionsydelser i pensionsordningen.</p>\r\n<p class=\"Tekstoverskrift\">6.1 Erklæring fra et andet EU-/EØS-land</p>\r\n<p class=\"Paragraftekst\">Hvis et bestyrelsesmedlem eller en direktør i forvejen er blevet erklæret egnet og hæderlig i et andet EU-/EØS- land, og vedkommende indsender dokumentation herfor i form af en udskrift/erklæring fra den relevante tilsynsmyndighed, vil Finanstilsynet som udgangspunkt lægge den indsendte dokumentation til grund. Hvis der er behov herfor, kontakter Finanstilsynet tilsynsmyndigheden i det pågældende EU-/EØS- land for en uddybning af den indsendte dokumentation for bestyrelsesmedlemmets eller direktørens egnethed og hæderlighed.</p>\r\n<p class=\"Stk\">Hvis et bestyrelsesmedlem eller en direktør er blevet erklæret egnet og hæderlig i et land uden for EU/EØS, kan Finanstilsynet efter en konkret vurdering lægge den erklæring til grund. Finanstilsynet er dog stadig berettiget til at anmode pågældende om at indsende oplysninger om de angivne forhold bilagt en straffeattest.</p>\r\n<p class=\"Tekstoverskrift\">7. Særlige regler om borgmestres egnethed og hæderlighed</p>\r\n<p class=\"Paragraftekst\">Folketingets Ombudsmand har i en redegørelse af 17. juni 1981 givet udtryk for, at hvervene som borgmester og bestyrelsesformand eller -medlem af et pengeinstitut, hvori en (ikke ubetydelig) del af kommunens økonomiske midler er anbragt, ikke er foreneligt. Der kan således opstå risiko for at en forening af disse hverv, vil udelukke borgmesteren fra at udøve sin almindelige tilsynsforpligtelse og beslutningskompetence med hensyn til økonomiske dispositioner samt medføre inhabilitet ved kommunalbestyrelsens og økonomiudvalgets behandling af sager herom i et sådant omfang (og i sager af en sådan art), at det må give anledning til meget væsentlige betænkeligheder. Efter ombudsmandens opfattelse er betænkelighederne ved en forening af de to nævnte hverv så væsentlige, at det må give anledning til nogen tvivl, om de i tilstrækkelig grad vil kunne afbødes gennem fastsættelse af nærmere retningslinjer for administration, kontrol m.v. (Folketingets Ombudsmands beretning for 1981, side 98 ff., navnlig side 115).</p>\r\n<p class=\"Stk\">I en udtalelse af 27. marts 1990 har Indenrigs- og Sundhedsministeriet endvidere udtalt, at hvervet som borgmester må anses som uforeneligt med hvervet som bestyrelsesformand i et pengeinstitut, hvormed kommunen har et, i såvel art som omfang, meget betydeligt engagement. Ministeriet henviste herved til, at pengeinstituttet i den konkrete sag var kommunens hovedbankforbindelse, og at kun ubetydelige midler var anbragt i andre pengeinstitutter. Efter ministeriets opfattelse vil en forening af hvervet som borgmester og bestyrelsesformand i denne situation – ud fra en generel vurdering – være egnet til at skabe tvivl om, hvorvidt der i forbindelse med anbringelse af kontante midler og andre bankforretninger alene handles til varetagelse af kommunens interesser.</p>\r\n<p class=\"Stk\">Folketingets Ombudsmand har endvidere i en redegørelse af 7. april 2003 (j.nr. 2000-2844-409) udtalt, at der som udgangspunkt må være i det væsentligste samme betænkeligheder ved at en kommunaldirektør er medlem af bestyrelsen af et pengeinstitut som kommunen anvender som sin hovedbankforbindelse, som der vil være ved borgmesterens medlemskab, og at det i denne sammenhæng ikke er afgørende om kommunaldirektøren er menigt medlem eller næstformand (eller formand).</p>\r\n<p class=\"Stk\">Derimod fandt ombudsmanden, at betænkelighederne ved at en kommunaldirektør bestrider de to hverv samtidig bedre kan afbødes gennem fastsættelse af nærmere retningslinjer for administration, kontrol mv. end det er tilfældet for borgmesteren.</p>\r\n<p class=\"Tekstoverskrift\">8. Øvrige pligter</p>\r\n<p class=\"Paragraftekst\">Medlemmer af bestyrelsen og direktionen i finansielle virksomheder og finansielle holdingvirksomheder har i medfør af § 64, stk. 3, i lov om finansiel virksomhed pligt til løbende at give Finanstilsynet oplysninger om de i § 64, stk. 2 angivne forhold. Et bestyrelsesmedlem eller en direktør skal således give Finanstilsynet oplysning om, hvis den pågældende pålægges strafansvar for overtrædelse af straffeloven, herunder overtrædelse af reglerne om berigelsesforbrydelser, eller den finansielle lovgivning, herunder overtrædelse af værdipapirhandelslovens kapitel 10 om misbrug af intern viden og kursmanipulation. Bestyrelsesmedlemmer og direktører har tillige pligt til at give Finanstilsynet oplysning om overtrædelse af tilsvarende udenlandske regler. Oplysningspligten indtræder allerede, hvis der rejses sigtelse mod den pågældende.</p>\r\n<p class=\"Stk\">Oplysningspligten er i overensstemmelse med reglerne i den finansielle lovgivning om, at bestyrelsesmedlemmer og direktører ikke må være dømt for overtrædelse af straffeloven eller den finansielle lovgivning. Det er ifølge § 64, stk. 2, nr. 1 i lov om finansiel virksomhed en betingelse, at overtrædelsen indebærer risiko for, at hvervet eller stillingen ikke varetages på betryggende vis.</p>\r\n<p class=\"Stk\">Bestyrelsesmedlemmer og direktører i finansielle virksomheder har i medfør af § 64, stk. 3, jf. § 64, stk. 2, nr. 2, i lov om finansiel virksomhed pligt til at oplyse, hvis den pågældende har anmeldt betalingsstandsning, er under konkurs, har indgivet begæring om gældssanering, eller der er indledt forhandling om tvangsakkord.</p><div class=\"Givet\" id=\"Givet\"><p class=\"Givet\" align=\"center\">Finanstilsynet, den 5. januar 2011</p><p class=\"Sign1\" align=\"center\">Annette Bjaaland Andersen</p><p class=\"Sign2\" align=\"right\">/ Ulla Brøns Petersen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Kravene gælder alene direktører og bestyrelsesmedlemmer i de selskaber, der er omfattet af § 7 i lov om værdipapirhandel.</p>\r\n<p class=\"Fodnote\">\r\n   <a class=\"FodnoteNr\" name=\"Not2\" href=\"#Henvisning_Not2\">2)</a> Jf. § 10 i Selskabsloven, jf. lov nr. 470 af 12. juni 2009, hvoraf følger, at virksomheder ved ændringer i bestyrelse og direktion skal anmelde ændringerne til Erhvervs- og Selskabsstyrelsen.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/01/2011"
        },
        {
            "displayName": "Accession",
            "displayValue": "C20110000260"
        },
        {
            "displayName": "Entydig dokumentidentifikation",
            "displayValue": "AU004294"
        },
        {
            "displayName": "Dato for førstegangsindlæggelse",
            "displayValue": "07/01/2011"
        },
        {
            "displayName": "Dato for indlæggelse",
            "displayValue": "07/01/2011"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "2"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "05/01/2011"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet j.nr. 1913-0003"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}