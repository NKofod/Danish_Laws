{
    "id": 120998,
    "title": "Selvstændig virksomhed som bibeskæftigelse med dagpengeret, fuldtidsansættelse som lønmodtager, foredrag, annoncerer på hjemmeside",
    "documentTypeId": "240",
    "isSagsforlobPeriodValid": true,
    "shortName": "KEN nr 9515 af 31/03/2008",
    "documentHtml": "<div class=\"bjelke\">Den fulde tekst</div><p class=\"Titel2\">Selvstændig virksomhed som bibeskæftigelse med dagpengeret, fuldtidsansættelse som lønmodtager, foredrag, annoncerer på hjemmeside</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet havde en hjemmeside, hvor hun tilbød foredrag, undervisning, m.v.</div>\r\n        </p>\r\n        <p class=\"Tekst2\">\r\n          <div>Medlemmet havde holdt foredrag for en forening, efterskoler, en ungdomsskole, og en højskole.</div>\r\n        </p>\r\n        <p class=\"Tekst2\">\r\n          <div>Medlemmet havde tidligere været momsregistreret med sin virksomhed fra den 1. januar 2002 til den 30. juni 2004 men er ikke længere momsregistreret.</div>\r\n        </p>\r\n        <p class=\"Tekst2\">\r\n          <div>Medlemmets indtægter ved foredrag m.v. i 2005 var angivet som B-indkomst.</div>\r\n        </p>\r\n        <p class=\"Tekst2\">\r\n          <div>Medlemmet havde ikke angivet overskud eller underskud af selvstændig virksomhed i 2005.</div>\r\n        </p>\r\n        <p class=\"Tekst2\">\r\n          <div>Ankenævnet fandt på denne baggrund, at medlemmet havde drevet selvstændig virksomhed med foredrag, undervisning, m.v.</div>\r\n        </p>\r\n        <p class=\"Tekst2\">\r\n          <div>Medlemmet havde også beskæftigelse ved XXX.</div>\r\n        </p>\r\n        <p class=\"Tekst2\">\r\n          <div>På baggrund af indholdet af ansættelseskontrakter og lønsedler for denne beskæftigelse, fandt ankenævnet, at medlemmet havde været fuldtidsansat som lønmodtager.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmets beskæftigelse i denne ansættelse var inden for normal arbejdstid, idet</div>\r\n        </p>\r\n        <p class=\"Tekst2\">\r\n          <div>– medlemmet var ansat med arbejdsopgaverne kundebetjening, butikspleje og evt. øvrige arrangementer såsom messer og ”homeparties”, og</div>\r\n        </p>\r\n        <p class=\"Tekst2\">\r\n          <div>– butikken i København havde åbent i tidsrummet: mandag til torsdag fra kl. 11 til kl. 19, fredag fra kl. 11 til kl. 21 og lørdag fra 11 til 18.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmet drev selvstændig virksomhed som bibeskæftigelse med dagpengeret.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at medlemmet havde drevet sin virksomhed samtidig med, at hun havde været fuldtidsansat indtil juli måned 2006.</div>\r\n        </p>\r\n        <p class=\"Tekst2\">\r\n          <div>Ankenævnet lagde endvidere vægt på, at medlemmets beskæftigelse i denne ansættelse var inden for normal arbejdstid.</div>\r\n        </p>\r\n        <p class=\"Tekst2\">\r\n          <div>Ankenævnet lagde også vægt på, der ikke var sket ændringer i indretningen af medlemmets virksomhed efter juli måned 2006. Virksomheden havde ikke udvidet udbuddet af ydelser og havde ikke ændret markedsføringen af sine ydelser.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde den 27. marts 2008.</p>\r\n      <p class=\"Tekst\">Nævnet traf denne</p>\r\n      <p class=\"Tekstoverskrift\"><span class=\"Bold\">A F G Ø R E L S E</span></p>\r\n      <p class=\"Tekst\">De anses for at have udøvet selvstændig virksomhed med dagpengeret efter den 1. september 2006.</p>\r\n      <p class=\"Tekst\">Ankenævnet ændrer således Arbejdsdirektoratets afgørelse af den 17. januar 2007.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"Tekstoverskrift\">Selvstændig virksomhed</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De på Deres hjemmeside <span class=\"Underline\">[hjemmesidenavn]</span> oplyser, at De kan bestilles til seksualundervisning, foredrag, peptalks, og konferencier,</p>\r\n        <p class=\"Liste1\"><span class=\"Liste1Nr\">–</span> De har holdt foredrag for en Hiv-forening, efterskoler, en ungdomsskole, og en højskole,</p>\r\n        <p class=\"Liste1\"><span class=\"Liste1Nr\">–</span> De tidligere har været momsregistreret med [virksomhedsnavn] med cvr-nr. xx xx xx xx fra den 1. januar 2002 til den 30. juni 2004 men ikke længere er momsregistreret,</p>\r\n        <p class=\"Liste1\"><span class=\"Liste1Nr\">–</span> Deres indtægter ved foredrag m.v. i 2005 er angivet som B-indkomst, og</p>\r\n        <p class=\"Liste1\"><span class=\"Liste1Nr\">–</span> De ikke har angivet overskud eller underskud af selvstændig virksomhed i 2005.</p>\r\n      </p>\r\n      <p class=\"Tekst\">Selvstændig virksomhed drives ved beskæftigelse for egen eller ægtefællens regning og risiko og med det formål at opnå økonomisk udbytte.</p>\r\n      <p class=\"Tekst\">Vurderingen af om der er tale om lønmodtageransættelse eller selvstændig virksomhed er en konkret vurdering på baggrund af såvel de formelle forhold som de faktiske forhold.</p>\r\n      <p class=\"Tekst\">For så vidt angår Deres beskæftigelse med foredrag, undervisning, m.v. er der ikke en ansættelseskontrakt eller lønsedler, der er heller ikke afregnet ferie for beskæftigelsen, ligesom De ikke er beskattet som lønmodtager vedrørende denne beskæftigelse. Der er således ingen af de sædvanlige formelle forhold, der kendetegner en lønmodtageransættelse.</p>\r\n      <p class=\"Tekst\">De har en hjemmeside, hvorfra De tilbyder ydelserne foredrag, undervisning, m.v. og Deres indtjening har været beskattet som B-indkomst.</p>\r\n      <p class=\"Tekst\">På baggrund heraf finder ankenævnet, at De skal anses for at drive selvstændig virksomhed med Deres beskæftigelse med foredrag, undervisning, m.v.</p>\r\n      <p class=\"Tekstoverskrift\">Ansættelse ved [arbejdsgiver]</p>\r\n      <p class=\"Tekst\">De har oplyst, at De har været ansat som lønmodtager ved [arbejdsgiver].</p>\r\n      <p class=\"Tekst\">De var ifølge ansættelseskontrakt af 10. juni 2004 tidsbegrænset ansat i perioden fra den 1. juli 2004 til den 1. juli 2005 med en normal arbejdstid på 37 timer om ugen, med arbejdsopgaverne kundebetjening, butikspleje og evt. øvrige arrangementer såsom messer og ”homeparties”, arbejdstiden kan variere efter selskabets behov, den månedlige gage udgjorde pr. 1. juli 2004 19.000 kr., der afregnes ferie efter ferieloven, og opsigelsesvarsel fulgte funktionærlovens opsigelsesregler.</p>\r\n      <p class=\"Tekst\">Det fremgår af lønsedler, at De var ansat ved [arbejdsgiver] i perioderne fra februar 2005 til september 2005 og fra februar 2006 til juli 2006. Det fremgår af de samlede arbejdstimer på lønsedlerne for februar 2005 og februar 2006, at De tillige har været ansat i januar 2005 og januar 2006. Det fremgår af lønseddel for september 2005 at De i 2005 er aflønnet for 1.010 arbejdstimer. Det fremgår af lønseddel for juli måned 2006, at De i 2006 er aflønnet for 1092 arbejdstimer i 2006.</p>\r\n      <p class=\"Tekst\">I de samlede timer på lønseddel for september 2005 er der ikke medregnet timer for juli måned 2005 og august måned 2005, selv om De i disse 2 måneder fik løn i samme størrelsesorden som Deres fuldtidsløn.</p>\r\n      <p class=\"Tekst\">De har oplyst, at lønseddel nr. 2 for juli måned 2006 med løn på 22.715 kr. er for august måned 2006.</p>\r\n      <p class=\"Tekst\">I de samlede timer på lønseddel nr. 2 for juli måned 2006 er der ikke medregnet timer for august måned 2006, selv om der er opgjort løn for endnu en måned i samme størrelsesorden som Deres fuldtidsløn.</p>\r\n      <p class=\"Tekst\">På baggrund af disse oplysninger finder ankenævnet, at De har været fuldtidsansat på normale vilkår i perioderne fra januar 2005 til september 2005 og fra januar 2006 til august 2006.</p>\r\n      <p class=\"Tekst\">Ankenævnet finder, at Deres beskæftigelse i denne ansættelse har været inden for normal arbejdstid.</p>\r\n      <p class=\"Tekst\">Ankenævnet har i den forbindelse lagt vægt på, at</p>\r\n      <p>\r\n        <p class=\"Liste1\"><span class=\"Liste1Nr\">–</span> det fremgår af hjemmesiden [arbejdsgivers hjemmeside], at butikken i København har åbent mandag til torsdag fra kl. 11 til kl. 19, fredag fra kl. 11 til kl. 21 og lørdag fra kl. 11 til kl. 18., og</p>\r\n        <p class=\"Liste1\"><span class=\"Liste1Nr\">–</span> det fremgår af Deres ansættelseskontrakt af 10. juni 2004, at Deres arbejdsopgaver var kundebetjening, butikspleje og evt. øvrige arrangementer såsom messer og ”homeparties”.</p>\r\n      </p>\r\n      <p class=\"Tekstoverskrift\">Bibeskæftigelse</p>\r\n      <p class=\"Tekst\">Et medlem, som driver selvstændig virksomhed, anses for at drive virksomheden som bibeskæftigelse, hvis virksomheden ikke er hovedbeskæftigelse.</p>\r\n      <p class=\"Tekst\">Et medlem, som driver selvstændig virksomhed, anses for at drive virksomheden som hovedbeskæftigelse, hvis</p>\r\n      <p>\r\n        <p class=\"Liste1\"><span class=\"Liste1Nr\">1)</span> driften af virksomheden har dannet grundlag for medlemmets optagelse i eller overflytning til en a-kasse som selvstændig erhvervsdrivende, eller</p>\r\n        <p class=\"Liste1\"><span class=\"Liste1Nr\">2)</span> medlemmet efter en konkret vurdering må anses for at drive virksomheden som hovedbeskæftigelse.</p>\r\n      </p>\r\n      <p class=\"Tekst\">Ankenævnet finder, at Deres virksomhed har været drevet som bibeskæftigelse.</p>\r\n      <p class=\"Tekst\">Ankenævnet har lagt vægt på, at De har været fuldtidsansat i perioderne fra januar 2005 til september 2005 og fra januar 2006 til august 2006.</p>\r\n      <p class=\"Tekst\">Ankenævnet har også lagt vægt på, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De i perioden fra 2003 til 2006 har været beskæftiget med foredrag,</p>\r\n        <p class=\"Liste1\"><span class=\"Liste1Nr\">–</span> De i 2005 har modtaget 29.300 kr. honorar for foredrag, m.v.,</p>\r\n        <p class=\"Liste1\"><span class=\"Liste1Nr\">–</span> De i 2006 har modtaget 17.862 kr. honorar for foredrag, m.v., og</p>\r\n        <p class=\"Liste1\"><span class=\"Liste1Nr\">–</span> De har modtaget lønindkomst for Deres fuldtidsarbejde med 235.087 kr. og 131.763 kr. i henholdsvis 2005 og 2006.</p>\r\n      </p>\r\n      <p class=\"Tekst\">Ankenævnet har endvidere lagt vægt på, at selvstændig virksomhed ikke er Deres forsikringsgrundlag.</p>\r\n      <p class=\"Tekstoverskrift\">Dagpengeret</p>\r\n      <p class=\"Tekst\">Retten til dagpenge for et medlem, som driver selvstændig virksomhed som bibeskæftigelse, er betinget af, at medlemmet kan sandsynliggøre, at bibeskæftigelsen til enhver tid kan udføres uden for normal arbejdstid.</p>\r\n      <p class=\"Tekst\">Som sagen foreligger, er der ikke sket ændringer i indretningen af Deres virksomhed. De har ikke udvidet udbuddet af ydelser og har ikke ændret markedsføringen af Deres ydelser.</p>\r\n      <p class=\"Tekst\">Ankenævnet finder på baggrund heraf, at Deres virksomhed kan anses for at være er videreført i samme omfang som tidligere.</p>\r\n      <p class=\"Tekst\">Når man ser på beskrivelsen af de ydelser, som Deres virksomhed udbyder, er der ikke holdepunkter for at fastlægge, hvornår Deres arbejde i virksomheden skal udføres. Virksomheden udbyder undervisning, foredrag, m.v., og disse ydelser vil kunne udføres på ethvert tidspunkt, men vil skulle indrettes efter kundens behov. Samtidig har Deres virksomhed ikke angivet nogen åbningstid eller anden begrænsning af tidsrummet, hvor foredrag, m.v. kan tilbydes. Dette vil som udgangspunkt medføre, at det ikke er sandsynliggjort, at arbejdet til enhver tid kan udføres uden for normal arbejdstid. Ydelserne, som Deres virksomhed udbyder, er imidlertid af en ret speciel art, som i sig selv er en begrænsning af virksomheden.</p>\r\n      <p class=\"Tekst\">Ankenævnet finder, at De driver selvstændig virksomhed med dagpengeret den 1. september 2006.</p>\r\n      <p class=\"Tekst\">Ankenævnet har lagt vægt på, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De har drevet Deres virksomhed samtidig med at De har været fuldtidsansat indtil juli måned 2006,</p>\r\n        <p class=\"Liste1\"><span class=\"Liste1Nr\">–</span> Deres beskæftigelse i denne ansættelse har været inden for normal arbejdstid, og</p>\r\n        <p class=\"Liste1\"><span class=\"Liste1Nr\">–</span> virksomheden fortsatte uændret efter juli måned 2006.</p>\r\n      </p>\r\n      <p class=\"Tekst\">Det skal bemærkes, at Deres beskæftigelse ved [anden hvervgiver], efter ankenævnets opfattelse, er lønmodtageransættelse og derfor ikke skal medregnes til Deres selvstændige virksomhed.</p>\r\n      <p class=\"Tekst\">Ankenævnet har i den forbindelse lagt vægt på, at det fremgår af a-kassens notat af 12. oktober 2006, at De har modtaget lønsedler vedrørende Deres rundvisninger på [anden hvervgiver]. Der foreligger i sagen en arbejdsgivererklæring med frigørelsesattest af 19. september 2006 fra [anden hvervgiver].</p>\r\n      <p class=\"Tekstoverskrift\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 58, stk. 1, nr. 2, litra a i lov om arbejdsløshedsforsikring m.v., jf. lovbekendtgørelse nr. 874 af 11. september 2005, og</p>\r\n        <p class=\"Liste1\"><span class=\"Liste1Nr\">–</span> § 2, stk. 1, § 6, stk. 1 og § 8, stk. 1, 1. pkt. i Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed.</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"Tekstoverskrift\"><span class=\"Bold\">På ankenævnets vegne</span></p>\r\n      <p class=\"Tekstoverskrift\">ff</p>\r\n      <p class=\"Tekstoverskrift\">fuldmægtig</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">Arbejdsdirektoratet, Stormgade 10, Postboks 1103, 1009 København K</p>\r\n      <p class=\"Tekst\">Arbejdsløshedskasse</p>\r\n      <p class=\"Tekst\">Folketingets Ombudsmand, Gammeltorv 22, 1457 København K</p>\r\n      <p class=\"Tekstoverskrift\"><span class=\"BoldUnderline\">Regler</span></p>\r\n      <p class=\"Tekstoverskrift\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005</span></p>\r\n      <p class=\"Tekst\"><span class=\"Bold\">§ 41.</span> …</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 8.</span> Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.</p>\r\n      <p class=\"Tekst\"><span class=\"Bold\">§ 58.</span> Efter forhandling med Beskæftigelsesrådet kan direktøren for Arbejdsdirektoratet fastsætte regler om</p>\r\n      <p>\r\n        <p class=\"Liste1\"><span class=\"Liste1Nr\">1)</span> …</p>\r\n        <p class=\"Liste1\"><span class=\"Liste1Nr\">2)</span> retten til dagpenge for et medlem,</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">a)</span> som under ledighed har bibeskæftigelse ved selvstændig virksomhed, eller</p>\r\n          </div>\r\n        </p>\r\n      </p>\r\n      <p class=\"Tekst\">…</p>\r\n      <p class=\"Tekstoverskrift\"><span class=\"Bold\">Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed</span></p>\r\n      <p class=\"Tekst\"><span class=\"Bold\">§ 2.</span> Selvstændig virksomhed drives ved beskæftigelse for egen eller ægtefællens regning og risiko og med det formål at opnå økonomisk udbytte.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 5.</span> Et medlem, som driver selvstændig virksomhed, jf. §§ 2-4, anses for at drive virksomheden som hovedbeskæftigelse, hvis</p>\r\n      <p>\r\n        <p class=\"Liste1\"><span class=\"Liste1Nr\">3)</span> driften af virksomheden har dannet grundlag for medlemmets optagelse i eller overflytning til en a-kasse som selvstændig erhvervsdrivende, jf. dog § 6, stk. 2, eller</p>\r\n        <p class=\"Liste1\"><span class=\"Liste1Nr\">4)</span> medlemmet efter en konkret vurdering må anses for at drive virksomheden som hovedbeskæftigelse.</p>\r\n      </p>\r\n      <p class=\"Tekst\"><span class=\"Bold\">§ 6.</span> Et medlem, som driver selvstændig virksomhed, jf. §§ 2-4, anses for at drive virksomheden som bibeskæftigelse, hvis virksomheden ikke er hovedbeskæftigelse, jf. § 5.</p>\r\n      <p class=\"Tekst\"><span class=\"Italic\">…</span></p>\r\n      <p class=\"Tekst\"><span class=\"Bold\">§ 8.</span> Retten til dagpenge for et medlem, som driver selvstændig virksomhed som bibeskæftigelse, jf. § 6, er betinget af, at medlemmet kan sandsynliggøre, at bibeskæftigelsen til enhver tid kan udføres uden for normal arbejdstid. Medlemmet skal bl.a. oplyse a-kassen om:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Arten og omfanget af virksomheden.</p>\r\n        <p class=\"Liste1\"><span class=\"Liste1Nr\">2)</span> Ansat arbejdskraft.</p>\r\n        <p class=\"Liste1\"><span class=\"Liste1Nr\">3)</span> Egen og eventuel ægtefælles eller medejers arbejdsindsats. Herunder om der er aftale om fast deling af arbejdet mellem ægtefæller eller medejere.</p>\r\n        <p class=\"Liste1\"><span class=\"Liste1Nr\">4)</span> Virksomhedens omsætning og indtjening.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Vurderingen efter stk. 1 skal ske på grundlag af alt arbejdet i virksomheden. Det gælder dog ikke, hvis en del af arbejdet udføres af ansat arbejdskraft, ægtefælle eller medejere, og der er aftalt fast deling af arbejdet.</p>\r\n      <p class=\"Tekst\"><span class=\"Italic\">Stk. 3.</span> Retten til dagpenge er også betinget af, at medlemmet står til rådighed for arbejdsmarkedet i det omfang, der gælder for medlemmet. Der henvises til bekendtgørelse om rådighed.</p>\r\n      <p class=\"Tekst\"><span class=\"Italic\">Stk. 4.</span> Et medlem, der har haft lønarbejde i fuldt normalt omfang i mindst 26 uger lige før ledigheden og samtidig har haft bibeskæftigelse, kan opfylde stk. 3. Det er en betingelse, at virksomheden under ledighed føres videre i samme eller mindre omfang.</p>\r\n      <p class=\"Tekst\"><span class=\"Italic\">Stk. 5.</span> Medlemmet skal give a-kassen besked, hvis der sker ændringer i virksomhedens drift eller omfang.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/08/2008"
        },
        {
            "displayName": "Accession",
            "displayValue": "W20080951525"
        },
        {
            "displayName": "Entydig dokumentidentifikation",
            "displayValue": "BE003033"
        },
        {
            "displayName": "Dato for indlæggelse",
            "displayValue": "06/08/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9515"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "31/03/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100112-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}