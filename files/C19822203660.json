{
    "id": 76637,
    "title": "Vejledning om specialpædagogisk bistand til elever med synsvanskeligheder ",
    "documentTypeId": "180",
    "isSagsforlobPeriodValid": false,
    "shortName": "VEJ nr 22036 af 18/06/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om specialpædagogisk bistand til  \r\n\r\n elever med synsvanskeligheder </H1>  \r\n\r\n<P></P>  \r\n\r\n<BR>  \r\n\r\n<P>Forord </P>  \r\n\r\n<P>Reglerne om specialundervisning til elever med synshandicap findes i  \r\n\r\n undervisningsministeriets bekendtgørelse nr. 438 af 22. oktober 1979 om  \r\n\r\n folkeskolens specialundervisning og anden specialpædagogiske bistand til  \r\n\r\n synshæmmede elever. </P>  \r\n\r\n<P>Denne vejledning uddyber bekendtgørelsen og omfatter elever på 1.-10.  \r\n\r\n klassetrin, uanset om undervisningen gennemføres i henhold til  \r\n\r\n folkeskolelovens § 19, stk. 1, eller § 19, stk. 2. Derudover supplerer den  \r\n\r\n vejledningen om specialpædagogisk bistand til småbørn. </P>  \r\n\r\n<P>Beslutning om henvisning til specialundervisning træffes henholdsvis af  \r\n\r\n lærerrådet indenfor de rammer, der er fastlagt af kommunalbestyrelsen, og af  \r\n\r\n amtsrådet. </P>  \r\n\r\n<P>Der er ofte brug for at supplere bestemmelserne i bekendtgørelsen om  \r\n\r\n specialundervisning af synshæmmede elever med bestemmelser om  \r\n\r\n specialundervisning på andre handicapområder. </P>  \r\n\r\n<P>Vejledningen er af praktiske grunde optaget i undervisningsministeriets  \r\n\r\n almindelige undervisningsvejledningsserie, men det skal understreges, at der  \r\n\r\n først og fremmest er tale om en uddybning af bekendtgørelsens bestemmelser og  \r\n\r\n ikke om en undervisningsvejledning i egentlig forstand. </P>  \r\n\r\n<P> <I>Undervisningsministeriet, direktoratet for folkeskolen og seminarier  \r\n\r\n</I></P>  \r\n\r\n<P>m.v., </P>  \r\n\r\n<P> <I>den 18. juni 1982</I>  </P>  \r\n\r\n<P>Holger Knudsen </P>  \r\n\r\n<P>/I. Skov Jørgensen </P>  \r\n\r\n<P>Indhold </P>  \r\n\r\n<PRE>  \r\n\r\n                                                                  side  \r\n\r\n  1.    Begreb og formål.......................................   7  \r\n\r\n 1.1.  Eleverne.................................................    7  \r\n\r\n 1.2.  Formål...................................................    7  \r\n\r\n  2.   Tidspunkt for iværksættelse af specialundervisning og  \r\n\r\n      anden specialpædagogisk bistand ........................    9  \r\n\r\n  3.    Indholdet af specialundervisning og anden  \r\n\r\n      specialpædagogisk bistand .............................   10  \r\n\r\n 3.1.  Generelt.................................................   10  \r\n\r\n 3.2.  Særlige hensyn i klassen.................................   10  \r\n\r\n 3.3.  Planlægning af undervisningen ...........................   12  \r\n\r\n 3.4.  Rådgivning ..............................................   12  \r\n\r\n 3.5.  Undervisningsmaterialer og hjælpemidler..................   12  \r\n\r\n  4.    Specialundervisningens former..........................  14  \r\n\r\n 4. 1. Specialundervisning i klassen............................   15  \r\n\r\n 4.2.  Specialundervisning på hold..............................   15  \r\n\r\n 4.3.  Undervisning i specialklasser............................   15  \r\n\r\n 4.4.  Enkeltmandsundervisning..................................   15  \r\n\r\n 4.5.  Supplerende undervisning.................................   15  \r\n\r\n  5.   Fremgangsmåden ved henvisning til  \r\n\r\n       specialundervisning og anden specialpædagogisk  \r\n\r\n      bistand ...............................................   16  \r\n\r\n  6.    Befordring ............................................. 17  \r\n\r\n  7.    Særlige hensyn ved folkeskolens afsluttende prøver...... 18  \r\n\r\n  8.    Fortsat uddannelse i og ud over folkeskolen samt  \r\n\r\n       overgang til erhverv ....................................   19  \r\n\r\n  9.    Lærere og andet personale..............................  20  \r\n\r\n  10.   Synskonsulenten........................................  21  \r\n\r\n</PRE>  \r\n\r\n<P>BILAG </P>  \r\n\r\n<P>I Bekendtgørelse af 22. oktober 1979 om folkeskolens specialundervisning  \r\n\r\n og anden specialpædagogiske bistand til synshæmmede elever. </P>  \r\n\r\n<P>II Bekendtgørelse af 22. oktober 1979 om folkeskolens specialpædagogiske  \r\n\r\n bistand til småbørn. </P>  \r\n\r\n<P>III Vejledende retningslinier af 22. oktober 1979 om henvisning til  \r\n\r\n specialundervisning og anden specialpædagogisk bistand efter folkeskolelovens  \r\n\r\n § 19, stk. 2. </P>  \r\n\r\n<P>IV Cirkulæreskrivelse af 27. november 1979 om folkeskolens  \r\n\r\n specialundervisning og anden specialpædagogiske bistand. </P>  \r\n\r\n<P>V Bekendtgørelse af 9. marts 1976 om befordring af syge og invaliderede  \r\n\r\n elever i folkeskolen </P>  \r\n\r\n<P>VI Bekendtgørelse af 22. oktober 1979 om befordring af børn og unge, der  \r\n\r\n modtager specialundervisning og anden specialpædagogisk bistand i henhold til  \r\n\r\n folkeskolens § 19, stk. 2. </P>  \r\n\r\n<P>VII Cirkulæreskrivelse af 22. november 1979 om tilladelse til individuel  \r\n\r\n fravigelse af reglerne om gennemførelse af folkeskolens afsluttende prøver.  \r\n\r\n</P>  \r\n\r\n<P>VIII Bekendtgørelse af 22. oktober 1979 om specialundervisning for voksne.  \r\n\r\n</P>  \r\n\r\n<P>IX Fortegnelse over relevante love, bekendtgørelser, cirkulærer m.v. </P>  \r\n\r\n<P>X Litteraturliste. </P>  \r\n\r\n<P>1 Begreb og formål </P>  \r\n\r\n<P>1.1. Eleverne </P>  \r\n\r\n<P>Når der i forbindelse med folkeskolens undervisning af synshæmmede elever  \r\n\r\n tales om blinde og svagtseende børn, anvendes en pædagogisk definition, mens  \r\n\r\n der i andre relationer kan anvendes andre, f.eks. en medicinsk afgrænsning.  \r\n\r\n</P>  \r\n\r\n<P>Ved blinde elever forstås elever, som enten er totalt blinde eller som ser  \r\n\r\n så dårligt, at de primært må undervises ved hjælp af punktskrift  \r\n\r\n (&#187;punktlæsere&#171;). </P>  \r\n\r\n<P>Ved svagtseende elever forstås elever, som på den ene side ser så godt, at  \r\n\r\n de er i stand til at læse almindeligt tryk, men som på den anden side ser så  \r\n\r\n dårligt, at hjælpeforanstaltninger kan blive nødvendige, hvis der skal opnås  \r\n\r\n et tilfredsstillende resultat af undervisningen (&#187;sortlæsere&#171;).  \r\n\r\n</P>  \r\n\r\n<P>Der findes derudover en gruppe elever med særligt komplicerende  \r\n\r\n øjenlidelser. De kan betegnes som stærkt svagtseende. Det drejer sig f.eks.  \r\n\r\n om elever med afvigelser i skarpsynsfeltet og elever med kikkertsyn. Der er  \r\n\r\n blandt sortlæsere elever, som færdes usikkert, og blandt punktlæsere elever,  \r\n\r\n som kan orientere sig. I begge grupper findes elever med personlige  \r\n\r\n vanskeligheder og pædagogiske problemer, undertiden fremkaldt af et omgivende  \r\n\r\n miljø, der ikke er orienteret om virkningen af de specielle  \r\n\r\n synsvanskeligheder. Ved angivelse af synsstyrke hos disse elever må også  \r\n\r\n andre oplysninger tages i betragtning, f.eks. vedrørende indskrænkninger af  \r\n\r\n synsfelt og lysfølsomhed. </P>  \r\n\r\n<P>Tidspunktet for indtræden af en synslidelse kan variere, og den hast,  \r\n\r\n hvormed den udvikler sig, kan få betydning for planlægningen af  \r\n\r\n undervisningen. </P>  \r\n\r\n<P>Foruden den umiddelbare virkning for indlæringen må man i hvert enkelt  \r\n\r\n tilfælde overveje synshandicappets betydning for elevens situation som  \r\n\r\n helhed. Ikke mindst er elevens evne til at kompensere for synsnedsættelsen,  \r\n\r\n derunder evnen til at udnytte en eventuel synsrest samt evnen til at  \r\n\r\n forarbejde sine oplevelser af stor vigtighed. </P>  \r\n\r\n<P>De forskelle, man finder mellem synshæmmede børn, er så meget større end  \r\n\r\n lighederne, at man i virkeligheden ikke har sagt så meget om et barn, når man  \r\n\r\n oplyser, at det er blindt eller svagtseende. Der er blot konstateret, at den  \r\n\r\n pågældende har et synshandicap, som i hvert enkelt tilfælde giver anledning  \r\n\r\n til at overveje, hvorledes undervisningen skal tilrettelægges, så barnets  \r\n\r\n muligheder bedst kommer til udfoldelse. </P>  \r\n\r\n<P>1.2. Formål </P>  \r\n\r\n<P>I overensstemmelse med de givne bestemmelser om folkeskolens formål, som  \r\n\r\n det er udtrykt i folkeskoleloven, er det folkeskolens opgave gennem den  \r\n\r\n specialpædagogiske bistand at give elever med synshandicap mulighed for at  \r\n\r\n udvikle sig i det miljø, der fysisk, psykisk og socialt giver de gunstigste  \r\n\r\n betingelser med hensyn til selve skoleforløbet og tiden efter skolegangens  \r\n\r\n ophør. </P>  \r\n\r\n<P>Reglerne om folkeskolens specialundervisning og anden specialpædagogiske  \r\n\r\n bistand til synshandicappede elever findes i undervisningsinisteriets  \r\n\r\n bekendtgørelse nr. 438 af 22. oktober 1979, som er optaget som bilag I til  \r\n\r\n vejledningen. Arten og graden af synshandicappet og af eventuelle  \r\n\r\n ledsagehandicap er bestemmende for formen for og omfanget af denne  \r\n\r\n specialundervisning og anden specialpædagogiske bistand. </P>  \r\n\r\n<P>2 Tidspunkt for iværksættelse af specialundervisning og anden  \r\n\r\n specialpædagogisk bistand </P>  \r\n\r\n<P>Barnets almene udvikling er afhængig af de påvirkninger det modtager inden  \r\n\r\n skolegangens begyndelse. </P>  \r\n\r\n<P>De specialpædagogiske foranstaltninger bør derfor iværksættes så tidligt  \r\n\r\n som muligt, så virkningerne af det nedsatte eller manglende syn begrænses.  \r\n\r\n</P>  \r\n\r\n<P>Specialpædagogisk bistand til småbørn gives efter reglerne i  \r\n\r\n bekendtgørelse nr. 433 af 22. oktober 1979 om folkeskolens specialpædagogiske  \r\n\r\n bistand til småbørn. </P>  \r\n\r\n<P>3 Indholdet af specialundervisning og anden specialpædagogisk bistand </P>  \r\n\r\n<P>3.1. Generelt </P>  \r\n\r\n<P>I bekendtgørelsen om folkeskolens specialundervisning af synshæmmede  \r\n\r\n elever, § 2, anvises en række muligheder for specialpædagogisk bistand.  \r\n\r\n Bistanden kan bestå i rådgivning og vejledning af forældre, lærere og andre  \r\n\r\n med tilknytning til eleverne. Den kan endvidere bestå i specialundervisning,  \r\n\r\n der tager sigte på at afhjælpe eller begrænse virkningerne af handicappet,  \r\n\r\n specialundervisning, der erstatter eller supplerer den almindelige  \r\n\r\n undervisning i et eller flere fag samt i anvendelse af pædagogiske  \r\n\r\n hjælpemidler. </P>  \r\n\r\n<P>Handicappets sværhedsgrad og elevernes situation som helhed afgør, hvilke  \r\n\r\n muligheder der skal tages i anvendelse. </P>  \r\n\r\n<P>3.2. særlige hensyn i klassen </P>  \r\n\r\n<P>3.2.1. Blinde elever </P>  \r\n\r\n<P>Skolepsykologisk rådgivning får her bistand af synskonsulenten, der drager  \r\n\r\n omsorg for, at alle barnets lærere er informerede om dets situation  \r\n\r\n (øjenlidelse) og de særlige hensyn, der bør tages. </P>  \r\n\r\n<P>I tilfælde af, at eleven har en synsrest, oplyses der om, hvordan den kan  \r\n\r\n udnyttes i undervisningen. </P>  \r\n\r\n<P>Brug af særlige møbler: </P>  \r\n\r\n<P>Den blinde elev bør have god bordplads i klassen, da punktskriftbøger er  \r\n\r\n store, og eleven ofte må bruge bog og punktskrivemaskine samtidig. Der bør  \r\n\r\n være skabs- og hyldeplads til bøger og maskiner, enten i skolebordet eller i  \r\n\r\n umiddelbar nærhed af elevens plads. </P>  \r\n\r\n<P> <I>Placering i klassen:</I>  </P>  \r\n\r\n<P>Elevens plads i klasselokalet bør vælges med omhu; ofte kan det være en  \r\n\r\n støtte for en blind elev at sidde nær læreren for at opfatte så mange  \r\n\r\n auditive detaljer som muligt. </P>  \r\n\r\n<P>Krav til lærere vedrørende punktskrift: </P>  \r\n\r\n<P>Det er ikke nødvendigt, at barnets lærer kan anvende punktskrift, men de  \r\n\r\n bør kende systemets opbygning og bogstav og taltegn. </P>  \r\n\r\n<P>Lærere der underviser begyndere, vil have særlig god mulighed for at sætte  \r\n\r\n sig ind i punktskriften, da den blinde elev på dette tidlige indlæringstrin  \r\n\r\n går langsomt frem. Synskonsulenten rådgiver om, hvordan lærere kan sætte sig  \r\n\r\n ind i punktskriftsystemet. </P>  \r\n\r\n<P>3.2.2. Svagtseende </P>  \r\n\r\n<P> <I>Placering i klassen</I>  : </P>  \r\n\r\n<P>Det er vigtigt at placere den svagtseende rigtigt i undervisningslokalet.  \r\n\r\n Eleven bør selv være med til at vælge sin plads. Der tages bl.a. hensyn til  \r\n\r\n lysforhold og til afstand fra tavlen. </P>  \r\n\r\n<P> <I>Lysforhold:</I>  </P>  \r\n\r\n<P>Nogle svagtseende skal have ekstra lys på bordet. Synskonsulenten giver  \r\n\r\n råd om indkøb af lampe. Andre svagtseende er lysfølsomme i en sådan grad, at  \r\n\r\n afskærmning bliver nødvendig. Også herom giver synskonsulenten vejledning.  \r\n\r\n Belysningen i klasseværelset, i faglokalerne og på tavlen bør være efter  \r\n\r\n retningslinierne i Dansk Standard. </P>  \r\n\r\n<P> <I>Tavlearbejde:</I>  </P>  \r\n\r\n<P>Hvis den svagtseende har vanskeligt ved at læse, hvad der skrives på  \r\n\r\n vægtavlen, må læreren samtidig sige, hvad han skriver på tavlen. Læreren skal  \r\n\r\n med mellemrum overbevise sig om, at den svagtseende har været i stand til at  \r\n\r\n følge med i gennemgangen. Eleven bør vænnes til at gå helt frem til tavlen,  \r\n\r\n dersom det hjælper ham. </P>  \r\n\r\n<P> <I>Brug af optik:</I>  </P>  \r\n\r\n<P>Har eleven fået ordineret briller, skal læreren være opmærksom på, at de  \r\n\r\n bliver brugt. Han bør gribe ind, hvis brillerne generer, hvis de glider frem  \r\n\r\n på næsen, og hvis glassene ikke er rene. Eleven skal lære, at han kun har det  \r\n\r\n fulde udbytte af sine briller, når de er helt i orden. Har eleven fået  \r\n\r\n ordineret mere end et sæt briller, skal læreren være opmærksom på, at hvert  \r\n\r\n enkelt sæt bruges efter hensigten. Nogle elever har brug for lup.  \r\n\r\n Synskonsulenten kan vejlede med hensyn til, hvilken lup der er bedst til  \r\n\r\n pågældende elev. </P>  \r\n\r\n<P> <I>Typografi:</I>  </P>  \r\n\r\n<P>Det er en hjælp for svagtseende, om bøger har hvidt og uglittet papir og  \r\n\r\n klar typografi. </P>  \r\n\r\n<P> <I>Læseafstand:</I>  </P>  \r\n\r\n<P>Visse svagtseende har en meget kort læseafstand. De bør have et særligt  \r\n\r\n svagsynsbord, hvor bordpladen kan indstilles skråt, så man undgår dårlig  \r\n\r\n holdning under arbejdet. Hvis eleven trættes ved læsning, kan en del af  \r\n\r\n bøgerne erstattes af bånd. </P>  \r\n\r\n<P> <I>Undervisning i maskinskrivning som alternativ:</I>  </P>  \r\n\r\n<P>Volder skrivning vanskeligheder, f.eks. med hensyn til bogstavernes form,  \r\n\r\n linieføring eller skrivehastighed, bør det overvejes at give eleven  \r\n\r\n undervisning i maskinskrivning. En sådan undervisning kan etableres allerede  \r\n\r\n fra 3.-4. klasse. </P>  \r\n\r\n<P>Når eleven har opnået tilstrækkelig færdighed, anvendes maskinen såvel i  \r\n\r\n klassen som til hjemmeopgaver. </P>  \r\n\r\n<P> <I>Udnyttelse af synsrest - synstræning:</I>  </P>  \r\n\r\n<P>Synsnedsættelse er i sig selv ikke afgørende, men det er vigtigt, hvordan  \r\n\r\n eleven anvender sin synsrest. Eleven må derfor opmuntres til at bruge sit syn  \r\n\r\n så meget som muligt. Det er også vigtigt, at eleven lærer at bruge sit syn  \r\n\r\n rigtigt. I almindelighed er det kun gavnligt, at synet bliver brugt. </P>  \r\n\r\n<P>Med rigtig tilrettelæggelse af arbejdet stimuleres eleven til at bruge sit  \r\n\r\n syn og få mere ud af synsresten. </P>  \r\n\r\n<P>3.3. Planlægning af undervisningen </P>  \r\n\r\n<P>Den undervisning, synshandicappede børn modtager, er den samme som seende  \r\n\r\n børns undervisning. Metoderne og undervisningsmidlerne kan være anderledes.  \r\n\r\n En blind eller stærkt svagtseende elev har brug for konkrete oplevelser i  \r\n\r\n højere grad end seende børn for at erhverve sig forestillinger om den  \r\n\r\n omgivende verden. &#187;selvoplevelse&#171; er alfa og omega i al  \r\n\r\n blindeundervisning. Dette stiller krav til lærere om at konkretisere og  \r\n\r\n variere undervisningen mest muligt. - Synskonsulenten er til rådighed med  \r\n\r\n hensyn til vejledning i så henseende. Der stræbes efter at give den blinde  \r\n\r\n elev en tilsvarende emneoplevelse som seende elever. Erfaringen viser, at  \r\n\r\n kravene om variation og konkretisering af undervisningen er til gavn for  \r\n\r\n klassen som helhed. </P>  \r\n\r\n<P>3.4. Rådgivning </P>  \r\n\r\n<P>Rådgivning er en vigtig del af specialpædagogisk bistand. Den bliver ofte  \r\n\r\n en individuel vejledning til forældre og drejer sig især om forældrenes  \r\n\r\n opgaver i forbindelse med og holdning til det planlagte undervisningsforløb.  \r\n\r\n Den kan tage sit udgangspunkt i samtaler under og efter den indledende  \r\n\r\n undersøgelse, jfr. bekendtgørelsens § 7, og fortsætte indtil undervisningen  \r\n\r\n ophører. </P>  \r\n\r\n<P>Rådgivning til lærere kan have det samme formål og indhold som til  \r\n\r\n forældre. Men denne rådgivning gives også som en egentlig instruktion, der  \r\n\r\n sætter læreren i stand til at afhjælpe eller mindske barnets vanskeligheder.  \r\n\r\n Rådgivning vedrørende synshandicappede elever gives i samarbejde med  \r\n\r\n synskonsulenten. </P>  \r\n\r\n<P>Desuden bør der gives forældre og lærere mulighed for at deltage i kurser  \r\n\r\n og møder, der tilrettelægges dels på landsplan og dels på amtsplan. </P>  \r\n\r\n<P>Vejledning for forældre til synshandicappede børn om fritidsaktiviteter er  \r\n\r\n af største vigtighed. </P>  \r\n\r\n<P>3.5. Undervisningsmaterialer og hjælpemidler </P>  \r\n\r\n<P>Specialpædagogisk bistand omfatter også tildeling af de materialer og  \r\n\r\n hjælpemidler, som er nødvendige, for at undervisningen kan gennemføres  \r\n\r\n tilfredsstillende. </P>  \r\n\r\n<P>3.5.1. Blinde elever </P>  \r\n\r\n<P>Med henblik på blinde elevers undervisning i almindelige klasser overføres  \r\n\r\n skolebøger til punktskrift. Det er som regel nødvendigt for eleven at have to  \r\n\r\n eksemplarer af hver bog, da det på grund af punktbøgernes størrelse er for  \r\n\r\n besværligt dagligt at transportere disse bøger mellem skole og hjem. Specielt  \r\n\r\n tilrettelagte bøger på bånd kan fremskaffes og udlånes i samarbejde med  \r\n\r\n synskonsulenten. Andet nødvendigt apparatur som f.eks. punktskrivemaskine,  \r\n\r\n almindelig skrivemaskine, særlige møbler og båndoptager til brug for  \r\n\r\n undervisningen kan lånes ved det amtskommunale skolevæsen, hvorimod  \r\n\r\n punktskriftpapir, sansetræningsmateriale og andet supplerende  \r\n\r\n undervisningsmateriale i den daglige undervisning som regel stilles til  \r\n\r\n rådighed af skolen. </P>  \r\n\r\n<P>3.5.2. Svagtseende elever </P>  \r\n\r\n<P>Til svagtseende elever må de for undervisningen nødvendige materialer  \r\n\r\n indkøbes efter samme retningslinier som materialer for blinde.  \r\n\r\n Synskonsulenten vejleder om, hvilke materialer og hjælpemidler, der bør  \r\n\r\n anvendes, og er behjælpelig med fremskaffelsen. </P>  \r\n\r\n<P>Briller, reservebriller og anden specialoptik er handicapkompenserende  \r\n\r\n hjælpemidler, der er nødvendige for undervisningens gennemførelse. Udgifterne  \r\n\r\n hertil dækkes af skolen i den udstrækning de ikke dækkes ved anden  \r\n\r\n lovgivning. </P>  \r\n\r\n<P>Ekstraordinært dyre optiske hjælpemidler til brug for undervisningen bør  \r\n\r\n stilles til rådighed af amtskommunen, herunder C. C. T. V. (Closed Circuit  \r\n\r\n Television). </P>  \r\n\r\n<P>4 Specialundervisningens former </P>  \r\n\r\n<P>I bekendtgørelsen om specialundervisning af folkeskolens synshæmmede  \r\n\r\n elever, § 3, opregnes forskellige former, hvorunder specialundervisningen kan  \r\n\r\n gives. </P>  \r\n\r\n<P>Ud fra en vurdering af elevens synsmæssige problemer må man vælge de  \r\n\r\n foranstaltninger, der griber mindst muligt ind i det almindelige skoleforløb,  \r\n\r\n men som samtidig er tilstrækkelige til at imødegå vanskelighederne. </P>  \r\n\r\n<P>I langt de fleste tilfælde vil man finde, at synshandicappet, uanset  \r\n\r\n omfanget, ikke i sig selv berettiger til undervisning i specialklasser. Som  \r\n\r\n regel kan behovet for specialundervisning og specialpædagogiske  \r\n\r\n foranstaltninger i tilfredsstillende omfang etableres i forbindelse med  \r\n\r\n undervisning i almindelige klasser. Undersøgelse og erfaringer viser, at  \r\n\r\n dette er tilfældet, når det drejer sig om synshandicappede elever uden andre  \r\n\r\n handicap. </P>  \r\n\r\n<P>Det er ofte karakteristisk for elever, der undervises i specialklasser for  \r\n\r\n synshandicappede, at de foruden synsnedsættelsen er hæmmet af et eller flere  \r\n\r\n andre handicap. </P>  \r\n\r\n<P>I forbindelse med undervisningen af blinde og stærkt svagtseende elever er  \r\n\r\n det næsten altid nødvendigt at give supplerende undervisning. </P>  \r\n\r\n<P>Behovet for supplerende undervisning er størst jo yngre elever, der er  \r\n\r\n tale om, og omfanget af timer til supplerende undervisning aftager som regel  \r\n\r\n skoleforløbet igennem. </P>  \r\n\r\n<P>Timerne anvendes bl.a. til støtteundervisning i forbindelse med  \r\n\r\n almindelige fag og bør i så fald i videst muligt omfang gives af fagets  \r\n\r\n lærer. </P>  \r\n\r\n<P>Stor fleksibilitet er nødvendig i forbindelse med undervisningen af elever  \r\n\r\n med synsvanskeligheder. Selv små forringelser af synsevnen kræver hurtig og  \r\n\r\n effektiv hjælp. Ofte hæmmes arbejdet med den blinde elev, fordi der er for  \r\n\r\n mange elever i klassen. Undertiden kompenserer man herfor ved  \r\n\r\n støttelærertimer eller to-lærerordninger. </P>  \r\n\r\n<P>Det ville være ønskeligt, om man kunne sikre et lavt elevantal i klasser  \r\n\r\n med en blind elev. Dels ville læreren få større mulighed for at komme den  \r\n\r\n blinde elevs specielle behov i møde, dels trives blinde elever som regel  \r\n\r\n bedst i grupper, der ikke er for store. Erfaringerne viser, at elevtal ikke  \r\n\r\n bør overstige 20. Den blinde elev må i høj grad støtte sig til sin hørelse og  \r\n\r\n vil derfor mere end seende elever være følsom overfor støj. </P>  \r\n\r\n<P>Timetallet til specialundervisning tildeles under hensyn til  \r\n\r\n sværhedsgraden af elevens handicap og på grundlag af den skolepsykologiske  \r\n\r\n rådgivnings forslag, udformet i samarbejde med synskonsulenten. Antallet af  \r\n\r\n timer til specialundervisning afsættes som regel for et skoleår ad gangen,  \r\n\r\n men undertiden vil det være nødvendigt at supplere undervisningen i årets  \r\n\r\n løb, for eksempel for at afbøde virkningerne af en sygdomsperiode eller fordi  \r\n\r\n arbejdsevnen har været nedsat på grund af andre forhold. </P>  \r\n\r\n<P>4.1. Specialundervisning i klassen </P>  \r\n\r\n<P>Det kan undertiden være en fordel for synshandicappede elever at få en  \r\n\r\n intensiv, individuel støtte af en særlig lærer, indenfor den almindelige  \r\n\r\n klasses undervisning. </P>  \r\n\r\n<P>4.2. specialundervisning på hold </P>  \r\n\r\n<P>Erfaringerne inden for holdundervisning er, når det drejer sig om elever  \r\n\r\n med synshandicap, for sparsomme til at danne grundlag for særlige  \r\n\r\n anvisninger. Denne form for specialundervisning kommer formentlig kun på  \r\n\r\n tale, hvor der som ved undervisningscentre for svært handicappede børn findes  \r\n\r\n flere elever med tilsvarende handicap. </P>  \r\n\r\n<P>4.3. Undervisning i specialklasser </P>  \r\n\r\n<P>Efter behov kan der oprettes specialklasser for synshandicappede elever.  \r\n\r\n Vestsjællands amtskommune driver en landsdækkende skole for elever med  \r\n\r\n synshandicap, Refsnæsskolen. Her tilbydes undervisning af kortere eller  \r\n\r\n længere varighed. Refsnæsskolen tilbyder ophold på elevhjem i forbindelse med  \r\n\r\n skolen. </P>  \r\n\r\n<P>4.4. Enkeltmandsundervisning </P>  \r\n\r\n<P>Denne undervisningsform tages i anvendelse, når barnets handicap taler for  \r\n\r\n intensiv støtte på bestemte områder eller generelt. </P>  \r\n\r\n<P>4.5. supplerende undervisning </P>  \r\n\r\n<P>Hvis eleven på grund af synshandicap ikke kan klare de faglige krav, kan  \r\n\r\n der gives undervisning på hold eller som enkeltmandsundervisning i  \r\n\r\n tilknytning til den almindelige undervisning i den udstrækning, eleven har  \r\n\r\n behov for det. Denne støtteundervisning gives som regel uden for elevens  \r\n\r\n normale undervisningstid af elevens lærer i pågældende fag. </P>  \r\n\r\n<P>5 Fremgangsmåden ved henvisning til specialundervisning og anden  \r\n\r\n specialpædagogisk bistand </P>  \r\n\r\n<P>Bekendtgørelsens § 7 foreskriver detaljeret fremgangsmåden ved henvisning  \r\n\r\n til specialpædagogisk bistand for elever med handicap. </P>  \r\n\r\n<P>Lærerrådets beslutning om iværksættelse af specialundervisning m.v. efter  \r\n\r\n folkeskolelovens § 19, stk. 1 tages således på grundlag af skolepsykologisk  \r\n\r\n rådgivnings rapport og forslag til foranstaltninger. Beslutningen skal ligge  \r\n\r\n inden for de økonomiske rammer, som er fastlagt af kommunalbestyrelsen. Der  \r\n\r\n har forud fundet drøftelser sted mellem lærere, forældre og skolepsykologisk  \r\n\r\n rådgivning. Lærerrådet kan bemyndige elevens lærere til at træffe beslutning  \r\n\r\n om specialpædagogiske foranstaltninger efter folkeskolelovens § 19, stk. 1.  \r\n\r\n</P>  \r\n\r\n<P>Hvis en elev skønnes at have behov for specialundervisning efter  \r\n\r\n folkeskolelovens § 19, stk. 2, træffes beslutning herom af amtsrådet efter  \r\n\r\n indstilling fra kommunalbestyrelsen. Reglerne herom er der gjort rede for i  \r\n\r\n undervisningsministeriets vejledende retningslinier af 22. oktober 1979 om  \r\n\r\n henvisning af elever til specialundervisning m.v. efter folkeskolelovens §  \r\n\r\n 19, stk. 2. Den er optaget som bilag III til denne vejledning. </P>  \r\n\r\n<P>Da elever med synshandicap også kan have andre handicap, er det nødvendigt  \r\n\r\n at kunne iværksætte undersøgelser og hjælpeforanstaltninger af anden art end  \r\n\r\n dem, der vedrører den egentlige synsundervisning. </P>  \r\n\r\n<P>Ud over bistanden fra skolelæge og skolepsykologisk rådgivning, vil der  \r\n\r\n især kunne være behov for udvidet bistand fra speciallæge, fysioterapeut og  \r\n\r\n mobilityinstruktør. </P>  \r\n\r\n<P>Skolepsykologisk rådgivning tager i fornødent omfang kontakt med social-  \r\n\r\n og sundhedsforvaltningen og medvirker til, at forældrene, hvor der er behov  \r\n\r\n for det, retter henvendelse til social- og sundhedsforvaltningen, jfr.  \r\n\r\n bekendtgørelsens § 9. </P>  \r\n\r\n<P>Befordring </P>  \r\n\r\n<P>Hvis en elev kun kan deltage i skolens undervisning, hvis der etableres  \r\n\r\n særlig skolekørsel, er kommunen uanset skolevejens længde forpligtet til at  \r\n\r\n sørge for denne kørsel. Forældre kan vælge selv at befordre deres barn, og  \r\n\r\n vil herfor modtage et månedligt beløb. Kommunen afholder udgiften til  \r\n\r\n befordring af ledsager, hvis det er nødvendigt, at eleven følges til og fra  \r\n\r\n skole. </P>  \r\n\r\n<P>Kommunen kan, hvis elevens syns-eller mobilitymæssige færdigheder tillader  \r\n\r\n det, henvise eleven til at benytte offentlige trafikmidler eller en for  \r\n\r\n skolens øvrige elever etableret befordringsordning. Der henvises til  \r\n\r\n undervisningsministeriets bekendtgørelse af 9. marts 1976 om befordring af  \r\n\r\n syge og invaliderede elever i folkeskolen. For elever, som modtager  \r\n\r\n specialundervisning i henhold til folkeskolelovens § 19, stk. 2, er der givet  \r\n\r\n regler om befordring i undervisningsministeriets bekendtgørelse nr. 435 af  \r\n\r\n 22. oktober 1979. Bekendtgørelserne er optaget som bilagene V og Vl.  \r\n\r\n Befordringsudgifter kan i det omfang, de ikke dækkes af andre bestemmelser,  \r\n\r\n ydes efter bistandslovens § 48. Det gælder bl.a. befordring til lægeordineret  \r\n\r\n behandling, derunder fysioterapi, og til konfirmationsforberedelse, dersom  \r\n\r\n denne udgift ikke afholdes af menighedsrådet. </P>  \r\n\r\n<P>7 Særlige hensyn ved folkeskolens afsluttende prøver </P>  \r\n\r\n<P>Synshandicappet kan gøre det nødvendigt at gennemføre fravigelser ved  \r\n\r\n prøver. </P>  \r\n\r\n<P>I henhold til § 41 i bekendtgørelse af 8. marts 1977 om folkeskolens  \r\n\r\n afsluttende prøver, som ændret ved bekendtgørelse af 8. oktober 1979, kan  \r\n\r\n direktoratet tillade fravigelser fra de almindelige prøveregler, herunder  \r\n\r\n ændringer af prøveformerne. Der tages i hvert enkelt tilfælde hensyn såvel  \r\n\r\n til eleven som til de prøvekrav, det er vigtigt at afvige mindst muligt fra.  \r\n\r\n Tilladelse til individuel fravigelse af bekendtgørelsens bestemmelser vil  \r\n\r\n blive givet til elever med handicap, som gør en sådan fravigelse nødvendig.  \r\n\r\n</P>  \r\n\r\n<P>Ansøgning om tilladelse til individuelle fravigelser må, foruden  \r\n\r\n begrundelse, indeholde angivelse af fravigelsens ønskede omfang og være  \r\n\r\n vedlagt erklæring fra skolepsykologisk rådgivning (synskonsulenten).  \r\n\r\n Ansøgningen skal normalt indsendes til direktoratet inden 1. februar ved  \r\n\r\n prøver i den ordinære prøvetermin og inden 1. oktober ved prøver i den  \r\n\r\n ekstraordinære prøvetermin. </P>  \r\n\r\n<P>Enhver ændring i prøvevilkår skal fremgå af afgangsbeviset. Direktoratet  \r\n\r\n fastsætter i forbindelse med de enkelte tilladelser på hvilken måde, det skal  \r\n\r\n fremgå af beviset, at eleven har opnået fravigelser. Der henvises til  \r\n\r\n cirkulære af 22. november 1979 om tilladelse til individuel fravigelse af  \r\n\r\n reglerne om gennemførelse af folkeskolens afsluttende prøver.  \r\n\r\n Undervisningsministeriet vil senere udsende nærmere retningslinier for  \r\n\r\n handicappedes deltagelse i prøver. </P>  \r\n\r\n<P>8 Fortsat uddannelse i og ud over folkeskolen samt overgang til erhverv  \r\n\r\n</P>  \r\n\r\n<P>Elever, der får specialundervisning efter folkeskolelovens § 19, stk. 2,  \r\n\r\n kan med undervisningsministeriets tilladelse tilbydes undervisning i 11 år,  \r\n\r\n jfr. folkeskolelovens § 3 a, stk. 2. Dette giver mulighed for at  \r\n\r\n tilrettelægge et undervisningsforløb, hvor eleverne i løbet af 11 år kan nå  \r\n\r\n det samme som folkeskolens øvrige elever på 10 år. Eleverne kan eventuelt  \r\n\r\n indstille sig til folkeskolens afsluttende prøver efter det 11. år. </P>  \r\n\r\n<P>Dette særlige undervisningsforløb tilrettelægges over en flerårig periode,  \r\n\r\n normalt efter 7. klasse. </P>  \r\n\r\n<P>De sidste år før skolegangens afslutning samarbejder skolekonsulenten og  \r\n\r\n klasselæreren med synskonsulenten om vejledning vedrørende erhvervsvalg eller  \r\n\r\n fortsat skoleuddannelse. Skolepsykologisk rådgivning bør ved en elevs ophør  \r\n\r\n af skolegangen være opmærksom på, om eleven har behov for fortsat  \r\n\r\n specialundervisning (jfr. lov af 8. juni 1978 om specialundervisning for  \r\n\r\n voksne) eller for socialrådgivning og bistand, jfr. bekendtgørelsens § 11, og  \r\n\r\n socialministeriets bekendtgørelse af 26. marts 1976 om underretningspligt  \r\n\r\n over for det sociale udvalg efter bistandsloven, som ændret ved  \r\n\r\n bekendtgørelse af 19.juni 1979. </P>  \r\n\r\n<P>9 Lærere og andet personale </P>  \r\n\r\n<P>9.1. Lærere </P>  \r\n\r\n<P>Specialundervisning til synshæmmede elever gives af lærere, der har  \r\n\r\n modtaget uddannelse hertil eller har gennemgået et kursus, der er godkendt af  \r\n\r\n undervisningsministeriet. Lærere, der i det daglige underviser blinde og  \r\n\r\n stærkt svagtseende elever, har udpræget behov for efteruddannelse. De bør  \r\n\r\n gennemgå relevante kurser, der tilbydes bl.a. fra Danmarks Lærerhøjskole,  \r\n\r\n Instituttet for Blinde og Svagsynede, Refsnæsskolen og  \r\n\r\n Undervisningsministeriet. Desuden afholder flere amter kursus for lærere, der  \r\n\r\n underviser synshandicappede elever i folkeskolens almindelige klasser. </P>  \r\n\r\n<P>Endvidere bør der tilbydes tjenestefrihed til lærere for at give mulighed  \r\n\r\n for praktikophold, således at der bliver lejlighed til at overvære  \r\n\r\n undervisning af andre elever med synsvanskeligheder. </P>  \r\n\r\n<P>9.2. Andre personalegrupper </P>  \r\n\r\n<P>Elever med synshandicap kan have behov for motorisk træning, der tager  \r\n\r\n sigte på at afhjælpe uheldige følgevirkninger af synsnedsættelsen. Der kan  \r\n\r\n f.eks. være behov for specielt tilrettelagte fysiske træningsprogrammer og  \r\n\r\n holdningsøvelser. Træning i mobility (evnen til at færdes selvstændigt ved  \r\n\r\n hjælp af den lange hvide stok) og ADL-træning (beherskelse af almindelige  \r\n\r\n daglige færdigheder) gives af særligt uddannede instruktører. Synskonsulenten  \r\n\r\n vejleder om, hvordan kontakt med disse instruktører etableres. </P>  \r\n\r\n<P>10 Synskonsulenten </P>  \r\n\r\n<P>Synskonsulenten (skolekonsulent for undervisning af synshandicappede) er  \r\n\r\n amtsskolepsykologens medhjælper og står til rådighed for alle synshæmmede  \r\n\r\n elever, der undervises i skoler i amtskommunen. </P>  \r\n\r\n<P>Synskonsulenten arbejder i forhold til det enkelte barn under ansvar  \r\n\r\n overfor lokale skolemyndigheder og udfører sin virksomhed i tilknytning til  \r\n\r\n skolens skolepsykologiske rådgivning. </P>  \r\n\r\n<P>Synskonsulenten undersøger efter aftale med skolepsykologisk rådgivning de  \r\n\r\n pædagogiske virkninger af synsnedsættelsen og samarbejder herunder i  \r\n\r\n nødvendigt omfang med skolelæge og speciallæge. Synskonsulenten vejleder  \r\n\r\n skolen om, hvordan der kan kompenseres for handicappet og hvilke hensyn, der  \r\n\r\n er nødvendige. Denne vejledning omfatter forældre, pårørende og andre, der er  \r\n\r\n i forbindelse med barnet. Den er at betragte som et nødvendigt led i  \r\n\r\n undervisningen. I et vist omfang yder synskonsulenten kompenserende  \r\n\r\n specialundervisning til blinde og stærkt svagtseende elever. </P>  \r\n\r\n<P>Synskonsulenten samarbejder med alle institutioner i og uden for  \r\n\r\n folkeskolen, der har betydning for barnets undervisning og udvikling. </P>  \r\n\r\n<P>Synskonsulenten er uddannet som lærer for synshandicappede, og pågældende  \r\n\r\n står til rådighed med vejledning om undervisningen, herunder med hensyn til  \r\n\r\n anskaffelse eller fremstilling af undervisningsmidler. </P>  \r\n\r\n<P>Synskonsulenten kender ikke undervisningen i den synshæmmede elevs klasse  \r\n\r\n indefra. Det er derfor nødvendigt at vise stor åbenhed i samarbejdet med  \r\n\r\n lærerne. Ingen problemer er for små til at blive drøftet. </P>  \r\n\r\n<P>Det er ligeledes af stor vigtighed, at klassens forældrekreds informeres,  \r\n\r\n ligesom de øvrige lærere på skolen må være bekendt med de hensyn, det blinde  \r\n\r\n eller svagtseende barns tilstedeværelse i klassen medfører. Synskonsulenten  \r\n\r\n kan bidrage til denne virksomhed. </P>  \r\n\r\n<P>Ved vurdering af en klasses egnethed for integrering af synshæmmede må man  \r\n\r\n være opmærksom på klassens sociale miljø. De hidtidige erfaringer tyder på,  \r\n\r\n at en undervisningsmæssig integrering som regel er mulig, men i et vist  \r\n\r\n omfang afhængig af de ressourcer, der stilles til rådighed. Den sociale  \r\n\r\n integrering afhænger af forhold, der ikke på samme måde lader sig styre. </P>  \r\n\r\n<P>Når en blind eller stærkt svagtseende elev undervises i almindelig klasse,  \r\n\r\n må klassens lærere være indstillet på jævnligt at drøfte barnets situation,  \r\n\r\n ligesom de ved hyppige samtaler med forældrene, bør drage nytte af deres  \r\n\r\n vurdering af barnets udvikling og skolearbejde. </P>  \r\n\r\n<P>Det synshæmmede barn må ikke overbeskyttes. Det betyder bl.a. at man ikke  \r\n\r\n må gøre ting for barnet, som det selv kan. </P>  \r\n\r\n<P>Bilag I - X. Bilagene udelades her. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Vejledningen er erstattet af FSA's temahæfte 11 om undervisning af elever med synshandicap."
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19822203660"
        },
        {
            "displayName": "Entydig dokumentidentifikation",
            "displayValue": "CM035844"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "10/08/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22036"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "18/06/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}