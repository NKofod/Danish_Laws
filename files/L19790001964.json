{
    "id": 70489,
    "title": "Bekendtgørelse af overenskomst af 20. marts 1978 med Cameroun om et dansk statslån ",
    "documentTypeId": "220",
    "isSagsforlobPeriodValid": false,
    "shortName": "BKI nr 19 af 01/02/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 20. marts 1978  \r\n\r\n med Cameroun om et dansk statslån </H1>  \r\n\r\n<P></P>  \r\n\r\n<BR>  \r\n\r\n<P>Bekendtgørelse af overenskomst af 20. marts 1978 med Cameroun om et dansk  \r\n\r\n statslån. </P>  \r\n\r\n<P>Den 20. marts 1978 undertegnedes i Yaounde mellem Danmark og Cameroun  \r\n\r\n følgende overenskomst med dertil hørende brevveksling om et dansk statslån  \r\n\r\n til Cameroun: </P>  \r\n\r\n<P>OVERENSKOMST </P>  \r\n\r\n<P>mellem regeringerne i Kongeriget Danmark og Den forenede Republik Cameroun  \r\n\r\n om et lån fra Kongeriget Danmark til Den forenede Republik Cameroun </P>  \r\n\r\n<P>Kongeriget Danmarks regering og Den forenede Republik Camerouns regering,  \r\n\r\n der ønsker at styrke det traditionelle samarbejde og de venskabelige  \r\n\r\n forbindelser, som består mellem deres lande, er blevet enige om, at der inden  \r\n\r\n for rammerne af Camerouns økonomiske udvikling ydes et dansk statslån til Den  \r\n\r\n forenede Republik Cameroun i overensstemmelse med følgende bestemmelser i  \r\n\r\n denne overenskomst og dens tillæg, der udgør en integrerende del af den: </P>  \r\n\r\n<P>Artikel I </P>  \r\n\r\n<P>Lånet </P>  \r\n\r\n<P>Kongeriget Danmarks regering (i det følgende benævnt långiveren) bevilger  \r\n\r\n Den forenede Republik Camerouns regering (i det følgende benævnt låntageren)  \r\n\r\n et lån på 20 (tyve) millioner danske kroner til de i nedenstående artikel VI  \r\n\r\n omhandlede formål. </P>  \r\n\r\n<P>Artikel II </P>  \r\n\r\n<P>Lånekontoen </P>  \r\n\r\n<UL CLASS=PLAIN-LIST>  \r\n\r\n<LI>1) En konto betegnet &#187;lånekonto for den camerounske regering&#171;  \r\n\r\n (i det følgende benævnt &#187;lånekontoen&#171;) vil efter låntagerens  \r\n\r\n anmodning blive åbnet i Danmarks Nationalbank (som handler på långiverens  \r\n\r\n vegne) i favør af den camerounske regering repræsenteret af økonomi- og  \r\n\r\n planlægningsministeren. </LI>  \r\n\r\n</UL>  \r\n\r\n<P>Långiveren vil drage omsorg for, at der altid er tilstrækkelige midler til  \r\n\r\n rådighed på lånekontoen til, at låntageren kan præstere rettidig betaling for  \r\n\r\n kapitaludstyr og tjenesteydelser, som tilvejebringes inden for lånets rammer.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>2) Låntageren (eller dennes repræsentant) skal i overensstemmelse med  \r\n\r\n overenskomstens bestemmelser være berettiget til på lånekontoen at trække de  \r\n\r\n beløb, der er nødvendige til betaling for kapitaludstyr eller  \r\n\r\n tjenesteydelser, som tilvejebringes inden for lånets rammer. </LI>  \r\n\r\n</UL>  \r\n\r\n<P>Artikel III </P>  \r\n\r\n<P>Rentefod </P>  \r\n\r\n<P>Lånet ydes rentefrit. </P>  \r\n\r\n<P>Artikel IV </P>  \r\n\r\n<P>Tilbagebetalinger </P>  \r\n\r\n<UL CLASS=PLAIN-LIST>  \r\n\r\n<LI>1) Låntageren forpligter sig til at tilbagebetale lånet i 35 halvårlige  \r\n\r\n afdrag, hvert på et beløb af 555.000 danske kroner, det første afdrag den 1.  \r\n\r\n april 1985, det sidste afdrag den 1. april 2002 og restsaldoen på 575.000  \r\n\r\n danske kroner den 1. oktober 2002. </LI>  \r\n\r\n<LI>2) Hvis lånet ikke er blevet udnyttet fuldt ud i overensstemmelse med  \r\n\r\n bestemmelserne i artikel VI, stk. 8, skal det halvårlige afdragsbeløb  \r\n\r\n fastsættes på ny ved indbyrdes aftale mellem låntageren og långiveren. </LI>  \r\n\r\n</UL>  \r\n\r\n<P>Artikel V </P>  \r\n\r\n<P>Betalingssted </P>  \r\n\r\n<P>Låntageren forpligter sig til at tilbagebetale lånet til Danmarks  \r\n\r\n Nationalbank i konvertible danske kroner til kredit for det danske  \r\n\r\n finansministeriums løbende konto i Danmarks Nationalbank. </P>  \r\n\r\n<P>Artikel VI </P>  \r\n\r\n<P>Den forenede Republik Camerouns regerings anvendelse af lånet </P>  \r\n\r\n<UL CLASS=PLAIN-LIST>  \r\n\r\n<LI>1) Låntageren vil anvende lånet til finansiering af import hidrørende fra  \r\n\r\n Danmark (herunder omkostninger ved transport fra Danmark til Cameroun) af  \r\n\r\n kapitaludstyr af dansk oprindelse, som skal anvendes til de i denne  \r\n\r\n overenskomsts tillæg II omhandlede projekter. </LI>  \r\n\r\n<LI>2) Lånet kan endvidere anvendes til betaling for danske tjenesteydelser,  \r\n\r\n som er nødvendige for gennemførelsen af de i tillæg II omhandlede projekter,  \r\n\r\n herunder især til forundersøgelser i forbindelse med investeringer,  \r\n\r\n udarbejdelse af projekter, rådgivere beskæftiget med projekternes  \r\n\r\n gennemførelse, montering eller opførelse af anlæg eller bygninger, teknisk og  \r\n\r\n administrativ bistand i igangsætningsperioden for virksomheder, som oprettes  \r\n\r\n ved hjælp af lånet. </LI>  \r\n\r\n<LI>3) Alle kontrakter, der finansieres ved hjælp af lånet, skal godkendes af  \r\n\r\n låntageren og långiveren. </LI>  \r\n\r\n<LI>4) Långiveren påtager sig ved sin godkendelse af en kontrakt, der falder  \r\n\r\n inden for lånets rammer, intet ansvar for den pågældende kontrakts behørige  \r\n\r\n opfyldelse eller gennemførelse. </LI>  \r\n\r\n</UL>  \r\n\r\n<P>Långiveren er heller ikke ansvarlig for den hensigtsmæssige udnyttelse af  \r\n\r\n leverancer og tjenesteydelser, som finansieres ved hjælp af lånet, eller for  \r\n\r\n den forsvarlige funktion af de projekter m. v., hvori sådanne leverancer og  \r\n\r\n tjenesteydelser indgår. </P>  \r\n\r\n<UL CLASS=PLAIN-LIST>  \r\n\r\n<LI>5) En kontrakt indgået inden for lånets rammer må ikke indeholde  \r\n\r\n bestemmelser, i henhold til hvilke den danske eksportør tilstår særlige  \r\n\r\n kreditydelser. </LI>  \r\n\r\n<LI>6) Lånet kan kun anvendes til betaling for kapitaludstyr og  \r\n\r\n tjenesteydelser, som er kontraheret efter overenskomstens ikrafttræden,  \r\n\r\n medmindre låntageren og långiveren har aftalt andet. </LI>  \r\n\r\n<LI>7) Lånet kan ikke anvendes til betaling til låntagerlandet af nogen som  \r\n\r\n helst form for told, skat eller andre statslige eller offentlige afgifter,  \r\n\r\n såsom indførselsafgifter, udligningsafgifter for indenlandske  \r\n\r\n omsætningsafgifter, afgifter eller deponeringer i forbindelse med udstedelse  \r\n\r\n af betalings- eller indførselstilladelser. </LI>  \r\n\r\n<LI>8) Låntageren kan trække på den i artikel II omhandlede konto i Danmarks  \r\n\r\n Nationalbank til opfyldelse af kontrakter, der er godkendt af långiveren og  \r\n\r\n låntageren, i et tidsrum af indtil tre år fra datoen for overenskomstens  \r\n\r\n ikrafttræden eller fra et andet tidspunkt, som fastsættes ved indbyrdes  \r\n\r\n aftale mellem långiveren og låntageren. </LI>  \r\n\r\n</UL>  \r\n\r\n<P>Artikel VII </P>  \r\n\r\n<P>Ikke-diskrimination </P>  \r\n\r\n<UL CLASS=PLAIN-LIST>  \r\n\r\n<LI>1) Med hensyn til tilbagebetalingen af lånet forpligter låntageren sig  \r\n\r\n til ikke at give långiveren en mindre gunstig behandling end den, der gives  \r\n\r\n andre udenlandske kreditorer. </LI>  \r\n\r\n<LI>2) Alle afskibninger af kapitaludstyr, der omfattes af denne  \r\n\r\n overenskomst, skal ske i overensstemmelse med princippet om, at ethvert skib  \r\n\r\n har ret til at deltage i den internationale handel i fri og lige konkurrence.  \r\n\r\n</LI>  \r\n\r\n</UL>  \r\n\r\n<P>Artikel VIII </P>  \r\n\r\n<P>Diverse bestemmelser </P>  \r\n\r\n<UL CLASS=PLAIN-LIST>  \r\n\r\n<LI>1) Før det første træk på den i artikel II omtalte konto skal låntageren  \r\n\r\n godtgøre over for långiveren, at alle forfatningsmæssige eller andre  \r\n\r\n lovbestemmelser i låntagerens hjemland er blevet opfyldt, således at denne  \r\n\r\n overenskomst har retskraft med bindende virkning for låntageren. </LI>  \r\n\r\n<LI>2) Låntageren skal meddele långiveren, hvilke personer der er bemyndiget  \r\n\r\n til at handle på låntagerens vegne, og afgive bekræftede prøver på hver af  \r\n\r\n disse personers underskrift. </LI>  \r\n\r\n<LI>3) såfremt der udskrives licitation om de kontrakter, der skal  \r\n\r\n finansieres i medfør af lånet, skal låntageren sende långiveren det  \r\n\r\n fuldstændige licitationsmateriale med henblik på dets videregivelse til de  \r\n\r\n interesserede tilbudsgivere. </LI>  \r\n\r\n<LI>4) Alle meddelelser, anmodninger eller dispositioner i medfør af denne  \r\n\r\n overenskomst skal være skriftlige. </LI>  \r\n\r\n</UL>  \r\n\r\n<P>Artikel IX </P>  \r\n\r\n<P>Særlige bestemmelser </P>  \r\n\r\n<P>Lånet skal tilbagebetales uden fradrag af og fritaget for alle skatter og  \r\n\r\n afgifter samt alle i låntagerlandets lovgivning fastsatte restriktioner.  \r\n\r\n Overenskomsten skal være fritaget for alle afgifter, som i medfør af  \r\n\r\n låntagerlandets nugældende eller fremtidige lovgivning pålægges i forbindelse  \r\n\r\n med overenskomstens udfærdigelse, indgåelse, registrering, ikrafttræden eller  \r\n\r\n i øvrigt. </P>  \r\n\r\n<P>Artikel X </P>  \r\n\r\n<P>Overenskomstens varighed </P>  \r\n\r\n<UL CLASS=PLAIN-LIST>  \r\n\r\n<LI>1) Denne overenskomst træder i kraft på datoen for dens undertegnelse.  \r\n\r\n</LI>  \r\n\r\n<LI>2) Overenskomsten ophører straks, så snart hele tilbagebetalingen af  \r\n\r\n hovedstolen har fundet sted. </LI>  \r\n\r\n</UL>  \r\n\r\n<P>Artikel XI </P>  \r\n\r\n<P>Adresser </P>  \r\n\r\n<P>Følgende adresser anføres for så vidt angår denne overenskomst: </P>  \r\n\r\n<P>Låntageren: </P>  \r\n\r\n<P>Den camerounske regering </P>  \r\n\r\n<P>repræsenteret af økonomi- </P>  \r\n\r\n<P>og planlægningsministeren, </P>  \r\n\r\n<P>Yaounde. </P>  \r\n\r\n<P>Långiveren, med henblik på udbetalinger: </P>  \r\n\r\n<P>Udenrigsministeriet, </P>  \r\n\r\n<P>Afdelingen for internationalt udviklingssamarbejde, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGUE. </P>  \r\n\r\n<P>Långiveren, med henblik på fremsendelse af materiale om licitationer: </P>  \r\n\r\n<P>Udenrigsministeriet, </P>  \r\n\r\n<P>Handelsafdelingen, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGUE </P>  \r\n\r\n<P>Långiveren, med henblik på betaling af de halvårlige afdrag: </P>  \r\n\r\n<P>Finansministeriet, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>FINANS COPENHAGUE. </P>  \r\n\r\n<P>Til bekræftelse heraf har de af långiveren og låntageren behørigt  \r\n\r\n befuldmægtigede repræsentanter underskrevet denne overenskomst i to  \r\n\r\n eksemplarer på fransk i Yaounde den 20. marts 1978. </P>  \r\n\r\n<P>For kongeriget Danmarks </P>  \r\n\r\n<P>regering: </P>  \r\n\r\n<P>Poul Kryger </P>  \r\n\r\n<P>For Den forenede Republik </P>  \r\n\r\n<P>Camerouns regering: </P>  \r\n\r\n<P>Økonomi- og planlægningsministeren </P>  \r\n\r\n<P>ad interim </P>  \r\n\r\n<P>A. Ndam Njoya </P>  \r\n\r\n<P>TILLÆG I </P>  \r\n\r\n<P>Følgende bestemmelser finder anvendelse på de rettigheder og  \r\n\r\n forpligtelser, der følger af den mellem regeringerne i Kongeriget Danmark og  \r\n\r\n Den forenede Republik Cameroun indgåede overenskomst vedrørende et dansk  \r\n\r\n statslån til Cameroun (i det følgende benævnt overenskomsten). De betragtes  \r\n\r\n som en integrerende del af overenskomsten med samme gyldighed og virkning,  \r\n\r\n som hvis de indeholdtes deri. </P>  \r\n\r\n<P>Artikel I </P>  \r\n\r\n<P>Annullering og suspension </P>  \r\n\r\n<UL CLASS=PLAIN-LIST>  \r\n\r\n<LI>1) Låntageren kan ved meddelelse til långiveren annullere ethvert  \r\n\r\n lånebeløb, som låntageren ikke måtte have trukket. </LI>  \r\n\r\n<LI>2) I tilfælde af misligholdelse fra låntagerens side med hensyn til  \r\n\r\n enhver inden for overenskomstens rammer indgået forpligtelse eller truffet  \r\n\r\n beslutning er långiveren berettiget til helt eller delvis at suspendere  \r\n\r\n låntagerens ret til at trække på lånekontoen. Hvis det forhold, der har  \r\n\r\n berettiget långiveren til at suspendere låntagerens trækningsret fortsat  \r\n\r\n består udover et tidsrum af 60 dage efter långiverens meddelelse til  \r\n\r\n låntageren om suspensionen, kan långiveren når som helst forlange den trukne  \r\n\r\n del af lånet tilbagebetalt straks, uanset eventuelle modsatte bestemmelser i  \r\n\r\n overenskomsten, medmindre grundlaget for suspensionen er bortfaldet. </LI>  \r\n\r\n<LI>3) Alle denne overenskomsts bestemmelser bevarer deres gyldighed og  \r\n\r\n virkning uanset enhver annullering eller suspension, bortset fra hvad der  \r\n\r\n udtrykkeligt er fastsat i denne artikel. </LI>  \r\n\r\n</UL>  \r\n\r\n<P>Artikel II </P>  \r\n\r\n<P>Afgørelse af tvister </P>  \r\n\r\n<UL CLASS=PLAIN-LIST>  \r\n\r\n<LI>1) Enhver tvist, som måtte opstå mellem långiveren og låntageren angående  \r\n\r\n fortolkningen eller gennemførelsen af denne overenskomst, og som ikke har  \r\n\r\n kunnet bilægges ad diplomatisk vej i løbet af seks måneder, skal efter  \r\n\r\n anmodning fra en af parterne forelægges for en voldgiftsdomstol bestående af  \r\n\r\n tre medlemmer. Domstolens formand skal være statsborger i et tredjeland og  \r\n\r\n skal udpeges efter indbyrdes aftale mellem långiveren og låntageren. Såfremt  \r\n\r\n parterne ikke kan nå til enighed om udpegelsen af domstolens formand, kan  \r\n\r\n hver af dem anmode præsidenten for Den internationale Domstol om at foretage  \r\n\r\n udpegelsen. Hver part udpeger sin egen voldgiftsdommer: såfremt en af  \r\n\r\n parterne undlader at udpege sin voldgiftsdommer, kan denne udpeges af  \r\n\r\n voldgiftsdomstolens formand. </LI>  \r\n\r\n<LI>2) Hver af de kontraherende parter vil efterkomme og gennemføre de af  \r\n\r\n voldgiftsdomstolen afsagte kendelser. </LI>  \r\n\r\n</UL>  \r\n\r\n<P>TILLÆG II </P>  \r\n\r\n<P>I. </P>  \r\n\r\n<P>Lånet skal anvendes til gennemførelse af følgende projekter: </P>  \r\n\r\n<P>A. Vandsektoren (allokering på 12 millioner danske kroner) </P>  \r\n\r\n<P CLASS=PUNKT> <B>1.</B> Leverance af udstyr til etablering af  \r\n\r\n vandforsyningsanlæg i sundhedscentre i landdistrikter. </P>  \r\n\r\n<P CLASS=PUNKT> <B>2.</B> Leverance af 100 håndpumper til udvalgte  \r\n\r\n distrikter. </P>  \r\n\r\n<P>B. Sundhedssektoren (allokering på 8 millioner danske kroner) </P>  \r\n\r\n<P CLASS=PUNKT> <B>1.</B> Leverance af medicinsk udstyr i henhold til en  \r\n\r\n standardliste til 150 sundhedscentre i landdistrikter. </P>  \r\n\r\n<P CLASS=PUNKT> <B>2.</B> Leverance af medicinsk udstyr til udvalgte  \r\n\r\n hospitaler. </P>  \r\n\r\n<P>II. </P>  \r\n\r\n<P>Ethvert forslag fra Den forenede Republik Camerouns regerings side, der  \r\n\r\n indebærer væsentlige ændringer i de for gennemførelsen af de ovennævnte  \r\n\r\n projekter fastlagte planer, og ethvert forslag fra Den forenede Republik  \r\n\r\n Camerouns regerings side om at lade nye projekter træde i stedet for et eller  \r\n\r\n flere af disse projekter, forudsætter godkendelse af Kongeriget Danmarks  \r\n\r\n regering. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Yaounde, den 20. marts 1978. </I> </P>  \r\n\r\n<P CLASS=UNDERSKREVET-AF ALIGN=CENTER>Hr. minister, </P>  \r\n\r\n<P>Idet jeg henviser til overenskomsten af dags dato mellem regeringerne i  \r\n\r\n Kongeriget Danmark og Den forenede Republik Cameroun vedrørende et  \r\n\r\n udviklingslån (i det følgende benævnt &#187;overenskomsten&#171;) har jeg den  \r\n\r\n ære at foreslå Dem, at følgende bestemmelser skal anvendes for så vidt angår  \r\n\r\n gennemførelsen af overenskomstens artikel VI. </P>  \r\n\r\n<P>De udbetalinger, som finder sted ved træk på lånekontoen, skal ske på  \r\n\r\n følgende måde: </P>  \r\n\r\n<UL CLASS=PLAIN-LIST>  \r\n\r\n<LI>1) Den danske eksportør eller rådgiver og den camerounske importør eller  \r\n\r\n eventuelle investerende camerounske part afslutter en kontrakt som i sidste  \r\n\r\n instans skal godkendes af de camerounske og de danske myndigheder. Ingen  \r\n\r\n kontrakt til et beløb af under 200.000 danske kroner kan finansieres i medfør  \r\n\r\n af overenskomsten, medmindre det drejer sig om udnyttelse af en restsaldo  \r\n\r\n under nævnte beløbs størrelse. </LI>  \r\n\r\n<LI>2) Den forenede Republik Camerouns regering vil forelægge det danske  \r\n\r\n udenrigsministerium genparter af de i medfør af overenskomsten afsluttede  \r\n\r\n kontrakter. Udenrigsministeriet vil bl. a. påse, </LI>  \r\n\r\n</UL>  \r\n\r\n<P>a. at de af kontrakten omfattede varer eller tjenesteydelser falder inden  \r\n\r\n for overenskomstens rammer og </P>  \r\n\r\n<P>b. at det pågældende kapitaludstyr er fremstillet i Danmark eller at de  \r\n\r\n begærede tjenesteydelser vil blive præsteret af personer, som driver  \r\n\r\n erhvervsvirksomhed i Danmark, </P>  \r\n\r\n<P>og underrette Den forenede Republik Camerouns regering om sin afgørelse.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>3) Når kontrakterne er godkendt kan Den forenede Republik Camerouns  \r\n\r\n regering trække på den i Danmarks Nationalbank åbnede lånekonto med henblik  \r\n\r\n på betaling for de i kontrakterne omhandlede varepartier eller  \r\n\r\n tjenesteydelser. Udbetalingerne fra denne konto til anvendelse ved betaling  \r\n\r\n til de danske eksportører eller rådgivere er betinget af, at de nødvendige  \r\n\r\n dokumenter fremlægges, efter at Danmarks Nationalbank har overbevist sig om,  \r\n\r\n at alle foreskrevne vilkår for at foretage disse udbetalinger er opfyldt.  \r\n\r\n</LI>  \r\n\r\n</UL>  \r\n\r\n<P>Hvis Den forenede Republik Camerouns regering kan godkende foranstående  \r\n\r\n bestemmelser, har jeg den ære at foreslå, at dette brev samt Deres svar skal  \r\n\r\n udgøre en aftale mellem vore to regeringer. </P>  \r\n\r\n<P>Modtag, hr. minister, forsikringen om min mest udmærkede højagtelse. </P>  \r\n\r\n<P>For Kongeriget Danmarks </P>  \r\n\r\n<P>regering </P>  \r\n\r\n<P>Poul Kryger </P>  \r\n\r\n<P>Hans Excellence </P>  \r\n\r\n<P>hr. undervisningsminister </P>  \r\n\r\n<P>A. Ndam Njoya, </P>  \r\n\r\n<P>Yaounde. </P>  \r\n\r\n<P>Hr. ambassadør, </P>  \r\n\r\n<P>Jeg har den ære at anerkende modtagelsen af Deres sålydende brev af dags  \r\n\r\n dato: </P>  \r\n\r\n<P>(her følger teksten til foranstående brev) </P>  \r\n\r\n<P>Jeg har den ære at meddele Dem, at min regering er enig i foranstående.  \r\n\r\n</P>  \r\n\r\n<P>Modtag, hr. ambassadør, forsikringen om min mest udmærkede højagtelse.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Yaounde, den 20. marts 1978. </I> </P>  \r\n\r\n<P CLASS=UNDERSKREVET-AF ALIGN=CENTER>For Den forenede Republik </P>  \r\n\r\n<P>Camerouns regering </P>  \r\n\r\n<P>Økonomi- og planlægningsministeren </P>  \r\n\r\n<P>ad interim </P>  \r\n\r\n<P>A. Ndam Njoya </P>  \r\n\r\n<P>Hans Excellence </P>  \r\n\r\n<P>hr. Poul Kryger, </P>  \r\n\r\n<P>Danmarks ambassadør, </P>  \r\n\r\n<P>Yaounde. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 1. februar 1979  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Lise Østergaard </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/05/1979"
        },
        {
            "displayName": "Accession",
            "displayValue": "L19790001964"
        },
        {
            "displayName": "Entydig dokumentidentifikation",
            "displayValue": "CM029679"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "19"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "01/02/1979"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.0.8.Cameroun.1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}