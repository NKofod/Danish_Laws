{
    "id": 196438,
    "title": "Bekendtgørelse om indberetning efter ejendomsvurderingslovens § 54",
    "documentTypeId": "60",
    "isSagsforlobPeriodValid": true,
    "shortName": "BEK nr 1518 af 14/12/2017",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om indberetning efter ejendomsvurderingslovens § 54</p>\r\n<p class=\"Indledning2\">I medfør af § 54, stk. 2, og § 56, stk. 2, i ejendomsvurderingsloven, lov nr. 654 af 8. juni 2017, og efter forhandling med justitsministeren fastsættes:</p>\r\n<p class=\"ParagrafGruppeOverskrift\">\r\n   <span>Anvendelsesområde</span>\r\n</p>\r\n<p class=\"Paragraf\" id=\"idc978df66-07cc-406e-a617-7f452ecc47e9\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> I bekendtgørelsen fastsættes bestemmelser om oplysninger, der skal afgives ved indberetning efter ejendomsvurderingslovens § 54, stk. 1, og bestemmelse om til hvilke myndigheder oplysningerne vil blive videregivet.</p>\r\n<p class=\"Paragraf\" id=\"id15e120f8-d8ce-4469-a42e-ef1f7c406328\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Erhververen af en fast ejendom skal alene indberette oplysninger efter §§ 4-5 og §§ 8-10, når erhververen erklærer, at ejendommen er:</p>\r\n<p class=\"Liste1\">\r\n   <span class=\"Liste1Nr\" id=\"idf0261690-66d9-42fb-8ea3-b951c2483f47\">1)</span> et enfamiliehus eller en ejerlejlighed til almindelig beboelse, der er handlet på sædvanlige markedsvilkår,</p>\r\n<p class=\"Liste1\">\r\n   <span class=\"Liste1Nr\" id=\"idb9c2491e-4610-4a91-8300-4b73de20d99c\">2)</span> en fritidsbolig, der er handlet på sædvanlige markedsvilkår, eller</p>\r\n<p class=\"Liste1\">\r\n   <span class=\"Liste1Nr\" id=\"id5d2f4188-aff5-4435-951e-a59113daa3b1\">3)</span> et enfamiliehus eller en ejerlejlighed til eget brug, der er handlet ved familieoverdragelse på særlige vilkår.</p>\r\n<p class=\"Paragraf\" id=\"id01ec255a-c326-43f6-bbe8-2d37c100cc0a\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Kan erhververen af en fast ejendom ikke afgive erklæring efter § 2, skal erhververen tillige indberette oplysninger efter bestemmelserne i §§ 11-16.</p>\r\n<p class=\"ParagrafGruppeOverskrift\">\r\n   <span>Identifikationsoplysninger</span>\r\n</p>\r\n<p class=\"Paragraf\" id=\"id9e4d0b34-21c9-4d41-8ff1-8a4a1a2383c8\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Erhververen af en fast ejendom, der anmelder erhvervelsen til tinglysning, eller den, der anmelder et servitutstiftende dokument, der kan have betydning for ejendomsvurderingen, til tinglysning, skal indberette oplysninger om:</p>\r\n<p class=\"Liste1\">\r\n   <span class=\"Liste1Nr\" id=\"id7ff92913-cddf-4cdc-822d-5beb3d42b2a8\">1)</span> Ejendommens identitet ved angivelse af matrikelbetegnelse eller kommune- og ejendomsnummer, SFE-nummer, hovednoteringsnummer og adresse. SKAT kan anmode om yderligere oplysninger til brug for identifikation af ejendommen eller dele af ejendommen.</p>\r\n<p class=\"Liste1\">\r\n   <span class=\"Liste1Nr\" id=\"idfa278138-6067-4cc6-921d-f957fc2bed67\">2)</span> Anmelders identitet ved angivelse af anmelders cpr-nr. eller cvr-nr. Er anmelder ikke tildelt cpr-nr. eller cvr-nr., oplyses anmelders fulde navn og adresse.</p>\r\n<p class=\"Liste1\">\r\n   <span class=\"Liste1Nr\" id=\"id60dc98b7-39bb-48c8-9f68-586a2141298d\">3)</span> Parterne i forbindelse med en ejendomsoverdragelse ved angivelse af parternes cpr-nr. eller cvr-nr. Er en part ikke tildelt cpr-nr. eller cvr-nr., oplyses partens fulde navn og adresse.</p>\r\n<p class=\"ParagrafGruppeOverskrift\">\r\n   <span>Indberetning ved overdragelse af fast ejendom</span>\r\n</p>\r\n<p class=\"Paragraf\" id=\"idc3b52375-1ad5-4e28-878c-290478fb9edc\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Erhververen af en fast ejendom skal indberette oplysning om overtagelsesdato og dato for underskrivelse af overdragelsesdokumentet.</p>\r\n<p class=\"Stk2\">\r\n   <span class=\"StkNr\" id=\"id5ebc0862-25e4-4194-a329-5d4416456ff0\">Stk. 2.</span> Erhververen skal oplyse, om overdragelsen er sket:</p>\r\n<p class=\"Liste1\">\r\n   <span class=\"Liste1Nr\" id=\"id12b8229c-f1a7-4182-92f6-19d5c630256d\">1)</span> På almindelige markedsvilkår.</p>\r\n<p class=\"Liste1\">\r\n   <span class=\"Liste1Nr\" id=\"idd89e8d9f-9e41-46f4-a58b-7bccb9e28777\">2)</span> Ved bodeling.</p>\r\n<p class=\"Liste1\">\r\n   <span class=\"Liste1Nr\" id=\"id53ad7974-8b33-486f-b176-876d7db92851\">3)</span> Ved auktion.</p>\r\n<p class=\"Liste1\">\r\n   <span class=\"Liste1Nr\" id=\"id37ccde11-7d48-4b56-8d8e-acd9fa67c053\">4)</span> Ved tvangsauktion.</p>\r\n<p class=\"Liste1\">\r\n   <span class=\"Liste1Nr\" id=\"idc9e81d13-aff8-4481-b0a0-e15c59c841e1\">5)</span> På anden måde.</p>\r\n<p class=\"Stk2\">\r\n   <span class=\"StkNr\" id=\"id8d191e67-c5df-4c6f-ad6b-9086bd6619f1\">Stk. 3.</span> Erhververen skal oplyse, om overdragelsen er endelig eller betinget. Er overdragelsen betinget, skal erhververen oplyse, hvorpå overdragelse beror.</p>\r\n<p class=\"Paragraf\" id=\"id3d2276c3-2872-49c6-9634-ed1246f28a3a\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Erhververen af en fast ejendom skal oplyse, om ejendommen er bebygget eller ubebygget.</p>\r\n<p class=\"Stk2\">\r\n   <span class=\"StkNr\" id=\"id9c01f311-28e0-4878-883d-f7ee1b1df582\">Stk. 2.</span> Er ejendommen bebygget, skal erhververen oplyse, om bygningen eller bygningerne er omfattet af overdragelsen og om antallet af beboelseslejligheder for hver enkelt bygning.</p>\r\n<p class=\"Stk2\">\r\n   <span class=\"StkNr\" id=\"id0bf0016c-dc6c-45e4-9caf-2501ae7581eb\">Stk. 3.</span> Er ejendommen ubebygget, skal erhververen oplyse, om købesummen omfatter byggemodningsomkostninger.</p>\r\n<p class=\"Paragraf\" id=\"id847e4b51-f995-4c16-a4bb-9194e775cf1a\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Omfatter overdragelsen en erhvervsejendom, herunder en udlejningsejendom, skal erhververen oplyse dette.</p>\r\n<p class=\"Stk2\">\r\n   <span class=\"StkNr\" id=\"idcc0f47c5-2244-4c70-9b8e-2aac87093f4b\">Stk. 2.</span> Omfatter overdragelsen landbrug, gartneri eller skovbrug, skal erhververen oplyse det samlede areal, der indgår i overdragelsen.</p>\r\n<p class=\"Paragraf\" id=\"id18e44f35-1a70-4453-9edf-9f747f81518c\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Erhververen af en fast ejendom skal oplyse den samlede overdragelsessum. Er overdragelsessummen mindre end 50 pct. af den senest offentliggjorte offentlige ejendomsvurdering, angives en begrundelse herfor.</p>\r\n<p class=\"Stk2\">\r\n   <span class=\"StkNr\" id=\"idf2ff80d8-9a06-44c5-8a45-ff75ba84ebf8\">Stk. 2.</span> Er arv eller gave en del af overdragelsessummen, angives værdien heraf.</p>\r\n<p class=\"Stk2\">\r\n   <span class=\"StkNr\" id=\"id61dcfb94-b494-42ba-a579-58ce181b1725\">Stk. 3.</span> Er løsøre eller dyrebesætning en del af overdragelsessummen, angives værdien heraf.</p>\r\n<p class=\"Stk2\">\r\n   <span class=\"StkNr\" id=\"id6aadd367-de69-47bf-bac6-e906a6615fb5\">Stk. 4.</span> Er stuehus, driftsbygninger eller jord en del af overdragelsessummen, oplyses hvilken del af den kontantomregnede overdragelsessum, der vedrører stuehus, driftsbygninger eller jord.</p>\r\n<p class=\"Stk2\">\r\n   <span class=\"StkNr\" id=\"idda34a13a-47c0-4da0-af09-1e61e9d08da0\">Stk. 5.</span> Omfatter overdragelsessummen flere selvstændige faste ejendomme, oplyses hvor stor en del af overdragelsessummen, der angår den enkelte selvstændige faste ejendom.</p>\r\n<p class=\"Paragraf\" id=\"idf1840ede-176a-4dbd-973c-194baaf5d7c5\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Sker overdragelsen som led i en selskabsomstrukturering eller som led i en virksomhedsdannelse, skal erhververen oplyse herom, herunder om omstruktureringen sker som:</p>\r\n<p class=\"Liste1\">\r\n   <span class=\"Liste1Nr\" id=\"idf7eeca6c-5ede-40d8-9c07-31c487dd541b\">1)</span> Fusion.</p>\r\n<p class=\"Liste1\">\r\n   <span class=\"Liste1Nr\" id=\"id76d59bc9-276a-47cf-9250-a5f5082d9b2b\">2)</span> Fission (spaltning).</p>\r\n<p class=\"Liste1\">\r\n   <span class=\"Liste1Nr\" id=\"id0d1ee591-810e-4fc9-bcdc-d9ef50149f29\">3)</span> Tilførsel af aktiver.</p>\r\n<p class=\"Stk2\">\r\n   <span class=\"StkNr\" id=\"id10c4afb8-7b1f-476d-975e-11e298bc2bf2\">Stk. 2.</span> Erhververen skal oplyse om identiteten af de selskaber, der er involveret i selskabsomstruktureringen eller i virksomhedsdannelsen, ved angivelse af samtlige virksomheders cvr-nr.</p>\r\n<p class=\"Paragraf\" id=\"ide0fe764b-fe0e-4a22-8875-f221541150cf\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Har ejendommen været anvendt til helt eller delvist momspligtige formål, skal erhververen oplyse herom.</p>\r\n<p class=\"Paragraf\" id=\"id994ec3f2-822d-4a45-a6a3-fd2af1b6ebdb\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Erhververen af en fast ejendom, der ikke kan afgive erklæring efter § 2, skal indberette oplysning om ejendomstype ved angivelse af, om ejendommen er:</p>\r\n<p class=\"Liste1\">\r\n   <span class=\"Liste1Nr\" id=\"ide1b53a0f-2f0a-4b9c-90e8-e37edd7f7087\">1)</span> Et enfamiliehus eller en ejerlejlighed.</p>\r\n<p class=\"Liste1\">\r\n   <span class=\"Liste1Nr\" id=\"ide46055d7-95df-4b6b-a148-eef925f6a473\">2)</span> En ejendom med ejerboliger, der indeholder to selvstændige boligenheder.</p>\r\n<p class=\"Liste1\">\r\n   <span class=\"Liste1Nr\" id=\"id73200efd-5a9a-4b80-b7a1-e9952f26a1d9\">3)</span> En fritidsbolig.</p>\r\n<p class=\"Liste1\">\r\n   <span class=\"Liste1Nr\" id=\"ida81b4284-cc9e-4338-945f-ad4e2d83812b\">4)</span> En udlejningsejendom.</p>\r\n<p class=\"Liste1\">\r\n   <span class=\"Liste1Nr\" id=\"id9161a9df-2c9b-49b2-a94d-35319baf71bf\">5)</span> Et landbrug.</p>\r\n<p class=\"Liste1\">\r\n   <span class=\"Liste1Nr\" id=\"id61a186e2-e3bd-455f-be3c-19c64506d445\">6)</span> Et gartneri.</p>\r\n<p class=\"Liste1\">\r\n   <span class=\"Liste1Nr\" id=\"idcacf06c7-29cb-4de1-92bd-8d6dd39f1bdd\">7)</span> En skovejendom.</p>\r\n<p class=\"Liste1\">\r\n   <span class=\"Liste1Nr\" id=\"id79d6c3c1-1db0-4f06-ac7e-e0dcf1a7e215\">8)</span> En erhvervsejendom.</p>\r\n<p class=\"Liste1\">\r\n   <span class=\"Liste1Nr\" id=\"id15594301-fcd3-4ed2-a1a8-7b754fe883ee\">9)</span> En ubebygget grund.</p>\r\n<p class=\"Liste1\">\r\n   <span class=\"Liste1Nr\" id=\"idf8f0c7ec-2360-4a04-8692-172094878c76\">10)</span> Andet.</p>\r\n<p class=\"Stk2\">\r\n   <span class=\"StkNr\" id=\"idd926aa3f-c42f-408d-b4b5-be6384744638\">Stk. 2.</span> Er ejendommen et landbrug, et gartneri, en skovejendom eller en erhvervsejendom, skal erhververen indberette oplysninger om:</p>\r\n<p class=\"Liste1\">\r\n   <span class=\"Liste1Nr\" id=\"id441a3bfa-5a17-4fee-afdf-1f69ae55608f\">1)</span> Det samlede areal, der indgår i handlen.</p>\r\n<p class=\"Liste1\">\r\n   <span class=\"Liste1Nr\" id=\"id89dd9ad3-e2d9-4506-888f-520e1987bc1d\">2)</span> Købesum for stuehus.</p>\r\n<p class=\"Liste1\">\r\n   <span class=\"Liste1Nr\" id=\"idbd978bf1-46cd-4a97-b761-dcd4dca2b202\">3)</span> Købesum for driftsbygninger.</p>\r\n<p class=\"Liste1\">\r\n   <span class=\"Liste1Nr\" id=\"id019f7319-6972-4f6e-8bdc-1c2f197ab1f3\">4)</span> Købesum for jord.</p>\r\n<p class=\"Stk2\">\r\n   <span class=\"StkNr\" id=\"id0eefcda5-010a-44a1-a8f1-6171f563a9db\">Stk. 3.</span> Er ejendomstypen indberettet efter stk. 1, nr. 10, skal erhververen oplyse nærmere om ejendommens anvendelse.</p>\r\n<p class=\"Paragraf\" id=\"id4d10dc91-3236-46bc-ac6a-320e08b11882\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Erhververen af en fast ejendom, der ikke kan afgive erklæring efter § 2, skal oplyse om overdragelsesvilkår ved angivelse af, om ejendommen er overdraget ved:</p>\r\n<p class=\"Liste1\">\r\n   <span class=\"Liste1Nr\" id=\"id053f346b-c90d-4a8f-a083-77ba527b8e22\">1)</span> Almindelig handel på markedsvilkår.</p>\r\n<p class=\"Liste1\">\r\n   <span class=\"Liste1Nr\" id=\"id65793a8a-1aa0-407c-9bd9-bad5318b9789\">2)</span> Fri handel på særlige vilkår.</p>\r\n<p class=\"Liste1\">\r\n   <span class=\"Liste1Nr\" id=\"ide42bf0ca-8825-4bbc-8518-7601298e885c\">3)</span> Familieoverdragelse.</p>\r\n<p class=\"Liste1\">\r\n   <span class=\"Liste1Nr\" id=\"idfb0d0ea5-8f52-45f7-b953-437b0ffebb99\">4)</span> Salg med interessesammenfald mellem køber og sælger.</p>\r\n<p class=\"Liste1\">\r\n   <span class=\"Liste1Nr\" id=\"id6e4c8b1f-6bc7-4f99-a50e-fde546a39641\">5)</span> Mageskifte.</p>\r\n<p class=\"Liste1\">\r\n   <span class=\"Liste1Nr\" id=\"id066e5ada-8df9-46a4-a591-6de1a20b4d0e\">6)</span> Andet.</p>\r\n<p class=\"Stk2\">\r\n   <span class=\"StkNr\" id=\"id7ab145a7-97fa-49f4-b60a-98876c089ff5\">Stk. 2.</span> Er ejendommen overdraget ved fri handel på særlige vilkår eller ved mageskifte, skal erhververen oplyse om:</p>\r\n<p class=\"Liste1\">\r\n   <span class=\"Liste1Nr\" id=\"iddbdd39ea-530d-4c6c-9704-38feef9a8062\">1)</span> handelsprisen er fastsat under markedspris med henblik på hurtig handel,</p>\r\n<p class=\"Liste1\">\r\n   <span class=\"Liste1Nr\" id=\"id60e46298-2c57-4e6e-9c59-66d913d6282e\">2)</span> sælger ejer eller kontrollerer alle aktier eller anparter i et selskab, der står som køber,</p>\r\n<p class=\"Liste1\">\r\n   <span class=\"Liste1Nr\" id=\"idcc0bbc45-a464-4f51-97dc-65a791a364df\">3)</span> køber ejer eller kontrollerer alle aktier eller anparter i et selskab, der står som sælger, eller</p>\r\n<p class=\"Liste1\">\r\n   <span class=\"Liste1Nr\" id=\"id5e51983d-49e0-475d-80d4-a7dd8494415c\">4)</span> der handles mellem koncernforbundne selskaber, der tegnes af samme ledelse.</p>\r\n<p class=\"Paragraf\" id=\"idcba4db3c-2473-4bca-b9a6-8458dd5e1e4f\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Erhververen af en fast ejendom, der ikke kan afgive erklæring efter § 2, skal i forbindelse med overdragelse af en bygning oplyse om bygningen:</p>\r\n<p class=\"Liste1\">\r\n   <span class=\"Liste1Nr\" id=\"id93b12fe1-871b-4c8e-97b1-914bf23a895b\">1)</span> forventes eller er planlagt nedrevet,</p>\r\n<p class=\"Liste1\">\r\n   <span class=\"Liste1Nr\" id=\"id92cebb8b-3110-4c2c-b560-1f1fbc1be2c8\">2)</span> forventes eller er planlagt ombygget eller ændret i forhold til anvendelsen, eller</p>\r\n<p class=\"Liste1\">\r\n   <span class=\"Liste1Nr\" id=\"id187f1bde-caf6-4e35-858b-337a542c4399\">3)</span> er under opførelse.</p>\r\n<p class=\"Paragraf\" id=\"ided3d199f-1713-4e9d-90c9-f3f95f628b25\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Erhververen af en fast ejendom, der ikke kan afgive erklæring efter § 2, skal oplyse, om det kun er en del af ejendommens areal, der overdrages.</p>\r\n<p class=\"Stk2\">\r\n   <span class=\"StkNr\" id=\"id58fba5d5-2aa1-4100-91dd-d6b5049024c8\">Stk. 2.</span> Overdrages alene en del af ejendommens areal, skal det overdragne areal beskrives ved angivelse af matrikelnummer, nummer på delareal og størrelse oplyst i kvadratmeter. Omfatter det overdragne areal flere matrikelnumre, afgives oplysningerne for hvert matrikelnummer.</p>\r\n<p class=\"Stk2\">\r\n   <span class=\"StkNr\" id=\"idb02827a0-0de7-4f64-a5b6-879b7c847f85\">Stk. 3.</span> Overdrages en ideel anpart af en ejendom, skal den overdragne andels størrelse oplyses ved angivelse af en brøkdel af den samlede ejendom.</p>\r\n<p class=\"Paragraf\" id=\"id172b36ff-b31d-4389-afd3-3f6492053804\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Erhververen af en fast ejendom, der ikke kan afgive erklæring efter § 2, skal oplyse, om den i anmeldelsen anførte købesum vedrører flere selvstændige faste ejendomme.</p>\r\n<p class=\"Stk2\">\r\n   <span class=\"StkNr\" id=\"id0619dbc0-ceeb-4459-a428-cc4663cde3e8\">Stk. 2.</span> Omfatter den anførte købesum i stk. 1 flere selvstændige faste ejendomme, skal erhververen angive identifikationsoplysninger, jf. § 2, for samtlige ejendomme, der er omfattet af overdragelsen.</p>\r\n<p class=\"Paragraf\" id=\"idadc8cd74-7b69-4d22-bdc1-d8c875c1e7af\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Hvor erhververen af en ejerlejlighed ikke kan afgive erklæring efter § 2, skal erhververen af en ejerlejlighed oplyse om det tinglyste areal.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Indberetning ved anmeldelse til tinglysning af værdipåvirkende servitutter</span>\r\n   </span>\r\n</p>\r\n<p class=\"Paragraf\" id=\"idc74f0053-9285-438c-ae52-209d87d03d88\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Den, der anmelder en servitut til tinglysning, skal indberette oplysning om servituttens indhold, når servitutten kan have betydning for ejendomsvurderingen, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"idcb6d0459-22d0-403c-9e8c-02074ee60239\">Stk. 2.</span> Der skal ikke foretages indberetning efter stk. 1, hvis servitutten kan aflyses af ejeren af den tjenende ejendom, eller hvis servitutten er etableret ved tinglysning af egne vedtægtsbestemmelser for private sammenslutninger.</p>\r\n<p class=\"Stk2\">\r\n   <span class=\"StkNr\" id=\"idb8ce55fd-f021-48b1-a8c8-c8385010c78c\">Stk. 3.</span> Påvirker servitutten værdien af flere ejendomme, skal anmelderen indberette identifikationsoplysninger, jf. § 2, for samtlige berørte ejendomme.</p>\r\n<p class=\"ParagrafGruppeOverskrift\">\r\n   <span>Indberetning</span>\r\n</p>\r\n<p class=\"Paragraf\" id=\"id58bd1d55-3be2-49c5-bd8b-b40eba30a5b4\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Indberetninger efter denne bekendtgørelse skal ske ved brug af den Digitale Tingbog.</p>\r\n<p class=\"ParagrafGruppeOverskrift\">\r\n   <span>Tinglysningsrettens videregivelse af indberettede oplysninger</span>\r\n</p>\r\n<p class=\"Paragraf\" id=\"idb9aca4b3-bd9f-4e2f-aad2-980585383b58\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Oplysninger, der er indberettet efter denne bekendtgørelse, videregives af Tinglysningsretten til SKAT.</p>\r\n<p class=\"Stk2\">\r\n   <span class=\"StkNr\" id=\"idde31c794-c09c-4260-a183-bea13e3eb5a5\">Stk. 2.</span> Tinglysningsretten meddeler SKAT, om en anmeldelse til tinglysning af en ejendomsoverdragelse eller af en værdipåvirkende servitut er afvist, tinglyst eller tinglyst med frist, pr. hvilken dato og med hvilket løbenummer. Tinglysningsretten meddeler endvidere SKAT, når Tinglysningsretten aflyser en servitut, der er indberettet som værdipåvirkende.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"id0c5dc516-d833-4018-878d-07d52c92318b\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Bekendtgørelsen træder i kraft den 1. januar 2018.</p>\r\n<p class=\"Stk2\">\r\n   <span class=\"StkNr\" id=\"idc8f840df-8807-4ee4-aff1-94b07a3454dc\">Stk. 2.</span> Bekendtgørelse nr. 880 af 16. september 2009 om, hvilke oplysninger, der skal indhentes og videregives til told- og skatteforvaltningen ved indberetning af overdragelse af fast ejendom til tinglysning ophæves.</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 14. december 2017</p><p class=\"Sign1\" align=\"center\">Karsten Lauritzen</p><p class=\"Sign2\" align=\"right\">/ Morten Thaarup</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/2017"
        },
        {
            "displayName": "Accession",
            "displayValue": "B20170151805"
        },
        {
            "displayName": "Entydig dokumentidentifikation",
            "displayValue": "AN013216"
        },
        {
            "displayName": "Dato for førstegangsindlæggelse",
            "displayValue": "19/12/2017"
        },
        {
            "displayName": "Dato for indlæggelse",
            "displayValue": "19/12/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1518"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "14/12/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 2017-7370"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}