{
    "id": 61806,
    "title": "Ligningsplanen for indkomståret 1992 (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 38 af 19/03/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ligningsplanen for indkomståret 1992 (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B> Indledning:</B>  </P>  \r\n\r\n<P>Ifølge skattestyrelseslovens § 13 skal Told- og Skattestyrelsen forud for  \r\n\r\n den almindelige ligning udarbejde en plan for ligningens forløb og for  \r\n\r\n fremgangsmåden ved udøvelsen af Told- og Skattestyrelsens tilsyn med den  \r\n\r\n kommunale ligningsindsats. </P>  \r\n\r\n<P>Ligningsplanen forelægges Ligningsrådet til godkendelse. </P>  \r\n\r\n<P>Tilrettelæggelsen af lignings- og kontrolarbejdet skal i videst muligt  \r\n\r\n omfang sikre en ensartet indsats og præventiv effekt. </P>  \r\n\r\n<P>Den kommunale og statslige skatteforvaltning skal i relation til borgerne  \r\n\r\n og virksomhederne optræde og fungere som en helhed. Der henvises til  \r\n\r\n skattestyrelseslovens bestemmelser om opgavefordelingen mellem stat og  \r\n\r\n kommune. </P>  \r\n\r\n<P>Ved skattemyndighedernes informations- og instruktionsvirksomhed skal det  \r\n\r\n tilstræbes, at skattereglerne gøres forståelige for borgere og virksomheder.  \r\n\r\n</P>  \r\n\r\n<P>Det tilstræbes endvidere at sikre den enkelte borger og virksomhed den  \r\n\r\n størst mulige retssikkerhed i forbindelse med kontakten til  \r\n\r\n skattemyndighederne. Samtidig hermed skal skattemyndighedernes arbejde  \r\n\r\n tilrettelægges således, at den enkelte borger og virksomhed bestyrkes i  \r\n\r\n opfattelsen af, at skattelovgivningen anvendes ens over for alle. </P>  \r\n\r\n<P>Ligningsrådet fastlægger retningslinier for Told- og Skattestyrelsens  \r\n\r\n administration på ligningsområdet og udøver sammen med styrelsen tilsyn med  \r\n\r\n den kommunale ligning. </P>  \r\n\r\n<P>Ligningsrådet udmelder hvert år minimumsmåltal til kommunerne for at  \r\n\r\n tilvejebringe en mere ensartet ligning. </P>  \r\n\r\n<P>Måltallet angiver hvor mange selvangivelser, der som minimum skal  \r\n\r\n gennemses nøjere. Desuden meddeles hvor mange ansættelsesændringer denne  \r\n\r\n gennemgang erfaringsmæssigt vil medføre. </P>  \r\n\r\n<P>Ved nøjere gennemsyn forstås i denne sammenhæng de handlinger, der  \r\n\r\n foretages efter indberetning, gennemlæsning og/eller udsøgning, og som  \r\n\r\n normalt vil medføre en kontakt med skatteyderen. </P>  \r\n\r\n<P>For indkomståret 1992 udmeldes måltal for følgende grupper: </P>  \r\n\r\n<P CLASS=PUNKT> <B>1.</B> Ikke erhvervsdrivende, bortset fra hovedaktionærer.  \r\n\r\n</P>  \r\n\r\n<P CLASS=PUNKT> <B>2.</B> Hovedaktionærer. </P>  \r\n\r\n<P CLASS=PUNKT> <B>3.</B> Personligt erhvervsdrivende med pligt til at afgive  \r\n\r\n standardiserede regnskabsoplysninger. </P>  \r\n\r\n<P CLASS=PUNKT> <B>4.</B> Personligt erhvervsdrivende uden pligt til at  \r\n\r\n afgive standardiserede regnskabsoplysninger. </P>  \r\n\r\n<P CLASS=PUNKT> <B>5.</B> Selskaber m.v. </P>  \r\n\r\n<P>Der skal i de kommunale udsøgninger indlægges en væsentlighedsbetragtning,  \r\n\r\n således at kun selvangivelser med væsentlig fejl udsøges. </P>  \r\n\r\n<P> <B> Den kommunale skatteopgave:</B>  </P>  \r\n\r\n<P>De kommunale skattemyndigheder foretager skatteansættelse af indkomst og  \r\n\r\n formue. </P>  \r\n\r\n<P> Den kommunale ligningsplan: </P>  \r\n\r\n<P>Lignings- og revisionsarbejdet udføres i overensstemmelse med den  \r\n\r\n kommunale ligningsplan, der godkendes af kommunalbestyrelsen. </P>  \r\n\r\n<P>Kommunen fastsætter i samarbejde med den lokale told- og skatteregion,  \r\n\r\n hvor mange selvangivelser - udover det givne minimumsantal der skal gennemses  \r\n\r\n nøjere. </P>  \r\n\r\n<P>Inden ligningsplanperiodens begyndelse vurderes den kommunale ligningsplan  \r\n\r\n af told- og skatteregionen og kommunen i fællesskab. Told- og skatteregionens  \r\n\r\n eventuelle bemærkninger meddeles kommunalbestyrelsen. </P>  \r\n\r\n<P>Ligningsplanen skal omfatte perioden 1. juli 1993 til 30. juni 1994. </P>  \r\n\r\n<P>Nedenstående hovedelementer bør indgå i den kommunale ligningsplan: </P>  \r\n\r\n<P>- Ligningsopgavens indhold og omfang fordelt på skatteydergrupper. </P>  \r\n\r\n<P>- Principper for valg af udsøgningskriterier. </P>  \r\n\r\n<P>- Antal selvangivelser, der udover Ligningsrådets udmeldte måltal skal  \r\n\r\n gennemses nøjere. </P>  \r\n\r\n<P>- Beskrivelse af den planlagte kontrol af lignings- og revisionssager,  \r\n\r\n herunder virksomhedsbesøg. </P>  \r\n\r\n<P>- De mandskabsmæssige ressourcer såvel kvantitativt som kvalitativt. </P>  \r\n\r\n<P>- Ressourceanvendelsen, herunder en fordeling på ikke erhvervsdrivende,  \r\n\r\n erhvervsdrivende og selskaber, samt omfanget af undersøgelsen ved besøg i  \r\n\r\n virksomheder. </P>  \r\n\r\n<P>- Beskrivelse af resultatregistrering/statistik. </P>  \r\n\r\n<P>Kommunen skal i ligningsplanen angive, hvor langt den kalkulerer med, at  \r\n\r\n lignings- og revisionsarbejdet vil være fremskredet pr. 1. januar 1994. </P>  \r\n\r\n<P>Efter 1. januar og senest den 15. februar 1994 afgiver de kommuner, der  \r\n\r\n ikke har nået det kalkulerede mål, en status over lignings- og  \r\n\r\n revisionsarbejdet til told- og skatteregionen. </P>  \r\n\r\n<P>Såfremt der under det løbende lignings- og revisionsarbejde foretages  \r\n\r\n ændringer i ligningsmålene, meddeles dette til told- og skatteregionen med  \r\n\r\n oplysning om, hvorledes lignings- og revisionsarbejdet tænkes tilrettelagt i  \r\n\r\n den resterende ligningsplanperiode. </P>  \r\n\r\n<P>Ved ligningsplanperiodens afslutning udarbejder kommunalbestyrelsen en  \r\n\r\n redegørelse om forløbet af lignings- og revisionsarbejdet til told- og  \r\n\r\n skatteregionen. </P>  \r\n\r\n<P>Kommunalbestyrelsen redegør heri for såvel kvalitative som kvantitative  \r\n\r\n forhold, der har haft indflydelse på arbejdet i ligningsplanperioden,  \r\n\r\n herunder service- og informationstiltag, særlige kontrolaktioner og ligning  \r\n\r\n vedrørende tidligere indkomstår. </P>  \r\n\r\n<P>Såfremt Ligningsrådets måltal ikke er opfyldt, redegøres derudover om  \r\n\r\n baggrunden herfor med udgangspunkt i det statslige ligningsstatistiksystem.  \r\n\r\n</P>  \r\n\r\n<P>Redegørelsen skal fremsendes til told- og skatteregionen senest den 1.  \r\n\r\n oktober 1994. </P>  \r\n\r\n<P>Ovennævnte regionale opgaver varetages dog af Told- og Skattestyrelsen for  \r\n\r\n så vidt angår Københavns og Frederiksberg kommuner. </P>  \r\n\r\n<P> <B> Told- og skatteregionernes opgaver:</B>  </P>  \r\n\r\n<P>Told- og skatteregionerne varetager i samarbejde med kommunerne  \r\n\r\n koordineringen af den samlede lignings- og revisionsindsats i den enkelte  \r\n\r\n region. </P>  \r\n\r\n<P>Regionerne skal udbygge og intensivere samarbejdet med kommunerne og  \r\n\r\n derved bl.a. sikre en ensartet ligning. Regionerne instruerer og vejleder  \r\n\r\n kommunerne om ny lovgivning og praksis. </P>  \r\n\r\n<P>Told- og skatteregionerne varetager opgaven med registrering af  \r\n\r\n virksomheder og institutioner, der er oplysningspligtige efter bl.a.  \r\n\r\n skattekontrolloven. </P>  \r\n\r\n<P>Told- og skatteregionerne varetager Told- og Skattestyrelsens regionale  \r\n\r\n opgaver, herunder tilsynet med den kommunale ligning. Tilsynet udøves ved  \r\n\r\n samarbejde, instruktion og vejledning. </P>  \r\n\r\n<P>Told- og skatteregionerne tilbyder bistand til kommunerne ved  \r\n\r\n gennemførelse af større revisionssager og tilrettelægger i samarbejde med  \r\n\r\n kommunerne i regionen fælles større kontrolaktioner. </P>  \r\n\r\n<P>Regionernes kontrolarbejde skal i videst muligt omfang koordineres med de  \r\n\r\n kommunale skatteforvaltninger, således at skatte-, moms- og afgiftskontrollen  \r\n\r\n af virksomhederne opleves som samordnet kontrol. </P>  \r\n\r\n<P>Told- og skatteregionerne påser, at der sker en ensartet udtagelse og  \r\n\r\n bedømmelse af ansvarssager, og at der ikke udtages bagatelsager. </P>  \r\n\r\n<P>For så vidt angår Københavns og Frederiksberg kommuner varetages  \r\n\r\n ovennævnte opgave vedrørende ansvarssager af kommunerne selv, medens de  \r\n\r\n øvrige opgaver varetages af Told- og Skattestyrelsen. </P>  \r\n\r\n<P> <B> Told- og Skattestyrelsen:</B>  </P>  \r\n\r\n<P>Told- og Skattestyrelsen har ansvaret for planlægning og koordinering af  \r\n\r\n dens samlede kontrolindsats, herunder planlægning af landsdækkende  \r\n\r\n kontrolaktioner. </P>  \r\n\r\n<P>Styrelsens kontrolvirksomhed omfatter instruktion, vejledning og bistand  \r\n\r\n til regioner og kommuner i forbindelse med konkrete kontrolaktiviteter. </P>  \r\n\r\n<P>For indkomståret 1992 vil der blive gennemført en målrettet kontrolindsats  \r\n\r\n mod leverandører af oplysninger til de centrale skatteregistre. </P>  \r\n\r\n<P>Told- og Skattestyrelsen vil i samarbejde med de lokale skattemyndigheder  \r\n\r\n forbedre lignings- og kontrolindsatsen af hovedaktionærer og deres selskaber.  \r\n\r\n Det skal bl.a. sikres, at der foretages en koordineret ligning af selskab og  \r\n\r\n hovedaktionær. Styrelsen vil fortsætte bestræbelserne på at reducere de  \r\n\r\n praktiske vanskeligheder ved en sådan koordineret ligning. </P>  \r\n\r\n<P>Kontrolindsatsen mod de større virksomheder intensiveres ved i samarbejde  \r\n\r\n med kommunerne at gennemføre målrettede kontrolprojekter mod store selskaber  \r\n\r\n og koncerner. </P>  \r\n\r\n<P>Told- og Skattestyrelsen vil fortsætte den igangværende undersøgelse af de  \r\n\r\n omfattende transaktioner med likvidationsmodne, solvente aktie- og  \r\n\r\n anpartsselskaber. </P>  \r\n\r\n<P>Ligeledes fortsættes den igangværende undersøgelse af anpartsvirksomheder  \r\n\r\n med 10 eller færre deltagere, der i 1992 er blevet udbudt i stort tal. </P>  \r\n\r\n<P>I samarbejde med udenlandske skattemyndigheder gennemføres et antal  \r\n\r\n simultane skatterevisioner rettet mod internationale virksomheder. Det  \r\n\r\n generelle kontrolsamarbejde med udenlandske skattemyndigheder udbygges og  \r\n\r\n forbedres bl.a. ved anvendelse af moderne teknologi. </P>  \r\n\r\n<P>Told- og Skattestyrelsen udarbejder ligningsvejledningen og udsender  \r\n\r\n cirkulærer og anvisninger til brug ved tilrettelæggelsen og gennemførelsen af  \r\n\r\n ligningsarbejdet. </P>  \r\n\r\n<P>Ligningsvejledningen udsendes i marts måned 1993 og finder anvendelse ved  \r\n\r\n ligningen for indkomståret 1992. Den giver udtryk for Told- og  \r\n\r\n Skattestyrelsens opfattelse af gældende ret og skal i almindelighed følges af  \r\n\r\n skattemyndighederne. De anvisninge, der er vedtaget af Ligningsrådet, er  \r\n\r\n indarbejdet i ligningsvejledningen. Disse skal lægges til grund ved  \r\n\r\n ligningen. </P>  \r\n\r\n<P>Told- og Skattestyrelsen sørger for udvikling og drift af de centrale  \r\n\r\n skatte- og indtægtsregistre. Oplysningerne fra disse registre stilles under  \r\n\r\n hensyntagen til indgåede aftaler til rådighed for de kommunale  \r\n\r\n skattemyndigheder. </P>  \r\n\r\n<P>Told- og Skattestyrelsen sikrer ved udsendelse af administrative  \r\n\r\n retningslinier, at skattestraffesager behandles ensartet. Styrelsen medvirker  \r\n\r\n endvidere til, at sagsbehandlingen ved politi og domstole fremmes mest  \r\n\r\n muligt. </P>  \r\n\r\n<P>Styrelsen orienterer om ny skattelovgivning m.v. Der lægges vægt på, at  \r\n\r\n skattereglerne gøres forståelige for borgerne og virksomhederne. </P>  \r\n\r\n<P>Carsten Jarlov / Børge Aaagaard Pedersen </P>  \r\n\r\n</DIV>",
    "isHistorical": true,
    "editorialNotes": [
        "(* 1) T&S-Cir 8-1993"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/03/1993"
        },
        {
            "displayName": "Accession",
            "displayValue": "C19930003809"
        },
        {
            "displayName": "Entydig dokumentidentifikation",
            "displayValue": "CM020792"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "38"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "19/03/1993"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "T&amp;S 99/92-5933-0"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}