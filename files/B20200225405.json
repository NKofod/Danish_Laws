{
    "id": 218586,
    "title": "Bekendtgørelse om elhandelsvirksomhedernes opgaver og forpligtelser i forbindelse med levering af elektricitet til elforbrugere",
    "documentTypeId": "60",
    "isSagsforlobPeriodValid": true,
    "shortName": "BEK nr 2254 af 29/12/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om elhandelsvirksomhedernes opgaver og forpligtelser i forbindelse med levering af elektricitet til elforbrugere<a class=\"FodnoteHenvisning\" name=\"Henvisning_id6075dfb8-7928-4008-aba0-07cffb85b1b7\" href=\"#id6075dfb8-7928-4008-aba0-07cffb85b1b7\">1)</a></p>\r\n<p class=\"Indledning2\">I medfør af § 2 a, § 6 a, stk. 1-3 og 5, § 6 b, stk. 12, og § 72 a, stk. 9, i lov om elforsyning, jf. lovbekendtgørelse nr. 119 af 6. februar 2020, som ændret ved lov nr. 2196 af 29. december 2020, fastsættes efter bemyndigelse i henhold til § 4, stk. 1, i bekendtgørelse nr. 1068 af 25. oktober 2019 om Energistyrelsens opgaver og beføjelser:</p>\r\n<p class=\"ParagrafGruppeOverskrift\">\r\n   <span>Anvendelsesområde</span>\r\n</p>\r\n<p class=\"Paragraf\" id=\"id93f58b73-c12f-4d5d-b4f4-5381a3856e05\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse finder anvendelse på elhandelsvirksomheders opgaver og forpligtelser i forbindelse med levering af elektricitet til elforbrugere, herunder indgåelse af aftaler om levering af elektricitet, jf. dog stk. 2-3.</p>\r\n<p class=\"Stk2\">\r\n   <span class=\"StkNr\" id=\"id4d0d1032-650d-4ac2-8ed9-ea24030e9906\">Stk. 2.</span> §§ 10-13 finder kun anvendelse på aftaleforhold mellem elhandelsvirksomheder og husholdningsforbrugere.</p>\r\n<p class=\"Stk2\">\r\n   <span class=\"StkNr\" id=\"id6d4de2c0-f5d1-478b-a98b-6c3ea5ff8e13\">Stk. 3.</span> Bekendtgørelsens bestemmelser finder ikke anvendelse i forhold til elforbrugere, i det omfang anden lovgivning måtte give elforbrugeren en bedre retsstilling.</p>\r\n<p class=\"Paragraf\" id=\"id89bc934c-1080-4549-b70f-c9a1c4d1ab1a\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id2d89ed74-4e5d-4acd-ac0a-1e3f6a56b01c\">1)</span> Kontraktopsigelsesgebyr: Et gebyr, som en elhandelsvirksomhed pålægger en elforbruger for opsigelse af en kontrakt om levering af elektricitet.</p>\r\n<p class=\"Liste1\">\r\n   <span class=\"Liste1Nr\" id=\"idc5e9bafb-b23a-452d-894d-f1a4328f4382\">2)</span> Lille virksomhed: En virksomhed, som beskæftiger færre end 50 personer og har en årlig omsætning og/eller en samlet årlig balance på højst 10 mio. euro.</p>\r\n<p class=\"Liste1\">\r\n   <span class=\"Liste1Nr\" id=\"id5bda3bf5-bc07-4228-8d01-f6fe5b1c6347\">3)</span> Skifterelateret gebyr: et direkte eller indirekte gebyr, herunder et kontraktopsigelsesgebyr, for skift af elhandelsvirksomhed.</p>\r\n<p class=\"ParagrafGruppeOverskrift\">\r\n   <span>Aftaler om levering af elektricitet</span>\r\n</p>\r\n<p class=\"Paragraf\" id=\"idad701d80-2f1e-4412-ac7a-e575c6527c70\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Elforbrugere og elhandelsvirksomheder skal indgå en kontrakt i forbindelse med indgåelse af en aftale om levering af elektricitet. Kontrakterne skal gives på at varigt medie, og betingelserne i kontrakten skal være velkendte på forhånd, rimelige, gennemsigtige og klart forståelige. Der skal gives oplysning om kontraktens betingelser forud for kontraktens indgåelse. Dette gælder også, hvis kontrakten indgås via mellemmænd eller ved fjernsalg.</p>\r\n<p class=\"Stk2\">\r\n   <span class=\"StkNr\" id=\"idc9c6be6f-3dff-4079-b29f-e836e1ff9c6b\">Stk. 2.</span> Der gælder ikke formkrav for slutkundens accept af kontrakten.</p>\r\n<p class=\"Stk2\">\r\n   <span class=\"StkNr\" id=\"iddff07d7a-cf2d-4fdb-83b3-a2e163d9d5ca\">Stk. 3.</span> I en kontrakt efter stk. 1 skal der angives følgende:</p>\r\n<p class=\"Liste1\">\r\n   <span class=\"Liste1Nr\" id=\"id6daebd92-3ad7-4b04-8089-91bc3d081c4f\">1)</span> Elhandelsvirksomhedens navn og adresse.</p>\r\n<p class=\"Liste1\">\r\n   <span class=\"Liste1Nr\" id=\"idd9d893ab-105e-4686-928b-f11191935656\">2)</span> Hvilke ydelser der leveres og på hvilket kvalitetsniveau.</p>\r\n<p class=\"Liste1\">\r\n   <span class=\"Liste1Nr\" id=\"id041e7572-96d6-49f0-bffb-32261bea2f32\">3)</span> Hvilke typer vedligeholdsservice der tilbydes.</p>\r\n<p class=\"Liste1\">\r\n   <span class=\"Liste1Nr\" id=\"idb2e0932c-30cf-4a70-8793-158ecb47b5a8\">4)</span> Hvordan aktuel information om gældende priser, tariffer og gebyrer kan indhentes.</p>\r\n<p class=\"Liste1\">\r\n   <span class=\"Liste1Nr\" id=\"id3270e85c-ad14-4f54-907e-85546967da1d\">5)</span> Kontraktens løbetid, betingelserne for fornyelse og opsigelse af kontrakten og hvorvidt det er muligt at opsige kontrakten uden omkostninger.</p>\r\n<p class=\"Liste1\">\r\n   <span class=\"Liste1Nr\" id=\"idd18b9996-45da-4735-a791-dfaff13fdac2\">6)</span> Hvilket varsel slutkunden skal give elhandelsvirksomheden, hvis slutkunden agter at flytte fra adressen, hvor ydelserne leveres, og slutkunden ønsker at opsige kontrakten, herunder varslet efter § 7.</p>\r\n<p class=\"Liste1\">\r\n   <span class=\"Liste1Nr\" id=\"idc0a4a141-ab37-4b3e-8e7d-7d48961539e7\">7)</span> Hvorvidt elforbrugeren kan fortsætte aftaleforholdet på en ændret leveringsadresse og betingelserne herfor.</p>\r\n<p class=\"Liste1\">\r\n   <span class=\"Liste1Nr\" id=\"id14658a11-9649-4c42-a88f-42acc207bda8\">8)</span> Oplysning om over for hvem erstatning og andre mangelsbeføjelser kan gøres gældende, hvis kontrakten ikke overholdes, herunder unøjagtig og forsinket fakturering.</p>\r\n<p class=\"Liste1\">\r\n   <span class=\"Liste1Nr\" id=\"id9c9738e6-0ab9-43fd-af5a-aa1efd395614\">9)</span> Oplysning om klageadgang og oplysning om fremgangsmåden ved klage.</p>\r\n<p class=\"Stk2\">\r\n   <span class=\"StkNr\" id=\"id5bead4f7-10a6-4767-ab79-959646fe7812\">Stk. 4.</span> Når en aftale om levering af elektricitet er en forbrugeraftale i overensstemmelse med forbrugeraftaleloven § 2, stk. 1, skal kontrakten desuden som minimum indeholde de oplysninger, som følger af forbrugeraftalelovens § 8 for så vidt angår aftaler indgået uden for den erhvervsdrivendes forretningssted eller ved fjernsalg samt forbrugeraftalelovens § 17 for så vidt angår andre aftaler end aftaler indgået uden for den erhvervsdrivendes forretningssted eller ved fjernsalg.</p>\r\n<p class=\"Stk2\">\r\n   <span class=\"StkNr\" id=\"id887bf5b3-4ccc-4a15-a6ab-fc0e96cbb25c\">Stk. 5.</span> Elforbrugere skal have et resumé af de vigtigste kontraktbetingelser på en fremtrædende måde i et præcist og enkelt sprog.</p>\r\n<p class=\"ParagrafGruppeOverskrift\">\r\n   <span>Ændringer i kontraktbetingelser og varsel</span>\r\n</p>\r\n<p class=\"Paragraf\" id=\"idb65acbd2-a895-4140-ae8d-ee5f41c25ea9\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Hvis elhandelsvirksomheden agter at foretage ændringer i kontraktbetingelserne, herunder prisændringer, til ugunst for elforbrugeren, skal den berørte elforbruger have et forudgående varsel herom. For husholdningsforbrugere skal varslet være på mindst 3 måneder. For andre elforbrugere end husholdningsforbrugere skal varslet være på mindst 14 dage.</p>\r\n<p class=\"Stk2\">\r\n   <span class=\"StkNr\" id=\"id54a9d276-4377-423e-99d6-d9e4d615903d\">Stk. 2.</span> Varslet skal gives i et klart og forståeligt sprog ved anvendelse af e-mail, faktura eller lignende individuel kommunikation.</p>\r\n<p class=\"Stk2\">\r\n   <span class=\"StkNr\" id=\"idd2fa35cb-a3fa-4c84-8103-38221c23b764\">Stk. 3.</span> Elforbrugeren har ret til at opsige kontrakten med virkning fra ændringens ikrafttræden, hvis elforbrugeren ikke accepterer ændringerne. Elhandelsvirksomheden skal i forbindelse med varslet efter stk. 1 orientere elforbrugeren om dennes ret til at opsige kontrakten.</p>\r\n<p class=\"Stk2\">\r\n   <span class=\"StkNr\" id=\"idf7747eec-cbec-4fea-92ed-10e04c278a0c\">Stk. 4.</span> Når det klart fremgår af kontrakten med en husholdningsforbruger, at net- eller systemydelser viderefaktureres uændret til husholdningsforbrugeren i overensstemmelse med elforsyningsloven § 72 b, stk. 1, medfører et varsel om ændringer i net- eller systemydelsen ikke opsigelsesret for husholdningsforbrugeren.</p>\r\n<p class=\"Paragraf\" id=\"idf145a9c0-fbc7-440a-8534-3904a9f7659b\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> I aftaler, hvor de samlede udgifter pr. afregningsperiode betales med et fast beløb, skal ændringer af det faste beløb varsles efter § 4. I aftaler, hvor de samlede endelige udgifter ikke kan udregnes på forhånd, og der er givet oplysning om, hvordan prisen skal udregnes i forbindelse med kontraktindgåelsen, skal ændringer af metoden til udregning af prisen varsles efter § 4.</p>\r\n<p class=\"Stk2\">\r\n   <span class=\"StkNr\" id=\"id755630d7-0d70-4570-be71-6da0053e5ae6\">Stk. 2.</span> Der er ikke krav om varsling af ændringer i følgende priselementer:</p>\r\n<p class=\"Liste1\">\r\n   <span class=\"Liste1Nr\" id=\"idc59aa275-f4e0-45e3-9aca-443dcab651de\">1)</span> Skatter, afgifter og PSO.</p>\r\n<p class=\"Liste1\">\r\n   <span class=\"Liste1Nr\" id=\"idbd2e0b0e-1181-4a2f-acfc-9d575fe2d707\">2)</span> Net- og systemydelser i kontraktforhold med elforbrugere, der ikke er husholdningsforbrugere, når net- og systemydelserne viderefaktureres uændret i overensstemmelse med elforsyningsloven § 72 b, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"ida25acf26-f640-48d6-be17-97d6c44c9caa\">3)</span> Midlertidige kortvarige nedsættelser af priselementet for netydelsen, hvor netydelsen efter kontrakten viderefaktureres uændret til elforbrugeren og hvor priselementet for netydelsen efterfølgende sættes op til det hidtidige beløb.</p>\r\n<p class=\"ParagrafGruppeOverskrift\">\r\n   <span>Betalingsmetoder</span>\r\n</p>\r\n<p class=\"Paragraf\" id=\"id60ce193b-964a-4842-9510-80b86677ff44\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Elhandelsvirksomheden skal tilbyde elforbrugeren et bredt udvalg af betalingsmetoder, som ikke må indebære urimelig forskelsbehandling af elforbrugerne. Enhver forskel i vilkår og betingelser som følge af den valgte betalingsmetode, skal være objektiv, ikkeforskelsbehandlende og forholdsmæssig, samt afspejle elhandelsvirksomhedens omkostninger ved forskellige betalingssystemer.</p>\r\n<p class=\"Stk2\">\r\n   <span class=\"StkNr\" id=\"id7c5af6ba-8e2c-4d1b-af37-4f9976bef080\">Stk. 2.</span> Ved acontobetaling skal de anvendte mængder være rimelige og afspejle det forventede elektricitetsforbrug. Ved acontoafregning af egenproducenter skal der desuden tages hensyn til forventet egenproduktion.</p>\r\n<p class=\"Stk2\">\r\n   <span class=\"StkNr\" id=\"id13087485-f2d2-4502-801c-1ec1b8180c8a\">Stk. 3.</span> De generelle vilkår og betingelser for betaling skal være rimelige og gennemsigtige. De skal anføres i et klart og forståeligt sprog og må ikke indeholde ikkekontraktmæssige hindringer for udøvelsen af elforbrugerens rettigheder såsom krav om unødig dokumentation.</p>\r\n<p class=\"ParagrafGruppeOverskrift\">\r\n   <span>Skift af elhandelsvirksomhed m.v.</span>\r\n</p>\r\n<p class=\"Paragraf\" id=\"ida305fb9c-c8d8-4c49-a9b2-a253cf658180\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> En elforbruger aftaler skift af elhandelsvirksomhed med sin fremtidige elhandelsvirksomhed.</p>\r\n<p class=\"Stk2\">\r\n   <span class=\"StkNr\" id=\"id87e95683-7891-4b15-9da7-ca0c6bcaec06\">Stk. 2.</span> En elforbruger melder til- og fraflytning samt andre adresseændringer til sin elhandelsvirksomhed.</p>\r\n<p class=\"Stk2\">\r\n   <span class=\"StkNr\" id=\"id63885f0b-3d67-46a5-b8ce-d8ccfa3f6ca1\">Stk. 3.</span> Elhandelsvirksomheden meddeler elforbrugerens skift af leverandør og den ønskede skiftedato eller flytning til ny adresse og dato for flytningen til datahubben.</p>\r\n<p class=\"Stk2\">\r\n   <span class=\"StkNr\" id=\"id1df49611-7038-41ff-89b1-e0fd8585b4ac\">Stk. 4.</span> Datahubben effektuerer en elforbrugers skift af elhandelsvirksomhed inden for 10 arbejdsdage fra modtagelsen af anmodning om leverandørskift, medmindre elforbrugeren ønsker en senere dato, jf. stk. 3.</p>\r\n<p class=\"Stk2\">\r\n   <span class=\"StkNr\" id=\"ideff00527-dd71-414c-bd87-9fe3c1c4a64f\">Stk. 5.</span> Elforbrugeren skal modtage en slutafregning fra elhandelsvirksomheden senest 6 uger efter, at skift af elhandelsvirksomhed har fundet sted i datahubben, eller fra tidspunktet for leveringsophør på den fraflyttede adresse i forbindelse med flytning.</p>\r\n<p class=\"Paragraf\" id=\"idaa6785e0-6a24-4452-bdf6-8e79adbd60dd\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Hvis elforbrugeren anmoder om det, skal skift af elhandelsvirksomhed foretages senest tre uger efter datoen for elforbrugerens anmodning om skifte.</p>\r\n<p class=\"Stk2\">\r\n   <span class=\"StkNr\" id=\"id6c95c81d-0d33-4b65-a563-c8f59c504c0e\">Stk. 2.</span> En elhandelsvirksomhed kan kun opkræve et skifterelateret gebyr af en husholdningsforbruger eller en lille virksomhed, hvis husholdningsforbrugeren eller den lille virksomhed frivilligt har opsagt en fastpriselektricitetsleveringskontrakt med denne elhandelsvirksomhed før kontraktens udløb.</p>\r\n<p class=\"Stk2\">\r\n   <span class=\"StkNr\" id=\"id8a5aeafe-f141-43c6-9c3f-170c4c8a1cc9\">Stk. 3.</span> For opkrævning af et skifterelateret gebyr efter stk. 2 er det desuden forudsat</p>\r\n<p class=\"Liste1\">\r\n   <span class=\"Liste1Nr\" id=\"id18ee6f4e-0cb4-47bd-93a8-8f5d496cd639\">1)</span> at gebyret er en del af en kontrakt, som en husholdningsforbruger eller en lille virksomhed frivilligt har indgået,</p>\r\n<p class=\"Liste1\">\r\n   <span class=\"Liste1Nr\" id=\"idf6a92be2-16eb-494a-b971-4d13f815c401\">2)</span> at elhandelsvirksomheden har informeret tydeligt om gebyret, inden kontrakten indgås, og at</p>\r\n<p class=\"Liste1\">\r\n   <span class=\"Liste1Nr\" id=\"id8a29013e-8be6-40d3-97db-fb80750bc5eb\">3)</span> gebyret er forholdsmæssigt og må ikke overstige det direkte økonomiske tab for elhandelsvirksomheden som følge af opsigelsen af kontrakten.</p>\r\n<p class=\"Stk2\">\r\n   <span class=\"StkNr\" id=\"idb9ce0a2e-f026-4376-b937-f583e7437a55\">Stk. 4.</span> Bevisbyrden for det direkte økonomiske tab efter stk. 3 påhviler elhandelsvirksomheden.</p>\r\n<p class=\"Paragraf\" id=\"id3246b572-1cd7-4d80-a935-eed61d09beab\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Hvis der er tilmeldt mere end én elforbruger på et aftagenummer, hvor den ene elforbruger er flyttet fra aftagenummeret, og den anden elforbruger fortsat bor på aftagenummeret, kan den fraflyttede elforbruger kræve at blive slettet som elforbruger på aftagenummeret med 1 dags varsel med den virkning, at den fraflyttede elforbruger ikke hæfter for fremtidigt forbrug på aftagenummeret.</p>\r\n<p class=\"Stk2\">\r\n   <span class=\"StkNr\" id=\"id2a326058-3a61-4bc4-9596-0c9383c530f0\">Stk. 2.</span> Som betingelse for afmeldelse med forkortet frist efter stk. 1 kan elhandelsvirksomheden anmode forbrugeren om at dokumentere fraflytningen.</p>\r\n<p class=\"ParagrafGruppeOverskrift\">\r\n   <span>Sikkerhedsstillelse, ophævelse af aftaler m.v.</span>\r\n</p>\r\n<p class=\"Paragraf\" id=\"id479abdcb-2f4c-4d21-a565-8e86728c49c4\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Hvis en elhandelsvirksomhed stiller krav om sikkerhedsstillelse som vilkår for fortsættelse af et eksisterende kundeforhold med en husholdningsforbruger, jf. § 6 b, stk. 4, i lov om elforsyning, der ikke er i et aktuelt restanceforhold til elhandelsvirksomheden, skal elhandelsvirksomheden give husholdningsforbrugeren en frist på mindst 2 måneder til at stille sikkerheden.</p>\r\n<p class=\"Stk2\">\r\n   <span class=\"StkNr\" id=\"id3896f9dd-6b14-451b-a501-16d784ea6879\">Stk. 2.</span> Hvis en elhandelsvirksomhed stiller krav om sikkerhedsstillelse som vilkår for fortsættelse af et eksisterende kundeforhold med en husholdningsforbruger, der er i et aktuelt restanceforhold til elhandelsvirksomheden, jf. § 6 b, stk. 4, i lov om elforsyning, kan elhandelsvirksomheden tidligst stille krav om sikkerhedsstillelse som vilkår for fortsættelse af det eksisterende kundeforhold med husholdningsforbrugeren, når elhandelsvirksomheden har sendt mindst to rykkerskrivelser med mindst 10 dages mellemrum til husholdningsforbrugeren for det aktuelle restanceforhold, og husholdningsforbrugeren ikke har betalt inden for fristen i den anden rykker. I disse tilfælde skal elhandelsvirksomheden give husholdningsforbrugeren et varsel på mindst 15 hverdage til at stille sikkerheden fra husholdningsforbrugeren modtager kravet om sikkerhedsstillelse.</p>\r\n<p class=\"Stk2\">\r\n   <span class=\"StkNr\" id=\"idfe79e999-1ba0-4e8e-ba51-ceff93909ac2\">Stk. 3.</span> Samtidig med at elhandelsvirksomheden stiller krav om sikkerhedsstillelse, jf. stk. 1 og 2, og i rykkerskrivelserne efter stk. 2, 1. pkt., skal elhandelsvirksomheden oplyse husholdningsforbrugeren om, at konsekvensen af ikke at stille sikkerheden inden for fristen kan være, at elhandelsvirksomheden hæver aftaleforholdet, og at elforsyningen til husholdningsforbrugeren kan blive afbrudt. I rykkerskrivelserne efter stk. 2, 1. pkt., skal elhandelsvirksomheden informere forbrugeren om, at elhandelsvirksomheden kan stille krav om sikkerhedsstillelse på op til 5 måneders betaling, hvis forbrugeren ikke betaler inden for fristen i 2. rykkerskrivelse og om fristen for betaling af en eventuel sikkerhedsstillelse. I forbindelse med kravet om sikkerhedsstillelse efter stk. 1 eller 2 skal det endvidere oplyses, at husholdningsforbrugeren kan undgå forsyningsafbrydelse ved at indgå en ny aftale om elforsyning med ikrafttræden inden afbrydelsens gennemførelse.</p>\r\n<p class=\"Paragraf\" id=\"id6cc16667-30f2-4ab5-b546-8284f300bc12\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Hvis en husholdningsforbruger stiller sikkerhed for fremtidige betalinger i medfør af § 6 b, stk. 4, i lov om elforsyning, skal elhandelsvirksomheden holde sikkerheden adskilt fra sin egen formue.</p>\r\n<p class=\"Stk2\">\r\n   <span class=\"StkNr\" id=\"id97b36146-657e-451d-86c1-98f93597fa2b\">Stk. 2.</span> Sikkerheden skal forrentes med nationalbankens udlånsrente, når renten er positiv, og tilbagebetales uden ugrundet ophold inklusive renter, når husholdningsforbrugeren har betalt rettidigt i 1 år, eller når aftaleforholdet ophører.</p>\r\n<p class=\"Paragraf\" id=\"id770bfcbe-ccb0-4da4-9ad4-a01a1de1a6a6\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Såfremt elhandelsvirksomheden har stillet krav om sikkerhedsstillelse efter § 10, stk. 1 eller 2, og husholdningsforbrugeren ikke har stillet sikkerheden inden for fristen, kan elhandelsvirksomheden hæve aftalen efter et varsel på mindst 3 hverdage fra forbrugeren modtager varslet.</p>\r\n<p class=\"Stk2\">\r\n   <span class=\"StkNr\" id=\"id6f59f96b-8107-46d0-8f1f-2a970f08fcd8\">Stk. 2.</span> Når elhandelsvirksomheden varsler ophævelse af aftalen, skal elhandelsvirksomheden informere husholdningsforbrugeren om, at elforsyningen vil blive afbrudt, medmindre forbrugeren modtager levering fra en anden elhandelsvirksomhed inden forsyningsafbrydelsens gennemførelse.</p>\r\n<p class=\"ParagrafGruppeOverskrift\">\r\n   <span>Tidsbegrænsede aftaler</span>\r\n</p>\r\n<p class=\"Paragraf\" id=\"id86d167f3-caa3-4204-9c58-892bdc1879df\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Der kan ikke indgås tidsbegrænsede aftaler om levering af el til husholdningsforbrugere.</p>\r\n<p class=\"ParagrafGruppeOverskrift\">\r\n   <span>Forsyningsafbrydelser</span>\r\n</p>\r\n<p class=\"Paragraf\" id=\"iddab4f575-5919-45af-bbd2-8910b378b12e\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Hvis en elhandelsvirksomhed anmoder netvirksomheden om at afbryde elforsyningen til en elforbruger, jf. § 20 c i lov om elforsyning, skal elhandelsvirksomheden sikre, at elforbrugeren forinden skriftligt oplyses herom ved individuel kommunikation, og at elforbrugeren får meddelelse om tidspunktet for afbrydelsen.</p>\r\n<p class=\"ParagrafGruppeOverskrift\">\r\n   <span>Tildeling af elkunder</span>\r\n</p>\r\n<p class=\"Paragraf\" id=\"idbca763c3-e3c6-4a90-a4d1-1e88c352c427\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Elhandelsvirksomheder, som har fået tildelt elforbrugere i medfør af § 72 e, stk. 3, i lov om elforsyning, skal fremsende en kontrakt, jf. stk. 2, til de tildelte elforbrugere, hurtigst muligt og senest 10 arbejdsdage efter, at virksomheden har påbegyndt leveringen i medfør af § 72 e, i lov om elforsyning. Kontrakten skal være skriftlig, og betingelserne i kontrakten skal være rimelige, gennemsigtige og klart forståelige. Kontrakten er gyldig uden elforbrugerens accept.</p>\r\n<p class=\"Stk2\">\r\n   <span class=\"StkNr\" id=\"idf49af4f4-e39e-41fa-84d0-63f81d9559f0\">Stk. 2.</span> Hvis elforbrugeren er en forbruger, som hovedsagelig handler uden for sit erhverv, finder § 2, stk. 1, tilsvarende anvendelse. Hvis elforbrugeren ikke er en forbruger, som hovedsagelig handler uden for sit erhverv, skal kontrakten som minimum indeholde oplysninger om</p>\r\n<p class=\"Liste1\">\r\n   <span class=\"Liste1Nr\" id=\"id1ccc2ddb-2cce-4012-ad30-20626736625f\">1)</span> elhandelsvirksomhedens identitet og den fysiske adresse, hvor elhandelsvirksomheden er etableret, samt eventuelle telefon- og faxnumre og e-mailadresse,</p>\r\n<p class=\"Liste1\">\r\n   <span class=\"Liste1Nr\" id=\"id2b67cf44-a40b-4b99-bc16-b71276f9b802\">2)</span> vilkår om betaling, levering, opfyldelse og det tidspunkt, hvor elhandelsvirksomhedens leveringsforpligtelse påbegyndes,</p>\r\n<p class=\"Liste1\">\r\n   <span class=\"Liste1Nr\" id=\"ide55691a1-f632-40f5-84a5-9fe60f1721c9\">3)</span> hvordan information om gældende tariffer, gebyrer og andre priser kan indhentes,</p>\r\n<p class=\"Liste1\">\r\n   <span class=\"Liste1Nr\" id=\"id630d3890-1d04-4bb9-bf8f-aad00a51c8a9\">4)</span> prisen og prisens sammensætning, jf. § 72 f i lov om elforsyning,</p>\r\n<p class=\"Liste1\">\r\n   <span class=\"Liste1Nr\" id=\"id40726040-3463-4b7d-812a-599f12a504f0\">5)</span> aftalens varighed, jf. § 72 e, stk. 6 og 7, i lov om elforsyning og betingelserne for at opsige aftalen, jf. § 72 e, stk. 6, i lov om elforsyning,</p>\r\n<p class=\"Liste1\">\r\n   <span class=\"Liste1Nr\" id=\"ida5811360-b36d-41bd-ad40-1e84a4a13fe9\">6)</span> hvorvidt elforbrugeren kan fortsætte aftaleforholdet på en ændret leveringsadresse og betingelserne herfor,</p>\r\n<p class=\"Liste1\">\r\n   <span class=\"Liste1Nr\" id=\"ida17b346b-452f-4085-ae58-3b5fa9025661\">7)</span> frist for elhandelsvirksomhedens udsendelse af slutafregning ved aftaleforholdets ophør eller ved elforbrugerens flytning til en anden adresse uden at aftaleforholdet ophører, og</p>\r\n<p class=\"Liste1\">\r\n   <span class=\"Liste1Nr\" id=\"idaee74b24-4460-4f7f-afff-32f7a142fa4f\">8)</span> oplysning om over for hvem erstatning og andre mangelsbeføjelser kan gøres gældende, hvis kontrakten ikke overholdes.</p>\r\n<p class=\"Stk2\">\r\n   <span class=\"StkNr\" id=\"iddcdf717b-5287-4a61-8e12-29444c4ec910\">Stk. 3.</span> Hvis elhandelsvirksomheden agter at foretage ændringer i kontraktbetingelserne, når elhandelsvirksomheden ikke længere er bundet, jf. § 72 e, stk. 6, 1. pkt., i lov om elforsyning, skal elhandelsvirksomheden informere elforbrugeren om disse ændringer i et klart og forståeligt sprog i forbindelse med fremsendelse af kontrakten. §§ 3 og 4 finder tilsvarende anvendelse.</p>\r\n<p class=\"ParagrafGruppeOverskrift\">\r\n   <span>Elhandelsvirksomhedernes informationsaktiviteter og oplysningsforpligtelser m.v.</span>\r\n</p>\r\n<p class=\"Paragraf\" id=\"idc28c9000-4ac4-4995-af98-51b57ef410bc\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Elhandelsvirksomhederne skal udføre informationsaktiviteter for at sikre gennemsigtighed om markedsforholdene for alle kundegrupper, herunder informere om husholdningsforbrugernes rettigheder efter leveringspligten, jf. § 72 a, stk. 2, i lov om elforsyning, på deres hjemmesider.</p>\r\n<p class=\"Stk2\">\r\n   <span class=\"StkNr\" id=\"id50df0d42-9da8-403b-bc45-184a43742731\">Stk. 2.</span> Elhandelsvirksomhederne skal sikre, at deres hjemmesider indeholder et direkte link til en side med information om elforbrugernes rettigheder på Energistyrelsens hjemmeside. Linket skal være synligt på forsiden af elhandelsvirksomhedernes hjemmesider. Det skal være klart for elforbrugerne, at linket henviser til information om deres rettigheder på elmarkedet.</p>\r\n<p class=\"Paragraf\" id=\"id8987af2f-7520-4b30-a077-a07f64397135\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Elhandelsvirksomhederne skal i eller med de regninger og i det salgsfremmende materiale, der sendes til elforbrugere, anføre oplysninger om elforbrugernes rettigheder med hensyn til klageadgang til Ankenævnet på Energiområdet, jf. § 21.</p>\r\n<p class=\"Paragraf\" id=\"id9461112c-6b07-4c8f-9995-4afd00785a2c\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Elhandelsvirksomhederne skal til hver enkelt elforbruger fremsende en kopi af den af Europa-Kommissionen udarbejdede tjekliste med elforbrugernes rettigheder ved anvendelse af e-mail, faktura eller lignende individuel kommunikation.</p>\r\n<p class=\"Stk2\">\r\n   <span class=\"StkNr\" id=\"id6b806085-fa30-4c5b-912b-ffd392409eab\">Stk. 2.</span> Tjeklisten efter stk. 1, skal fremgå af Energistyrelsens hjemmeside, www.ens.dk, og skal tillige fremgå af elhandelsvirksomhedernes hjemmesider.</p>\r\n<p class=\"ParagrafGruppeOverskrift\">\r\n   <span>Verifikation</span>\r\n</p>\r\n<p class=\"Paragraf\" id=\"idcb4253b8-4d0d-4f91-9acb-56fc19c8e18e\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Elhandelsvirksomheder skal efter anmodning fra Energinet fremlægge dokumentation for forbrugeraftalers indgåelse.</p>\r\n<p class=\"Stk2\">\r\n   <span class=\"StkNr\" id=\"id92301436-7f03-4e0c-9952-99a2be14f3dd\">Stk. 2.</span> Energinet fastlægger proceduren for anmeldelse og verifikation af aftaler. Energinets verifikation sker gennem stikprøvekontrol eller, efter Energinets vurdering, på anden måde.</p>\r\n<p class=\"Stk2\">\r\n   <span class=\"StkNr\" id=\"id02bf1f25-026c-4174-aa5e-8832977c7cf2\">Stk. 3.</span> Energinet sikrer, at elforbrugere kan kontakte deres elhandelsvirksomhed gennem kundeportalen i datahubben for enten at anmode om annullering af et leverandørskift i datahubben, hvis elforbrugeren fortryder en aftale om ellevering efter forbrugeraftalelovens kapitel 4, eller for at klage efter § 20 over, at der fejlagtigt er anmeldt eller foretaget et leverandørskift af elforbrugeren i datahubben. Forbrugere kan ligeledes kontakte elhandelsvirksomheden direkte for at gøre de nævnte forhold gældende.</p>\r\n<p class=\"Stk2\">\r\n   <span class=\"StkNr\" id=\"id9a829613-2177-453c-9ec5-9dcda28e0e08\">Stk. 4.</span> Hvis elhandelsvirksomheden ikke besvarer elforbrugerens anmodning eller klage, jf. stk. 3, 1. pkt., inden 5 hverdage, anses det for passiv accept af elforbrugerens anmodning om at annullere leverandørskiftet i datahubben.</p>\r\n<p class=\"ParagrafGruppeOverskrift\">\r\n   <span>Døgnservice, klager og tilsyn</span>\r\n</p>\r\n<p class=\"Paragraf\" id=\"id4ee87229-3b84-4691-9d15-6359d54a6cf6\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> En elforbruger har ret til klagebehandling af god standard hos sin elhandelsvirksomhed af forhold, som vedrører aftaleforholdet, herunder klager over det målte forbrug. Elhandelsvirksomheder skal behandle klager på en enkel, retfærdig og hurtig måde.</p>\r\n<p class=\"Stk2\">\r\n   <span class=\"StkNr\" id=\"id5f5c333e-2397-4525-974d-6417170a7c9b\">Stk. 2.</span> Hvis klagen eller henvendelsen vedrører nettekniske forhold af hastende karakter, skal elhandelsvirksomheden sikre, at elforbrugeren hurtigst muligt får formidlet kontakt til den relevante netvirksomhed eller Energinet via en døgnservice.</p>\r\n<p class=\"Stk2\">\r\n   <span class=\"StkNr\" id=\"idd6f6b305-1dbc-45cb-85ed-c6cee59bd6d3\">Stk. 3.</span> Døgnservice og klagebehandling skal tilbydes på dansk. Der kan dog tilbydes døgnservice og klagebehandling på andre sprog til elforbrugere, der anmoder om det.</p>\r\n<p class=\"Stk2\">\r\n   <span class=\"StkNr\" id=\"id8c762651-ddc2-44ac-b230-3564aed7d978\">Stk. 4.</span> Ved besvarelse af en klage fra en husholdningsforbruger,  skal elhandelsvirksomheden informere husholdningsforbrugeren om muligheden for at påklage afgørelsen til Ankenævnet på Energiområdet, hvis klagen ikke fuldt ud imødekommes.</p>\r\n<p class=\"Paragraf\" id=\"id8729130e-e747-405c-a2c9-ff39e5be3972\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Husholdningsforbrugere kan påklage en elhandelsvirksomheds afgørelse af en civilretlig klage efter § 20 til Ankenævnet på Energiområdet.</p>\r\n<p class=\"Paragraf\" id=\"id38837331-ae77-4811-8686-254bbf4db2e8\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Forsyningstilsynet fører tilsyn med elhandelsvirksomheders manglende overholdelse af §§ 3-9 og 13-20 i denne bekendtgørelse.</p>\r\n<p class=\"ParagrafGruppeOverskrift\">\r\n   <span>Ikrafttræden og overgangsbestemmelser</span>\r\n</p>\r\n<p class=\"Paragraf\" id=\"idea5e44d8-c892-4701-9453-bdbfcabb3293\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Bekendtgørelsen træder i kraft den 31. december 2020.</p>\r\n<p class=\"Stk2\">\r\n   <span class=\"StkNr\" id=\"id67cdecde-a8f5-4ac9-86b3-898b01ec4816\">Stk. 2.</span> Bekendtgørelse nr. 1233 af 6. november 2015 omelhandelsvirksomhedernes opgaver og forpligtelser i forbindelse med levering af elektricitet til elkunder ophæves.</p>\r\n<p class=\"Stk2\">\r\n   <span class=\"StkNr\" id=\"idbf2c1d70-6c1c-4290-bbba-119f646798ab\">Stk. 3.</span> Til og med den 30. juni 2021 finder § 3, stk. 3, nr. 2 og 3, § 3, stk. 5, § 4, stk. 1, 3. pkt., § 4, stk. 4 og § 6, stk. 2, 2. pkt., kun anvendelse på elhandelsvirksomheder, der råder over et håndteringssystem til udarbejdelse af kontrakter, hvis funktionalitet understøtter inddragelsen af de pågældende elementer. § 3, stk. 3, nr. 2 og 3, § 3, stk. 5, § 4, stk. 1, 3. pkt., § 4, stk. 4 og § 6, stk. 2, 2. pkt., finder anvendelse på alle elhandelsvirksomheder fra den 1. juli 2021.</p>\r\n<p class=\"Stk2\">\r\n   <span class=\"StkNr\" id=\"iddf845b9a-51f8-438b-84ac-61a70acbb3c7\">Stk. 4.</span> Til og med den 30. juni 2021 finder § 4, stk. 1, § 4, stk. 3, § 6, stk. 1, § 7, § 9, §§ 14-19 og § 20, stk. 1-3, alene anvendelse på aftaleforhold med forbrugere, hvis elhandelsvirksomheden ikke råder over et håndteringssystem til udarbejdelse af kontrakter, hvis funktionalitet understøtter inddragelsen af de pågældende elementer.</p>\r\n<p class=\"Stk2\">\r\n   <span class=\"StkNr\" id=\"id0589dcc7-906a-4061-86af-7d9b3cf91ab3\">Stk. 5.</span> Til og med den 30. juni 2021 gælder der krav om varsling af ændringer i prisberegningsgrundlaget i aftaler om variabel pris i overensstemmelse med § 3, stk. 2, nr. 3</p>\r\n<p class=\"TekstGenerel\">i bekendtgørelse nr. 1233 af 6. november 2015 om elhandelsvirksomhedernes opgaver og forpligtelser i forbindelse med levering af elektricitet til elkunder. Fra den første juli 2021 gælder § 5, stk. 1, i nærværende bekendtgørelse.</p>\r\n<p class=\"Stk2\">\r\n   <span class=\"StkNr\" id=\"ide67e9be1-0be6-4db0-950c-c193459951cb\">Stk. 6.</span> Til og med den 30. juni 2021 gælder § 6 i Bekendtgørelse nr. 1233 af 6. november 2015 om elhandelsvirksomhedernes opgaver og forpligtelser i forbindelse med levering af elektricitet til elkunder. Fra den første juli 2021 gælder § 8 i nærværende bekendtgørelse.</p>\r\n<p class=\"Paragraf\" id=\"idf1cf1ae5-5aa2-4201-87f2-364fe7f1cb18\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Bekendtgørelsen finder i sin helhed anvendelse på alle elhandelsvirksomheder den 1. juli 2021.</p><div class=\"Givet\" id=\"Givet\"><p class=\"Givet\" align=\"center\">Energistyrelsen, den 29. december 2020</p><p class=\"Sign1\" align=\"center\">Martin Hansen </p><p class=\"Sign2\" align=\"right\">/ Lars Nielsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id6075dfb8-7928-4008-aba0-07cffb85b1b7\" href=\"#Henvisning_id6075dfb8-7928-4008-aba0-07cffb85b1b7\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2019/944/EU af 5. juni 2019 om fælles regler for det indre marked for elektricitet og om ændring af direktiv 2012/27/EU, EU-Tidende 2019, nr. L 158, side 125.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "popularTitle": "Elleveringsbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/2020"
        },
        {
            "displayName": "Accession",
            "displayValue": "B20200225405"
        },
        {
            "displayName": "Entydig dokumentidentifikation",
            "displayValue": "DB000267"
        },
        {
            "displayName": "Dato for førstegangsindlæggelse",
            "displayValue": "30/12/2020"
        },
        {
            "displayName": "Dato for indlæggelse",
            "displayValue": "30/12/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2254"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "29/12/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima-, Energi- og Forsyningsmin.,<br />Energistyrelsen, j.nr. 2019-90526"
        },
        {
            "displayName": "Stikord",
            "displayValue": "Eldirektiv, Eldirektivet, elmarkedsdirektiv, elmarkedsdirektivet"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}