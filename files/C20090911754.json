{
    "id": 123930,
    "title": "Skrivelse om Moms – momsgrundlaget ved godtgørelse af registreringsafgift – ændring af praksis – genoptagelse af afgiftstilsvaret",
    "documentTypeId": "200",
    "isSagsforlobPeriodValid": true,
    "shortName": "SKR nr 9117 af 24/02/2009",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om Moms – momsgrundlaget ved godtgørelse af registreringsafgift – ændring af praksis – genoptagelse af afgiftstilsvaret</p>\r\n      <p class=\"TekstV\">Baggrund</p>\r\n      <p class=\"TekstV\">Landsskatteretten har i SKM2008.983.LSR svaret nej til at en virksomhed skulle medregne den godtgjorte registreringsafgift ved udførsel af brugte biler til salgsprisen ved beregning af moms efter brugtmomsreglerne i momslovens § 71.</p>\r\n      <p class=\"TekstV\">Konsekvenserne af Landsskatterettens kendelse - ændring af praksis</p>\r\n      <p class=\"TekstV\">Som følge af Landsskatterettens kendelse ændres praksis, jf. SKM2003.485.TSS og SKM2007.531.SR, om at registreringsafgift ved udførsel af brugte biler skal medregnes til salgsprisen ved beregning af moms efter brugtmomsreglerne i momslovens § 71.</p>\r\n      <p class=\"TekstV\">Genoptagelse</p>\r\n      <p class=\"TekstV\">Virksomheder, der efter den hidtidige praksis har medregnet den godtgjorte registreringsafgift til salgsprisen ved beregning af moms efter brugtmomsreglerne i momslovens § 71, kan anmode om tilbagebetaling af den for meget indbetalte moms.</p>\r\n      <p class=\"TekstV\">Frister for genoptagelse</p>\r\n      <p class=\"TekstV\">I henhold til skatteforvaltningslovens § 31, stk. 2, kan der ske ordinær genoptagelse af afgiftstilsvaret, hvis anmodning herom fremsættes inden 3 år efter angivelsesfristens udløb.</p>\r\n      <p class=\"TekstV\">Hvis fristen for ordinær genoptagelse i skatteforvaltningslovens § 31, stk. 2, er udløbet, kan der i henhold til skatteforvaltningslovens § 32, stk. 1, nr. 1, efter anmodning ske ekstraordinær genoptagelse fra og med den afgiftsperiode, der er helt eller delvis sammenfaldende med den afgiftsperiode, der var til prøvelse i den første sag, der resulterede i underkendelse af praksis, eller den afgiftsperiode, der er påbegyndt men endnu ikke udløbet, 3 år forud for underkendelsen af praksis.</p>\r\n      <p class=\"TekstV\">Den afgiftsperiode, der var til prøvelse i sagen var afgiftsperioden fra den 1. januar 2007. Landsskatterettens kendelse blev afsagt den 20. november 2008.</p>\r\n      <p class=\"TekstV\">Der kan således ske ekstraordinær genoptagelse fra og med den afgiftsperiode, der er påbegyndt men endnu ikke udløbet 3 år forud for den 20. november 2008.</p>\r\n      <p class=\"TekstV\">Anmodning om ekstraordinær genoptagelse skal fremsættes under iagttagelse af bestemmelsen i skatteforvaltningslovens § 32, stk. 2. Det vil sige, at anmodningen om genoptagelse skal fremsættes inden 6 måneder efter, at den afgiftspligtige er kommet til kundskab om det forhold, der begrunder afvigelsen af den ordinære genoptagelsesfrist i skatteforvaltningslovens § 31, stk. 2.</p>\r\n      <p class=\"TekstV\">Reaktionsfristen på 6 måneder regnes fra offentliggørelsen af denne meddelelse på SKATs hjemmeside.</p>\r\n      <p class=\"TekstV\">Anmodning om genoptagelse</p>\r\n      <p class=\"TekstV\">Anmodning om genoptagelse skal indgives til SKAT.</p>\r\n      <p class=\"TekstV\">Anmodningen skal indeholde oplysninger om virksomhedens navn, adresse og CVR-nr., samt en specificeret opgørelse af kravet på tilbagebetaling.</p>\r\n      <p class=\"TekstV\">Dokumentation</p>\r\n      <p class=\"TekstV\">Virksomheden skal kunne dokumentere opgørelsen af tilbagebetalingskravet gennem relevant regnskabsmateriale og andet bilagsmateriale, som efter virksomhedens opfattelse kan dokumentere kravet.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>SKAT, den 24. februar 2009</I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/03/2009"
        },
        {
            "displayName": "Accession",
            "displayValue": "C20090911754"
        },
        {
            "displayName": "Entydig dokumentidentifikation",
            "displayValue": "AN009573"
        },
        {
            "displayName": "Dato for førstegangsindlæggelse",
            "displayValue": "14/03/2009"
        },
        {
            "displayName": "Dato for indlæggelse",
            "displayValue": "14/03/2009"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9117"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "24/02/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin.,<br />SKAT, j.nr. 07-164173"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}