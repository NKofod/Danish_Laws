{
    "id": 64226,
    "title": "Bekendtgørelse om sejlads gennem Kronprins Frederiks Bro ",
    "documentTypeId": "60",
    "isSagsforlobPeriodValid": false,
    "shortName": "BEK nr 57 af 28/02/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om sejlads gennem Kronprins  \r\n\r\n Frederiks Bro </H1>  \r\n\r\n<P></P>  \r\n\r\n<P>I medfør af § 5, stk. 4, i lov om skibsfartens betryggelse, jfr.  \r\n\r\n lovbekendtgørelse nr. 309 af 3. august 1965, fastsætte efter samråd med  \r\n\r\n forsvarsministeriet herved følgende: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Broen, der er beliggende over Roskilde Fjord,  \r\n\r\n ca. 1200 m nord for Frederikssund havn er en fast bro hvilende på 3 piller  \r\n\r\n med et bevægeligt parti dannet af en dobbeltfløjet klapbro mellem de to  \r\n\r\n østligste strømpiller. </P>  \r\n\r\n<P CLASS=STK> <I>Stk. 2. </I> Gennemsejlingens fri bredde er 30 m, den fri  \r\n\r\n højde fra daglig vande til underkanten af klapbroens dragere er 3,5 m. Den  \r\n\r\n fri højde i de øvrige fag er fra 3,5 m nærmest ved gennemsejlingspillerne,  \r\n\r\n aftagende ind imod land på begge sider. </P>  \r\n\r\n<P CLASS=STK> <I>Stk. 3. </I> Om natten holdes broen belyst. </P>  \r\n\r\n<P CLASS=STK> <I>Stk. 4. </I> Broåbningen er afmærket med et grønt, fast fyr  \r\n\r\n på hver side af den vestlige gennemsejlingspille og med et rødt, fast fyr på  \r\n\r\n hver side af den østlige gennemsejlingspille. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Skibe og fartøjer, jfr. dog § 3, kan til enhver  \r\n\r\n tid fra kl. 0500 (i tiden fra 1. oktober til 1. april dog fra 1/2 time før  \r\n\r\n solopgang) indtil 1/2 time efter solnedgang forlange fri gennemsejling gennem  \r\n\r\n broen, såfremt gennemsejlingen efter brovagtens skøn kan ske uden fare for  \r\n\r\n broanlæggets sikkerhed. I tvivlstilfælde bør brovagten forud forhandle med  \r\n\r\n Isefjord lodseri. For så vidt gennemsejling skønnes kun at burde finde sted  \r\n\r\n under iagttagelse af særlige forholdsregler, skal skibet eller fartøjet  \r\n\r\n efterkomme de af brovagten givne anvisninger. Broen vil kunne forventes åbnet  \r\n\r\n uden for ovennævnte tidsrum, når der inden for den normale tjenestetid er  \r\n\r\n truffet aftale med brovagten herom. </P>  \r\n\r\n<P CLASS=STK> <I>Stk. 2. </I> Brovagten er berettiget til, når hensynet til  \r\n\r\n landevejstrafikken kræver det, at tilbageholde lystfartøjer i indtil 30  \r\n\r\n minutter, eller indtil broen åbnes for anden gennemsejling. </P>  \r\n\r\n<P CLASS=STK> <I>Stk. 3. </I> I tiden fra 15. april til 15. september vil  \r\n\r\n broen dog i nedennævnte tidsrum kun blive åbnet for passage af lystfartøjer  \r\n\r\n en gang hver fulde time: </P>  \r\n\r\n<PRE>  \r\n\r\n mandag-torsdag               1600-1800,  \r\n\r\n fredag                       1600-2000,  \r\n\r\n lørdag                       0900-1800,  \r\n\r\n søndag                       1000-2100.  \r\n\r\n</PRE>  \r\n\r\n<P>Brovagten kan dog, når han skønner det foreneligt med landevejstrafikken,  \r\n\r\n åbne broen for passage af lystfartøjer uden for de ovenfor fastsatte tider.  \r\n\r\n</P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Fartøjer, der ved at lægge masten kan passere  \r\n\r\n under broen, eller hvis mast er af en sådan højde, at de kan passere under  \r\n\r\n broen, kan ikke fordre denne åbnet. </P>  \r\n\r\n<P CLASS=STK> <I>Stk. 2. </I> Alle andre skibe og fartøjer, der ønsker at  \r\n\r\n passere broen, skal tilkendegive dette i en afstand fra broen af mindst 1/2  \r\n\r\n sømil ved følgende signal: </P>  \r\n\r\n<P>Om dagen: </P>  \r\n\r\n<P>Det internationale signalflag N (eller mangel heraf nationalflaget) hejst  \r\n\r\n på halv fortop og en lang og en kort tone (--- -) med fløjte eller tågehorn.  \r\n\r\n</P>  \r\n\r\n<P>Om natten: </P>  \r\n\r\n<P>Et hvidt lys for boven og en lang og en kort tone (--- -) med fløjte eller  \r\n\r\n tågehorn. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Når et skib eller fartøj har givet signal for at  \r\n\r\n tilkendegive, at broen ønskes åbnet, vil der fra de på broens østlige  \r\n\r\n klappille anbragte signalmaster blive afgivet følgende svarsignal såvel om  \r\n\r\n dagen som om natten: </P>  \r\n\r\n<P>a. I rødt, fast lys, der betyder, at gennemsejling er forbudt.Dette signal  \r\n\r\n afgives, når broen på grund af den trafik, den tjener, vejrforholdene,  \r\n\r\n reparationer eller lign. ikke kan passeres. </P>  \r\n\r\n<P>b. 2 røde, blinkende lys, der betyder, at broen vil blive åbnet for et  \r\n\r\n skib kommende fra nord. Passage må ikke finde sted, før signalet under punkt  \r\n\r\n c afgives. </P>  \r\n\r\n<P>c. 2 røde, faste lys, der betyder, at et skib kommende fra nord kan  \r\n\r\n passere broen. </P>  \r\n\r\n<P>d. 3 røde, blinkende lys, der betyder, at broen vil blive åbnet for et  \r\n\r\n skib kommende fra syd. Passage må ikke finde sted, før signalet under punkt e  \r\n\r\n afgives. </P>  \r\n\r\n<P>e. 3 røde, faste lys, der betyder, at et skib kommende fra syd kan passere  \r\n\r\n broen. </P>  \r\n\r\n<P CLASS=STK> <I>Stk. 2. </I> Såvel om dagen som om natten vil et kraftigt  \r\n\r\n lydsignal (-) tilkendegive, at broen trods det afgivne signal for  \r\n\r\n gennemsejling ikke kan åbnes; såvidt forholdene tillader det, vil desuden  \r\n\r\n signalet for gennemsejling blive slukket. </P>  \r\n\r\n<P CLASS=STK> <I>Stk. 3. </I> Indtil passagesignalet modtages, skal skibet  \r\n\r\n holde sig i en afstand af mindst 100 m fra broen. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Broåbningen må normalt kun passeres af et skib  \r\n\r\n ad gangen. </P>  \r\n\r\n<P CLASS=STK> <I>Stk. 2. </I> Ethvrt skib, der skal passere broen, skal have  \r\n\r\n et anker klar til at falde. Med hensyn til ankre, rigning, udenbordsfartøjer,  \r\n\r\n davider m.v. skal der være truffet alle fornødne foranstaltninger til  \r\n\r\n undgåelse af kollision med broen. </P>  \r\n\r\n<P CLASS=STK> <I>Stk. 3. </I> Alle lystfartøjer, der er udstyret med brugbar  \r\n\r\n motor, skal benytte denne under passage af broen. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Inden for en afstand af 100 m på hver side af  \r\n\r\n broen må maskindrevne skibe kun gå med den for bevarelse af skibets  \r\n\r\n manøvreevne fornødne fart. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Fortøjning ved broen er forbudt. Ligeledes er  \r\n\r\n det forbudt fra både og fartøjer at bestige broen. </P>  \r\n\r\n<P CLASS=STK> <I>Stk. 2. </I> Fartøjer, der passerer under eller langs med  \r\n\r\n broen, må ikke derved benytte bådshager imod denne. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Inden for en afstand af 200 m fra broen må der  \r\n\r\n kun ankres, når det er bydende nødvendigt, f.eks. for at afværge påsejling af  \r\n\r\n broen. Ved opankring uden for dette område må det påses, at skibet ikke  \r\n\r\n kommer til at ligge i sejlløbet eller så nær dette, at det under svajning kan  \r\n\r\n befrygtes, at det vil kunne blive til hinder for passagen gennem broen. </P>  \r\n\r\n<P CLASS=STK> <I>Stk. 2. </I> Kommer et skib i drift, så at der er fare for,  \r\n\r\n at det tørner mod broen, bør skibet såvidt muligt efterkomme de anvisninger,  \r\n\r\n der måtte blive givet af brovagten for at afværge broens beskadigelse. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Skibe og fartøjer, der befinder sig inden for en  \r\n\r\n afstand af 200 m fra broen, skal holde sig de af brovagten givne ordrer  \r\n\r\n efterrettelige. </P>  \r\n\r\n<P CLASS=STK> <I>Stk. 2. </I> Tror nogen sig forurettet af brovagten, kan han  \r\n\r\n forelægge Frederiksborg amtsråd, eventuelt handelsministeriet, sagen, men et  \r\n\r\n af brovagten givet påbud skal i alle tilfælde efterkommes. </P>  \r\n\r\n<P CLASS=STK> <I>Stk. 3. </I> Brovagten skal under tjenesten bære uniform  \r\n\r\n (eller uniformskasket), der gør hans stilling kendelig. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> I medfør af § 6, stk. 3, i lov om skibsfartens  \r\n\r\n betryggelse straffes overtrædelse af denne bekendtgørelse med bøde. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Bekendtgørelsen træder i kraft den 15. april  \r\n\r\n 1975. </P>  \r\n\r\n<P CLASS=STK> <I>Stk. 2. </I> Bekendtgørelse nr. 326 af 30. juni 1971 om  \r\n\r\n sejlads gennem Kronprins Frederiks Bro ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Handelsministeriet, den 28. februar  \r\n\r\n 1975. </I> </P>  \r\n\r\n<P ALIGN=CENTER>P.M.V. </P>  \r\n\r\n<P CLASS=UNDERSKREVET-AF ALIGN=CENTER>Erling Jensen. </P>  \r\n\r\n<P CLASS=MINISTER ALIGN=RIGHT>/T. Madsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/03/1975"
        },
        {
            "displayName": "Accession",
            "displayValue": "B19750005705"
        },
        {
            "displayName": "Entydig dokumentidentifikation",
            "displayValue": "CM023259"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "08/04/2002"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "57"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "28/02/1975"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "816-26-70"
        },
        {
            "displayName": "Stikord",
            "displayValue": "ISEFJORD"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}