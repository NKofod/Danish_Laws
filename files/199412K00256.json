{
    "id": 111818,
    "title": "1994 LSF 256   FORSLAG TIL LOV OM ANVENDELSE AF FRØSTRUPLEJREN ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 256",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 256 </P>  \r\n\r\n<P></P>  \r\n\r\n<P>Forslag til Lov om anvendelse af Frøstruplejren </P>  \r\n\r\n<P></P>  \r\n\r\n<P>Fremsat af miljø- og energiministeren (Svend Auken) </P>  \r\n\r\n<P></P>  \r\n\r\n<P>den 4. maj 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 2. juni 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950041030\"> Lov nr. 410 af 14/06/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Lovens formål er at muliggøre anvendelse af Frøstruplejren i  \r\n\r\n</P>  \r\n\r\n<P>overensstemmelse med den lokalplan, som miljø- og energiministeren </P>  \r\n\r\n<P>tilvejebringer for området. </P>  \r\n\r\n<P> <B>§ 2.</B> Loven gælder for ejendommen matr.nr. 3 d, Tømmerby by,  \r\n\r\n Tømmerby i Hanstholm Kommune. </P>  \r\n\r\n<P> <B>§ 3.</B> Miljø- og energiministeren kan tillade, at </P>  \r\n\r\n<P>1) ejendommen anvendes til helårslejrplads for indtil 75 voksne faste  \r\n\r\n beboere og deres børn, </P>  \r\n\r\n<P>2) der afholdes sommerlejr, </P>  \r\n\r\n<P>3) bygninger og konstruktioner opføres eller ombygges og </P>  \r\n\r\n<P>4) skure, skurvogne eller andre genstande placeres på ejendommen. </P>  \r\n\r\n<P> <I>Stk. 2.</I> Miljø- og energiministeren kan stille vilkår for  \r\n\r\n tilladelsen, herunder om ombygning eller nedrivning af bygninger, der ikke må  \r\n\r\n anvendes til beboelse eller andet formål. </P>  \r\n\r\n<P> <I>Stk. 3.</I> Miljø- og energiministeren kan tilbagekalde tilladelsen,  \r\n\r\n hvis vilkår for tilladelsen overtrædes. Tilladelsen kan tidsbegrænses. </P>  \r\n\r\n<P> <I>Stk. 4.</I> Miljø- og energiministeren kan dispensere fra det i stk.  \r\n\r\n 1, nr. 1, fastsatte maksimum for antallet af voksne beboere i lejren, hvis en  \r\n\r\n dispensation er nødvendig for, at personer med særlig tilknytning til lejren  \r\n\r\n kan bosætte sig i lejren. </P>  \r\n\r\n<P> <I>Stk. 5.</I> Ansøgning efter stk. 1 skal være indgivet inden 3 måneder  \r\n\r\n efter at den lokalplan, som miljø- og energiministeren tilvejebringer for  \r\n\r\n området, er endeligt godkendt og offentliggjort. </P>  \r\n\r\n<P> <B>§ 4.</B> Reglerne om landzonetilladelse i lov om planlægning og  \r\n\r\n reglerne i byggeloven og bygningsreglementerne finder ikke anvendelse, så  \r\n\r\n længe en tilladelse er gældende. </P>  \r\n\r\n<P> <B>§ 5.</B> Miljø- og energiministeren påser overholdelsen af vilkår i en  \r\n\r\n tilladelse. Miljø- og energiministeren kan meddele påbud eller forbud herom.  \r\n\r\n</P>  \r\n\r\n<P> <I>Stk. 2.</I> Hvis påbud eller forbud ikke efterkommes, kan miljø- og  \r\n\r\n energiministeren lade foranstaltningen udføre for den ansvarliges regning.  \r\n\r\n</P>  \r\n\r\n<P> <I>Stk. 3.</I> I tilsynsøjemed har Miljø- og Energiministeriets,  \r\n\r\n amtsrådets og kommunalbestyrelsens personale og personer med bemyndigelse fra  \r\n\r\n de pågældende myndigheder til enhver tid mod behørig legitimation uden  \r\n\r\n retskendelse adgang til ejendommen. </P>  \r\n\r\n<P> <I>Stk. 4.</I> Politiet yder fornøden bistand ved udøvelsen af  \r\n\r\n beføjelserne efter stk. 2 og 3. </P>  \r\n\r\n<P> <B>§ 6.</B> Miljø- og energiministeren kan fastsætte nærmere bestemmelser  \r\n\r\n om gennemførelsen af lovens regler, herunder om nedsættelse af et lejrudvalg,  \r\n\r\n som forestår kontakten til myndighederne. </P>  \r\n\r\n<P> <I>Stk. 2.</I> Miljø- og energiministeren kan bemyndige Viborg Amtsråd  \r\n\r\n til efter nærmere af ministeren fastsatte retningslinjer at udøve de  \r\n\r\n beføjelser, der i denne lovs § 5, stk. 1 og 2, er tillagt ministeren. </P>  \r\n\r\n<P> <I>Stk. 3.</I> Miljø- og energiministeren kan fastsætte regler om  \r\n\r\n adgangen til at påklage afgørelser, der er truffet i henhold til  \r\n\r\n bemyndigelser efter stk. 2, herunder at afgørelserne ikke skal kunne  \r\n\r\n indbringes for ministeren. </P>  \r\n\r\n<P> <B>§ 7.</B> Medmindre højere straf er forskyldt efter anden lovgivning,  \r\n\r\n straffes med bøde den, der </P>  \r\n\r\n<P>1) tilsidesætter vilkår og bestemmelser, som miljø- og energiministeren  \r\n\r\n har fastsat efter § 3, stk. 2, eller </P>  \r\n\r\n<P>2) undlader at efterkomme påbud eller forbud efter § 5, stk. 1. </P>  \r\n\r\n<P> <I>Stk. 2.</I> I forskrifter, der udstedes i henhold til § 6, kan der  \r\n\r\n fastsættes straf af bøde for overtrædelse af bestemmelserne i forskrifterne.  \r\n\r\n</P>  \r\n\r\n<P> <I>Stk. 3.</I> Er en overtrædelse begået af et selskab, en forening, en  \r\n\r\n selvejende institution, en fond eller lignende, kan der pålægges den  \r\n\r\n juridiske person som sådan bødeansvar. </P>  \r\n\r\n<P> <B>§ 8.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Lovens formål er at muliggøre anvendelse af Frøstruplejren i  \r\n\r\n overensstemmelse med den lokalplan, som miljø- og energiministeren  \r\n\r\n tilvejebringer for området. </P>  \r\n\r\n<P> <B>§ 2.</B> Loven gælder for ejendommen matr.nr. 3 d, Tømmerby by,  \r\n\r\n Tømmerby i Hanstholm kommune. </P>  \r\n\r\n<P> <B>§ 3.</B> Miljø- og energiministeren kan tillade, at </P>  \r\n\r\n<P>1) ejendommen anvendes til helårslejrplads for indtil 75 voksne, faste  \r\n\r\n beboere og deres børn, </P>  \r\n\r\n<P>2) der afholdes sommerlejr, </P>  \r\n\r\n<P>3) bygninger og konstruktioner opføres eller ombygges, og </P>  \r\n\r\n<P>4) skure, skurvogne eller andre genstande placeres på ejendommen. </P>  \r\n\r\n<P> <I>Stk. 2.</I> Miljø- og energiministeren kan stille vilkår for  \r\n\r\n tilladelsen, herunder om ombygning eller nedrivning af bygninger, der ikke må  \r\n\r\n anvendes til beboelse eller andet formål. </P>  \r\n\r\n<P> <I>Stk. 3.</I> Miljø- og energiministeren kan tilbagekalde tilladelsen,  \r\n\r\n hvis vilkår for tilladelsen overtrædes. Tilladelsen kan tidsbegrænses. </P>  \r\n\r\n<P> <I>Stk. 4.</I> Miljø- og energiministeren kan dispensere fra det i stk.  \r\n\r\n 1, nr. 1, fastsatte maksimum for antallet af voksne beboere i lejren, hvis en  \r\n\r\n dispensation er nødvendig for, at personer med særlig tilknytning til lejren  \r\n\r\n kan bosætte sig i lejren. </P>  \r\n\r\n<P> <I>Stk. 5.</I> Ansøgning efter stk. 1 skal være indgivet inden 3 måneder  \r\n\r\n efter at den lokalplan, som miljø- og energiministeren tilvejebringer for  \r\n\r\n området, er endelig godkendt og offentliggjort. </P>  \r\n\r\n<P> <B>§ 4.</B> Reglerne om landzonetilladelse i lov om planlægning og  \r\n\r\n reglerne i byggeloven og bygningsreglementerne finder ikke anvendelse, så  \r\n\r\n længe en tilladelse er gældende. </P>  \r\n\r\n<P> <B>§ 5.</B> Miljø- og energiministeren påser overholdelsen af vilkår i en  \r\n\r\n tilladelse. Miljø- og energiministeren kan meddele påbud eller forbud herom.  \r\n\r\n</P>  \r\n\r\n<P> <I>Stk. 2.</I> Hvis påbud eller forbud ikke efterkommes, kan miljø- og  \r\n\r\n energiministeren lade foranstaltningen udføre for den ansvarliges regning.  \r\n\r\n</P>  \r\n\r\n<P> <I>Stk. 3.</I> I tilsynsøjemed har Miljø- og Energiministeriets,  \r\n\r\n amtsrådets og kommunalbestyrelsens personale og personer med bemyndigelse fra  \r\n\r\n de pågældende myndigheder til enhver tid mod behørig legitimation uden  \r\n\r\n retskendelse adgang til ejendommen. </P>  \r\n\r\n<P> <I>Stk.4.</I> Politiet yder fornøden bistand ved udøvelsen af  \r\n\r\n beføjelserne efter stk. 2 og 3. </P>  \r\n\r\n<P> <B>§ 6.</B> Miljø- og energiministeren kan fastsætte nærmere bestemmelser  \r\n\r\n om gennemførelsen af lovens regler, herunder om nedsættelse af et lejrudvalg,  \r\n\r\n som forestår kontakten til myndighederne. </P>  \r\n\r\n<P> <I>Stk. 2.</I> Miljø- og energiministeren kan bemyndige Viborg Amtsråd  \r\n\r\n til efter nærmere af ministeren fastsatte retningslinier at udøve de  \r\n\r\n beføjelser, der i denne lovs § 5, stk. 1 og 2, er tillagt ministeren. </P>  \r\n\r\n<P> <I>Stk. 3.</I> Miljø- og energiministeren kan fastsætte regler om  \r\n\r\n adgangen til at påklage afgørelser, der er truffet i henhold til  \r\n\r\n bemyndigelser efter stk. 2, herunder at afgørelserne ikke skal kunne  \r\n\r\n indbringes for ministeren. </P>  \r\n\r\n<P> <B>§ 7.</B> Medmindre højere straf er forskyldt efter anden lovgivning,  \r\n\r\n straffes med bøde den, der </P>  \r\n\r\n<P>1) tilsidesætter vilkår og bestemmelser, som miljø- og energiministeren  \r\n\r\n har fastsat efter § 3, stk. 2, eller </P>  \r\n\r\n<P>2) undlader at efterkomme påbud eller forbud efter § 5, stk. 1. </P>  \r\n\r\n<P> <I>Stk. 2.</I> I forskrifter, der udstedes i henhold til § 6, kan der  \r\n\r\n fastsættes straf af bøde for overtrædelse af bestemmelserne i forskrifterne.  \r\n\r\n</P>  \r\n\r\n<P> <I>Stk. 3.</I> For overtrædelse, der begås af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. </P>  \r\n\r\n<P> <B>§ 8.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Lovforslagets formål</I>  </P>  \r\n\r\n<P>Formålet med lovforslaget er at skabe mulighed for at bringe de ulovlige  \r\n\r\n forhold i lejren til ophør, og at sikre at den planlægning, som  \r\n\r\n miljøministeren lader foretage ved udarbejdelse af regionplantillæg,  \r\n\r\n kommuneplantillæg og lokalplan, bliver fulgt. Loven skal endvidere forhindre  \r\n\r\n nyt ulovligt byggeri i lejren. </P>  \r\n\r\n<P>Sideløbende med en lovliggørelse af forholdene i relation til bygge- og  \r\n\r\n planlovgivningen igangsættes i samarbejde med beboerne aktiviteter, som kan  \r\n\r\n forbedre de sociale forhold i lejren især for børn og unge. Udviklingen siden  \r\n\r\n lejrens start har betydet, at lejren i dag ikke alene fremstår som et problem  \r\n\r\n for retshåndhævelsen, men også rummer sociale udfordringer. Det er vigtigt,  \r\n\r\n at børn og unge får tilbudt aktiviteter og udviklingsmuligheder, der gør dem  \r\n\r\n i stand til at klare sig i forhold til det omliggende samfund. </P>  \r\n\r\n<P>Gennemførelsen af en lov for Frøstruplejren skal give grundlag for, at der  \r\n\r\n efter 25 års konfrontationer skabes fred om lejrens eksistens og faste rammer  \r\n\r\n for retshåndhævelsen. Baggrunden for lovforslaget er således ved  \r\n\r\n formalisering af Frøstruplejren som fristed og helårslejrplads at undgå de  \r\n\r\n menneskelige problemer, som en tvangsmæssig løsning af de konstaterede  \r\n\r\n ulovligheder ville kunne medføre. </P>  \r\n\r\n<P>Den samlede model søger sit forbillede i loven og lokalplanen for  \r\n\r\n Christiania. Der er imidlertid den forskel i det retlige grundlag, at  \r\n\r\n Christiania ejes af Forsvarsministeriet, medens Frøstruplejren ejes af den  \r\n\r\n private forening, foreningen Det Ny Samfund. </P>  \r\n\r\n<P>Ved lovforslaget foreslås tilvejebragt hjemmel til, at miljø- og  \r\n\r\n energiministeren kan meddele tilladelse til anvendelse af lejren til  \r\n\r\n helårslejrplads. </P>  \r\n\r\n<P>Regionplantillægget, kommuneplantillægget og lokalplanen skal give  \r\n\r\n retningslinier for områdets og bebyggelsens anvendelse samt  \r\n\r\n bygningsændringer, som kan danne grundlag for tilvejebringelse af forsvarlige  \r\n\r\n sikkerhedsmæssige og sanitære forhold m.v. i lejren i forbindelse med, at de  \r\n\r\n ulovlige tilstande bringes til ophør. Lokalplanbestemmelserne skal tilgodese,  \r\n\r\n at den nuværende anvendelse af Frøstrup-lejren til boligformål kan  \r\n\r\n opretholdes samt sikre en indpasning af lejren i det omgivende landskab  \r\n\r\n gennem bestemmelser om afstand til og beplantning langs skel m.m. </P>  \r\n\r\n<P>Lokalplanen vil have retligt bindende virkning overfor både ejerne og dem  \r\n\r\n der bygger; men på grund af de særlige forhold i Frøstruplejren, hvor det i  \r\n\r\n praksis har vist sig vanskeligt at fastslå, hvem der er ansvarlig for det  \r\n\r\n ulovlige byggeri, kan det ikke forventes, at en lokalplan kan håndhæves efter  \r\n\r\n de almindeligt gældende regler. Det er disse forhold, som dette lovforslag  \r\n\r\n søger at afhjælpe ved at gennemføre regler om en tilladelsesordning og sætte  \r\n\r\n et maksimum for, hvor stort antallet af faste beboere kan være i lejren, samt  \r\n\r\n ved at give mulighed for etablering af et lejrudvalg og at fastsætte særlige  \r\n\r\n regler om tilsynsmyndighedens adgang til at gennemtvinge forbud og påbud.  \r\n\r\n</P>  \r\n\r\n<P>Ved lovforslaget ændres de sædvanlige planlægningsmæssige og  \r\n\r\n beslutningsmæssige procedurer for så vidt angår anvendelsen af  \r\n\r\n Frøstruplejrens areal og bygningerne derpå. Derimod er der ikke tale om  \r\n\r\n fravigelse af lovregler, som direkte regulerer borgernes adfærd eller  \r\n\r\n retsstilling som f.eks. straffeloven, den sociale lovgivning og  \r\n\r\n skattelovgivningen. </P>  \r\n\r\n<P> <I>2. Baggrunden for lovforslaget</I>  </P>  \r\n\r\n<P>Frøstruplejrens område fungerede indtil 1970 som en landbrugsejendom.  \r\n\r\n Foreningen Det Ny Samfund fik den 1. august 1970 skøde på ejendommen matr.  \r\n\r\n nr. 3 d, Tømmerby by, Tømmerby, Hanstholm Kommune. </P>  \r\n\r\n<P>Det Ny Samfund holdt i begyndelsen af 70'erne sommerlejre, som samlede op  \r\n\r\n til 1.600 mennesker i løbet af sommeren til forskellige aktiviteter.  \r\n\r\n Foreningens formål var bl.a. at skabe et ferie- og fristed for foreningens  \r\n\r\n medlemmer. </P>  \r\n\r\n<P>Samtidig med afholdelsen af sommerlejrene begyndte folk at bosætte sig i  \r\n\r\n lejren hele året i telte, skurvogne eller selvopførte hytter. En lille del af  \r\n\r\n jorden blev dyrket, og beboerne begyndte at holde husdyr. </P>  \r\n\r\n<P>Den første sommerlejr i 1970 afholdtes på grundlag af en midlertidig  \r\n\r\n zonetilladelse til lejr, men ikke til bebyggelse. Der opførtes dog allerede i  \r\n\r\n 1970 beboelser i form af primitive hytter og lignende. Foreningen blev i  \r\n\r\n august 1971 dømt til at fjerne disse. I 1972 og 1973 afholdt foreningen  \r\n\r\n sommerlejre uden tilladelse og blev idømt bøder for disse lejres afholdelse.  \r\n\r\n</P>  \r\n\r\n<P>Vestre Landsret dømte i september 1977 foreningen til at betale 10.000 kr.  \r\n\r\n i bøde, dels for afholdelsen af lejrene i 1975 og 1976, dels for ulovligt  \r\n\r\n opført byggeri, ligesom det pålagdes foreningen, inden januar 1978, under  \r\n\r\n tvang af dagbøder på 150 kr. at fjerne det ulovlige byggeri. </P>  \r\n\r\n<P>De ulovligt opførte hytter, skure og lignende blev ikke fjernet, og ved  \r\n\r\n retten i Thisted blev foreningen i 1979 dømt til at fjerne en række bygninger  \r\n\r\n m.v., der var opført på ejendommen uden tilladelse. </P>  \r\n\r\n<P>Viborg Amtsråd meddelte i oktober 1980 afslag på en ny ansøgning fra  \r\n\r\n foreningen om tilladelse til bibeholdelse af ulovligt opførte bygninger. </P>  \r\n\r\n<P>Amtsrådets afslag blev påklaget til Miljøankenævnet, der i september 1983  \r\n\r\n stadfæstede afgørelsen. Miljøankenævnet fastsatte en frist for lovliggørelse  \r\n\r\n af forholdene til 1. april 1985. </P>  \r\n\r\n<P>Foreningen indbragte i oktober 1983 nævnets afgørelse for Folketingets  \r\n\r\n Ombudsmand, som i skrivelse af 14. marts 1985 meddelte foreningen, at han  \r\n\r\n ikke havde grundlag for kritik af nævnets afgørelse. </P>  \r\n\r\n<P>Dommen fra 1979 blev ikke effektueret. Amtsråd og kommunalbestyrelse  \r\n\r\n henstillede flere gange til politimesteren/Justitsministeriet, at der blev  \r\n\r\n taget skridt til en domsfuldbyrdelse. Sideløbende hermed blev der ført en  \r\n\r\n række forhandlinger mellem de implicerede myndigheder med henblik på at  \r\n\r\n afklare, hvordan dommen kunne effektueres. </P>  \r\n\r\n<P>Justitsministeriet pålagde i efteråret 1987 politimesteren at inddrive de  \r\n\r\n påløbne og tinglyste dagbøder på ca. 500.000 kr. ved at sætte ejendommen på  \r\n\r\n tvangsauktion. Men som følge af foreningens fornyede ansøgning om tilladelse  \r\n\r\n efter by- og landzoneloven, til brug af bestående og nyere bebyggelse, trak  \r\n\r\n ministeriet dog dette pålæg tilbage under henvisning til, at det &#187;var i  \r\n\r\n overensstemmelse med almindelige retsprincipper, at stille den påbegyndte  \r\n\r\n tvangsauktion over ejendommen i bero på behandlingen af  \r\n\r\n zonelovsansøgninger&#171;. </P>  \r\n\r\n<P>Hanstholm Kommunalbestyrelse besluttede i januar 1989 at standse  \r\n\r\n udbetalingerne af sociale ydelser til Frøstruplejrens beboere pr. 15. februar  \r\n\r\n 1989. </P>  \r\n\r\n<P>Tilsynsrådet for Viborg Amt greb ind og udtalte, at kommunalbestyrelsen  \r\n\r\n ingen kompetence havde til at sætte dele af den sociale lovgivning ud af  \r\n\r\n kraft og pålagde de ansvarlige kommunalbestyrelsesmedlemmer tvangsbøder på  \r\n\r\n 250,- kr. pr. dag. </P>  \r\n\r\n<P>For at sikre, at beboerne i Frøstruplejren fik deres ydelser udbetalt,  \r\n\r\n skaffede Socialministeriet ved et aktstykke Finansudvalgets tilslutning til  \r\n\r\n midlertidigt at fravige bestemmelserne i den sociale lovgivning om  \r\n\r\n kommunernes administration af udbetalingerne. Socialministeren bemyndigedes  \r\n\r\n til indtil videre at administrere udbetalingen af pensioner, kontanthjælp  \r\n\r\n m.m. til lejrens beboere og udbetalte derefter i perioden fra 15. februar til  \r\n\r\n 1. april 1989 på kommunens vegne de sociale ydelser fra et midlertidigt  \r\n\r\n kontor, som blev oprettet på Frøstrup Kro. </P>  \r\n\r\n<P>I februar 1989 afslog amtsrådet, efter mange forhandlinger, foreningens  \r\n\r\n ansøgning. 11 af amtsrådets 27 medlemmer stemte for, at der blev udstedt  \r\n\r\n zonetilladelse på særlige vilkår. </P>  \r\n\r\n<P>Kommunen genoptog udbetalingerne på normal vis, da amtsrådet havde truffet  \r\n\r\n afgørelse i zonesagen. Amtsrådets afslag blev i marts 1989 anket af  \r\n\r\n foreningen til Miljøankenævnet. </P>  \r\n\r\n<P>Miljøankenævnet stadfæstede den 30. august 1989 Viborg Amtsråds afslag om  \r\n\r\n - efter zoneloven - at lovliggøre en række ulovligt opførte  \r\n\r\n beboelsesbygninger på ejendommen. Der blev ikke - som ved den tidligere  \r\n\r\n nævnsafgørelse - sat nogen frist for de ulovlige bebyggelsers fjernelse, men  \r\n\r\n Miljøankenævnet slog i sin afgørelse fast, hvilken bebyggelse på  \r\n\r\n landbrugsejendommen der var lovlig efter zoneloven. Den lovlige bebyggelse på  \r\n\r\n ejendommen består herefter af 4-5 bygninger (beboelsesbygningen  \r\n\r\n &#187;Svampen&#171;, de tidligere accepterede bygninger  \r\n\r\n &#187;Stakladen&#171;, &#187;Hønsehuset&#171;, nu kaldet &#187;Bixen&#171; og  \r\n\r\n et 6,10 m gange 8,10 m stort brændeskur samt et vandværk (pumpe)). </P>  \r\n\r\n<P>Af nævnets afgørelse fremgår: </P>  \r\n\r\n<P>&#187;Nævnet skal indledningsvis i anledning af klagerens anmodning om, at  \r\n\r\n der søges gennemført en særlovgivning, der legaliserer lejren, bemærke, at  \r\n\r\n nævnet efter zoneloven ikke har kompetence til at tage stilling til, om  \r\n\r\n lejrens særlige karakter kan begrunde en legalisering ved en lokalplan med  \r\n\r\n hjemmel i overordnet planlægning og/eller ved særlov. </P>  \r\n\r\n<P>Nævnet har forståelse for de menneskelige problemer, der for lejrens  \r\n\r\n beboere kan blive en følge af et afslag i medfør af by- og landzoneloven.  \r\n\r\n</P>  \r\n\r\n<P>Nævnet må imidlertid være af den opfattelse, at en løsning, der skal  \r\n\r\n tilgodese de hensyn, klageren har peget på, i givet fald må træffes på anden  \r\n\r\n måde end ved meddelelse af tilladelse i medfør af by- og landzoneloven. </P>  \r\n\r\n<P>Nævnet er herved opmærksom på, at der ved forhold, som måske har visse  \r\n\r\n lighedspunkter med de i nærværende sag forekommende, af regering og folketing  \r\n\r\n er truffet beslutninger, der har til formål at varetage sådanne hensyn, samt  \r\n\r\n - ud fra mere overordnede overvejelser - at søge afprøvet alternative  \r\n\r\n leveformer. </P>  \r\n\r\n<P>Om sådanne beslutninger bør træffes i forbindelse med foreningens ejendom  \r\n\r\n - bl.a under hensyn til at lejren har eksisteret i ca. 20 år - har nævnet  \r\n\r\n ingen beføjelser til at udtale sig om. </P>  \r\n\r\n<P>Nævnet kan derfor alene tage stilling til, om den ansøgte tilladelse bør  \r\n\r\n meddeles i medfør af by- og landzoneloven, eller om det af Viborg Amtsråd  \r\n\r\n meddelte afslag bør fastholdes&#171;. </P>  \r\n\r\n<P>På grundlag af afgørelsen fra Miljøankenævnet nedsatte den daværende  \r\n\r\n miljøminister - efter drøftelser med Viborg Amtskommune og Hanstholm Kommune  \r\n\r\n - i november 1989 en arbejdsgruppe. Gruppen fik til opgave at foretage en  \r\n\r\n gennemgang af problemerne omkring Frøstruplejren med henblik på at finde en  \r\n\r\n samlet løsning. Gruppens rapport om Frøstruplejren udkom i maj 1990.  \r\n\r\n Rapporten indeholder 4 løsningsmodeller. </P>  \r\n\r\n<P>I Juni 1991 besluttede den daværende miljøminister at iværksætte  \r\n\r\n forberedelserne til at gennemføre en administrativ lovliggørelse efter  \r\n\r\n rapportens helårslejrpladsmodel (model 4). </P>  \r\n\r\n<P>En embedsmandsgruppe, bestående af repræsentanter fra Viborg Amt,  \r\n\r\n Hanstholm Kommune og Miljøministeriet (Planstyrelsen) arbejdede videre med en  \r\n\r\n udmøntning af denne model 4. I slutningen af 1992 var der enighed mellem  \r\n\r\n Viborg Amt, lejrens beboere og Miljøministeriet om udformningen af en  \r\n\r\n løsningsmodel, der indebar, at der administrativt skabtes grundlag for, at  \r\n\r\n lejren kunne anvendes til en helårslejrplads. Hanstholm kommunalbestyrelse  \r\n\r\n vedtog med stemmerne 8 mod 5 ikke at godkende arbejdsgruppens løsningsmodel.  \r\n\r\n</P>  \r\n\r\n<P>Det var i rapporten og de videre forhandlinger om løsningsmodellen  \r\n\r\n forudsat, at lejren kunne lovliggøres administrativt med hjemmel i planloven  \r\n\r\n (landsplandirektiv, lokalplan og zonetilladelse) og lov om sommerhuse og  \r\n\r\n campering (bekendtgørelse om indretning og tilladelse til helårslejrplads).  \r\n\r\n</P>  \r\n\r\n<P>Justitsministeriet vurderede imidlertid i juni 1994, at Frøstruplejren  \r\n\r\n ikke administrativt ville kunne lovliggøres som helårslejrplads med hjemmel i  \r\n\r\n sommerhusloven, men at dette måtte kræve en særlig lov. </P>  \r\n\r\n<P>På baggrund af Justitsministeriets vurdering genoptog miljø- og  \r\n\r\n energiministeren forhandlingerne med Hanstholm Kommune og Viborg Amt om at  \r\n\r\n finde en løsning. Beboerne og ejerne af ejendommen foreningen Det Ny Samfund  \r\n\r\n blev desuden orienteret. Amtsborgmesteren tilkendegav under de indledende  \r\n\r\n forhandlinger, at amtet ønsker, at der indbygges en løsning af de sociale  \r\n\r\n problemer i lejren, specielt for børnene. </P>  \r\n\r\n<P>Den 29. marts 1995 blev der på et møde mellem miljø- og energiminister  \r\n\r\n Svend Auken, socialminister Karen Jespersen, borgmester Per Kristensen,  \r\n\r\n Hanstholm Kommune og amtsborgmester Bent Hansen, Viborg Amt m.fl. udarbejdet  \r\n\r\n et protokollat som blev underskrevet af de 4 parter. Protokollatet indeholdt  \r\n\r\n 4 punkter: </P>  \r\n\r\n<P>1) Miljø- og energiministeren tager initiativ til at fremsætte et  \r\n\r\n lovforslag om anvendelse af Frøstruplejren, da det har vist sig umuligt at  \r\n\r\n lovliggøre lejren under gældende lovgivning. </P>  \r\n\r\n<P>Loven giver også mulighed for at fastholde parterne, inklusive beboerne,  \r\n\r\n på et fælles ansvar for lejren. </P>  \r\n\r\n<P>2) Viborg Amt har ansvaret for, at der sideløbende med lovliggørelsen  \r\n\r\n iværksættes projekter med særlig henblik på børnene, a la &#187;Projekt  \r\n\r\n børnehus&#171;, og for øvrige målgrupper. </P>  \r\n\r\n<P>3) Hanstholm Kommune får ikke nye forpligtigelser ud over dem, som  \r\n\r\n kommunen allerede har i dag, blandt andet i sociallovgivningen. </P>  \r\n\r\n<P>4) Socialministeriet bidrager til løsning af lejrens sociale problemer ved  \r\n\r\n at yde bistand i forbindelse med finansiering af initiativer i lejren. </P>  \r\n\r\n<P>Udarbejdelsen af lovforslaget er sket i nært samarbejde mellem de berørte  \r\n\r\n myndigheder. </P>  \r\n\r\n<P>Foreningen Det Ny Samfund og beboerne har afholdt generalforsamling den  \r\n\r\n 28. april 1995, og det blev med et klart flertal besluttet at sige ja til en  \r\n\r\n lovliggørelse. </P>  \r\n\r\n<P> <I>3. Indholdet i lovforslaget</I>  </P>  \r\n\r\n<P>Regionplantillæg, kommuneplantillæg og lokalplan, som miljø- og  \r\n\r\n energiministeren vil tilvejebringe efter planlovens § 3, stk. 4, vil  \r\n\r\n fastlægge rammerne for den fremtidige anvendelse af Frøstruplejrens areal og  \r\n\r\n bygninger. </P>  \r\n\r\n<P>En lokalplan har kun virkning for fremtidig anvendelse og bebyggelse, dvs.  \r\n\r\n ved en forandring i de nuværende forhold, og det er derfor nødvendigt at  \r\n\r\n kombinere lokalplanen med en tilladelsesordning. Ordningen skal sikre, at  \r\n\r\n området og bygningerne kan bringes i overensstemmelse med lokalplanen over en  \r\n\r\n realistisk tidsperiode. Efter lovens ikrafttrædelse kan miljø- og  \r\n\r\n energiministeren således give tilladelse til, at personer med fast bopæl i  \r\n\r\n Frøstrup-lejren kan få tilladelse til at anvende arealer og bygninger på  \r\n\r\n nærmere fastsatte vilkår, herunder vilkår om ombygning eller fjernelse af  \r\n\r\n bygninger m.v. </P>  \r\n\r\n<P>Reglerne om landzonetilladelse i planloven og reglerne i byggeloven gælder  \r\n\r\n efter lovforslaget ikke, så længe tilladelsen er gældende. </P>  \r\n\r\n<P>Der kan kun lovligt bygges, ombygges samt foretages ændringer af  \r\n\r\n arealernes anvendelse i overensstemmelse med miljø- og energiministerens  \r\n\r\n tilladelse, og hvis bygningernes placering og anvendelsen af arealet er i  \r\n\r\n overensstemmelse med lokalplanen, og hvis bygningerne opfylder et minimum af  \r\n\r\n krav af bygnings- og brandsikkerhedsmæssig karakter. Miljø- og  \r\n\r\n energiministeren kan stille vilkår for en tilladelse. Det kan være krav om  \r\n\r\n flytning eller fjernelse af visse bygninger og konstruktioner inden for en  \r\n\r\n given frist, krav om istandsættelse af bygninger inden for en given frist,  \r\n\r\n krav om vedligeholdelse af bygninger, bestemmelser om sanitære forhold samt  \r\n\r\n pligt for brugerne til at fjerne en bygning/skurvogn efter endt brug. </P>  \r\n\r\n<P>I den tilladelse, som miljø- og energiministeren udsteder for hele  \r\n\r\n området, kan der tages forbehold om tilbagekaldelse, hvis vilkårene  \r\n\r\n overtrædes, ligesom tilladelsen kan tidsbegrænses. </P>  \r\n\r\n<P>For at lette samarbejdet mellem myndighederne og lejrens beboere om at få  \r\n\r\n ordningen til at fungere foreslås det, at ministeren bemyndiges til at  \r\n\r\n fastsætte nærmere bestemmelser om gennemførelsen af lovens regler, herunder  \r\n\r\n om nedsættelse af et lejrudvalg. Lejrudvalget skal fungere som kontaktforum  \r\n\r\n og bindeled mellem myndighederne og lejrens beboere. Beboernes deltagelse i  \r\n\r\n lejrudvalget vil være en betingelse for ministerens tilladelse efter loven.  \r\n\r\n</P>  \r\n\r\n<P>Da byggeloven og til dels planloven ikke finder anvendelse, når der  \r\n\r\n meddeles en tilladelse efter lovforslagets § 3, indeholder lovforslaget sine  \r\n\r\n egne bestemmelser om tilsyn, håndhævelse og straf, der dog indholdsmæssigt i  \r\n\r\n det væsentlige svarer til tilsvarende bestemmelser i bygge- og  \r\n\r\n planlovgivningen. </P>  \r\n\r\n<P>Tilsynsmyndigheden er efter lovforslaget ministeren, og det er ministeren,  \r\n\r\n der i givet fald skal træffe afgørelse om en eventuel tilbagekaldelse af  \r\n\r\n tilladelsen, hvis der sker meget væsentlige overtrædelser af vilkårene. Men  \r\n\r\n det løbende tilsyn og beføjelsen til at udstede forbud og påbud i anledning  \r\n\r\n af enkeltstående overtrædelser samt håndhævelsen af disse forbud og påbud  \r\n\r\n forudsættes delegeret til Viborg Amtsråd, efter nærmere retningslinier. </P>  \r\n\r\n<P> <I>4. Lovforslagets økonomiske og administrative konsekvenser</I>  </P>  \r\n\r\n<P>Miljø- og Energiministeriet forventes at skulle bidrage med ca. 550.000  \r\n\r\n kr. til istandsættelse af de fælles faciliteter, toiletter, køkken og bad,  \r\n\r\n samt eventuelt indkøb af 5-6 skurvogne til midlertidig indkvartering. Den  \r\n\r\n endelige fastsættelse af udgifternes omfang kan først foretages efter en  \r\n\r\n fornyet gennemgang af lejren. </P>  \r\n\r\n<P>Viborg Amt bidrager med 225.000 kr til etablering af beplantning og  \r\n\r\n indhegning af lejren. </P>  \r\n\r\n<P>Viborg Amt har tilkendegivet, at man vil søge at iværksætte  \r\n\r\n projekter/aktiviteter med særlig henblik på børnene og for øvrige målgrupper  \r\n\r\n i lejren. </P>  \r\n\r\n<P>Socialministeriet har tilkendegivet, at man er indstillet på at bidrage  \r\n\r\n til løsning af lejrens sociale problemer ved at yde økonomisk bistand i  \r\n\r\n forbindelse med finansiering af initiativer i lejren. </P>  \r\n\r\n<P>Bevillinger fra Socialministeriet vil være betinget af, at der etableres  \r\n\r\n en bæredygtig kommunikation med lejrudvalget, og vil blive givet til  \r\n\r\n projekter efter en konkret vurdering af ansøgninger til Socialministeriets  \r\n\r\n puljer. </P>  \r\n\r\n<P>Lovforslaget indebærer i øvrigt ikke væsentligt øgede udgifter for staten,  \r\n\r\n amtet eller kommunen. De udgifter, der er forbundet med deltagelsen af  \r\n\r\n myndighedernes repræsentanter i lejrudvalget forudsættes afholdt af de  \r\n\r\n respektive myndigheder. </P>  \r\n\r\n<P>Viborg Amt får efter forslaget en tilsynsopgave, som vil være lidt mere  \r\n\r\n ressourcekrævende end den administration, som lejren i dag giver anledning  \r\n\r\n til. </P>  \r\n\r\n<P>Hanstholm Kommune skal som hidtil administrere den sociale lovgivning i  \r\n\r\n forhold til lejrens beboere. </P>  \r\n\r\n<P>Miljø- og Energiministeriets udgifter vil blive finansieret af  \r\n\r\n driftsmidlerne afsat på finansloven under § 23.11.01. Departementet.  \r\n\r\n Finansudvalget vil snarest efter lovens vedtagelse få forelagt et aktstykke  \r\n\r\n herom. </P>  \r\n\r\n<P>Det samlede beløb til istandsættelser forudsættes ydet som et rente- og  \r\n\r\n afdragsfrit lån til foreningen Det Ny Samfund. Lånet nedskrives med en  \r\n\r\n tiendedel om året. Lånet forfalder ved ejerskifte inden for 10 årsperioden,  \r\n\r\n og tilbagebetalingen af lånet sikres ved gældsbrev med sikkerhed i  \r\n\r\n ejendommen. </P>  \r\n\r\n<P> <I>5. Lovforslagets erhvervsøkonomiske og miljømæssige konsekvenser</I>  \r\n\r\n</P>  \r\n\r\n<P>Lovforslaget har ikke erhvervsøkonomiske konsekvenser. </P>  \r\n\r\n<P>De miljømæssige forhold i lejren og området omkring lejren vil blive  \r\n\r\n forbedret, når der tilvejebringes ordnede forhold i lejren. Lejren er  \r\n\r\n placeret i et åbent landskab. Med beplantning langs skel og tilbagetrækning  \r\n\r\n af eksisterende huse tæt på skel vil lejrens nuværende synlighed blive  \r\n\r\n markant mindre. En forbedring af kloakforholdene i lejren vil samtidig betyde  \r\n\r\n en bedre beskyttelse af grundvandet. Området ligger inden for  \r\n\r\n kystnærhedszonen, og der skal derfor foretages en visuel vurdering i  \r\n\r\n forbindelse med lokalplanforslaget. </P>  \r\n\r\n<P> <I>6. Forholdet til EU-retten</I>  </P>  \r\n\r\n<P>Lovforslaget indeholder ikke EU-retlige aspekter. </P>  \r\n\r\n<P> <I>7. Hørte myndigheder m.v.</I>  </P>  \r\n\r\n<P>Udkast til lovforslaget har været forelagt Boligministeriet,  \r\n\r\n Socialministeriet, Justitsministeriet og Finansministeriet. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Bestemmelsen fastslår lovens formål, som er at give mulighed for en lovlig  \r\n\r\n anvendelse af Frøstrup-lejren i overensstemmelse med den lokalplan, som  \r\n\r\n miljø- og energiministeren tilvejebringer for området. </P>  \r\n\r\n<P> <I>Til § 2</I>  </P>  \r\n\r\n<P>Bestemmelsen fastlægger afgrænsningen af lovens område til den ejendom,  \r\n\r\n matrikel nr. 3 d, Tømmerby by, Tømmerby i Hanstholm Kommune, som  \r\n\r\n Frøstruplejren ligger på. Lokalplanen og det regionplantillæg og  \r\n\r\n kommuneplantillæg, som miljø- og energiministeren tilvejebringer, vil blive  \r\n\r\n begrænset til samme område. </P>  \r\n\r\n<P> <I>Til § 3</I>  </P>  \r\n\r\n<P>Bestemmelserne i § 3 giver hjemmel til, at miljø- og energiministeren kan  \r\n\r\n tillade, at Frøstruplejren anvendes til helårslejrplads for indtil 75 voksne  \r\n\r\n personer (dvs. personer over 18 år) og deres børn, og at der efter ansøgning  \r\n\r\n kan afholdes sommerlejr i sommerperioden maj-september. Ved faste beboere  \r\n\r\n forstås personer, der er tilmeldt folkeregisteret. </P>  \r\n\r\n<P>En tilladelse indebærer, at den tilladte anvendelse og den bebyggelse, der  \r\n\r\n er omfattet af tilladelsen, bliver lovlig i relation til planlovens  \r\n\r\n bestemmelser om landzonetilladelse og byggelovgivningen, jf. § 4, så længe  \r\n\r\n tilladelsen er gældende. </P>  \r\n\r\n<P>En tilladelse forudsætter en ansøgning fra ejeren af ejendommen, Det Ny  \r\n\r\n Samfund. Der har derfor været forhandlet med repræsentanter for ejeren og  \r\n\r\n beboerne under forberedelsen af lovforslaget, jf. de almindelige  \r\n\r\n bemærkninger. </P>  \r\n\r\n<P> <I>Til stk. 1</I>  </P>  \r\n\r\n<P>Der er for tiden 60 voksne beboere i lejren, som er tilmeldt  \r\n\r\n folkeregisteret. De nuværende beboere vil således kunne blive omfattet af en  \r\n\r\n tilladelse, men antallet af beboere må ikke udvides til mere end 75, og  \r\n\r\n eventuelle nye beboere udover dette antal vil derfor kun kunne tillades, hvis  \r\n\r\n nogle af de nuværende flytter. </P>  \r\n\r\n<P>Kontrollen med, at beboer-tallet ikke overstiger det tilladte antal,  \r\n\r\n forudsættes ført ved et samarbejde mellem det lejrudvalg, der agtes nedsat,  \r\n\r\n jf. bemærkningerne til § 6, og kommunens folkeregister. </P>  \r\n\r\n<P> <I>Til stk. 2</I>  </P>  \r\n\r\n<P>Tilvejebringelsen af forsvarlige forhold i lejren forudsætter, at en del  \r\n\r\n istandsættelsesarbejder udføres, og at nogle bygninger og konstruktioner, der  \r\n\r\n i dag benyttes til beboelse, fjernes eller flyttes. En del af disse arbejder  \r\n\r\n forudsættes bragt på plads, inden en tilladelse udstedes. Men i det omfang  \r\n\r\n det ikke er sket eller kan ske på kort sigt, kan der i tilladelsen stilles  \r\n\r\n vilkår herom. </P>  \r\n\r\n<P> <I>Til stk. 3</I>  </P>  \r\n\r\n<P>Efter stk. 3 kan miljø- og energiministeren tilbagekalde en tilladelse,  \r\n\r\n hvis vilkårene for tilladelsen overtrædes. Det beror på ministerens  \r\n\r\n vurdering, om denne beføjelse skal bringes i anvendelse. Det forudsættes, at  \r\n\r\n tilbagekaldelse af en tilladelse kun vil komme på tale, hvis der sker en  \r\n\r\n massiv tilsidesættelse af væsentlige vilkår, som en større del af beboerne er  \r\n\r\n ansvarlige for. Enkeltstående overtrædelser af vilkår forudsættes behandlet  \r\n\r\n med forbud eller påbud efter reglerne i § 5. </P>  \r\n\r\n<P>Hvis en tilladelse tilbagekaldes, er anvendelsen og bebyggelsen omfattet  \r\n\r\n af de almindelige regler om landzonetilladelse i planloven og  \r\n\r\n byggelovgivningens bestemmelser, og forholdene på ejendommen må derefter  \r\n\r\n lovliggøres efter disse regler. </P>  \r\n\r\n<P> <I>Til stk. 4</I>  </P>  \r\n\r\n<P>Det i stk. 1, nr. 1, fastsatte maksimum for antallet af voksne beboere i  \r\n\r\n lejren forudsættes i princippet overholdt, uanset hvem der måtte ønske at  \r\n\r\n bosætte sig i lejren. Men i særlige tilfælde kan der være behov for, at  \r\n\r\n maksimum kan fraviges. Det gælder for eksempel, hvis en person, der er vokset  \r\n\r\n op i lejren, efter at være blevet myndig fortsat ønsker at bo i lejren eller  \r\n\r\n - efter et ophold uden for lejren - igen ønsker at bo i lejren. </P>  \r\n\r\n<P>Det foreslås derfor, at miljø- og energiministeren får mulighed for at  \r\n\r\n dispensere fra det fastsatte maksimum, hvis en dispensation er nødvendig for,  \r\n\r\n at personer med særlig tilknytning til lejren kan bosætte sig i lejren. </P>  \r\n\r\n<P>Forinden dispensation gives, høres Hanstholm Kommune og Viborg Amt. </P>  \r\n\r\n<P> <I>Til stk. 5</I>  </P>  \r\n\r\n<P>Efter forhandlingerne med beboerne i Frøstrup-lejren forventes det, at der  \r\n\r\n vil blive indgivet ansøgning om tilladelse efter stk. 1, når loven er trådt i  \r\n\r\n kraft, og lokalplanen for området er endeligt godkendt af miljø- og  \r\n\r\n energiministeren. </P>  \r\n\r\n<P>For at der ikke i en længere periode skal kunne være usikkerhed om,  \r\n\r\n hvorvidt ansøgning vil blive indgivet, foreslås det, at ansøgning om  \r\n\r\n tilladelse efter stk. 1 skal være indgivet inden 3 måneder efter at den  \r\n\r\n lokalplan, som miljø- og energiministeren tilvejebringer for området, er  \r\n\r\n endelig godkendt og offentliggjort. </P>  \r\n\r\n<P>Vil Frøstruplejrens ejer, foreningen Det Ny Samfund ikke medvirke ved at  \r\n\r\n indgive ansøgning om tilladelse, er loven uanvendelig, og den vil kunne  \r\n\r\n ophæves. </P>  \r\n\r\n<P> <I>Til § 4</I>  </P>  \r\n\r\n<P>Bestemmelsen fastsætter, at reglerne om landzonetilladelse og de  \r\n\r\n almindelige krav til bebyggelser efter byggeloven og bygningsreglementerne  \r\n\r\n ikke finder anvendelse, så længe en tilladelse efter § 3 er gældende.  \r\n\r\n Bestemmelsen er nødvendig, hvis en del af de eksisterende bygninger og  \r\n\r\n konstruktioner skal lovliggøres i relation til byggelovgivningen, idet denne  \r\n\r\n lovgivning ikke indeholder en generel hjemmel for boligministeren til at  \r\n\r\n dispensere i særlige tilfælde. </P>  \r\n\r\n<P>Lovliggørelse i forhold til planlovens regler om landzonetilladelse kunne  \r\n\r\n for så vidt ske ved, at miljø- og energiministeren overtog  \r\n\r\n zonelovskompetencen, jf. planlovens § 3, stk. 4, og i forbindelse med  \r\n\r\n tilvejebringelsen af lokalplanen meddelte en betinget tilladelse. Men det er  \r\n\r\n skønnet klarest, at også lovliggørelsen i denne henseende knyttes direkte til  \r\n\r\n tilladelsen efter lovforslagets § 3. </P>  \r\n\r\n<P> <I>Til § 5 </I></P>  \r\n\r\n<P>Til stk. 1 og 2 </P>  \r\n\r\n<P>Bestemmelserne fastslår, at miljø- og energiministeren er  \r\n\r\n tilsynsmyndighed, og fastsætter, hvorledes vilkår i tilladelsen håndhæves i  \r\n\r\n tilfælde af overtrædelser. Når der konstateres overtrædelse af vilkår for  \r\n\r\n tilladelsen efter loven, kan miljø- og energiministeren meddele påbud eller  \r\n\r\n forbud. Der kan f.eks. gives påbud om nedrivning inden for en kortere frist  \r\n\r\n af ulovligt opførte bygninger og tilbygninger. </P>  \r\n\r\n<P>Efterkommes et påbud eller forbud ikke, kan foranstaltningen blive udført  \r\n\r\n for den ansvarliges regning. Beføjelserne efter § 5, stk. 1 og 2, kan  \r\n\r\n delegeres til Viborg Amtsråd, jf. § 6, stk. 2. </P>  \r\n\r\n<P> <I>Til stk. 4</I>  </P>  \r\n\r\n<P>I lighed med, hvad der er gældende i anden lovgivning, som giver en  \r\n\r\n myndighed adgang til uden retskendelse at træffe foranstaltninger til lovens  \r\n\r\n gennemførelse og håndhævelse, er det i § 7 bestemt, at politiet yder fornøden  \r\n\r\n bistand ved myndighedernes udøvelse af deres beføjelser efter loven. </P>  \r\n\r\n<P> <I>Til § 6 </I></P>  \r\n\r\n<P>Til stk. 1 </P>  \r\n\r\n<P>Efter den foreslåede bestemmelse bemyndiges miljø- og energiministeren til  \r\n\r\n at fastsætte bestemmelser om lovens gennemførelse, herunder nedsættelse af et  \r\n\r\n lejrudvalg. </P>  \r\n\r\n<P>Det påtænkes gjort til en forudsætning for tilladelsen, at der etableres  \r\n\r\n et lejrudvalg bestående af repræsentanter for lejrens beboere og to eller tre  \r\n\r\n personer udpeget af staten, amtet og kommunen. De faste beboere vælges for  \r\n\r\n mindst et år ad gangen, mens myndighedsrepræsentanterne udpeges for en 3 årig  \r\n\r\n periode. Lejrudvalget forudsættes at fungere som kontaktforum i det daglige  \r\n\r\n og bindeled mellem myndighederne og lejrens beboere. </P>  \r\n\r\n<P> <I>Til stk. 2</I>  </P>  \r\n\r\n<P>Det foreslås, at miljø- og energiministeren kan bemyndige Viborg Amtsråd  \r\n\r\n til at udøve beføjelserne efter § 5, stk. 1 og 2, efter nærmere af ministeren  \r\n\r\n fastsatte retningslinier, dvs. føre tilsyn med, at vilkårene ikke overtrædes,  \r\n\r\n og om fornødent meddele forbud eller påbud samt udføre en påbudt  \r\n\r\n foranstaltning. Det er det løbende tilsyn med lejren og håndhævelsen af  \r\n\r\n tilladelsens vilkår overfor enkeltstående overtrædelser, der forudsættes  \r\n\r\n delegeret til amtsrådet. </P>  \r\n\r\n<P> <I>Til stk. 3</I>  </P>  \r\n\r\n<P>Det foreslås, at miljø- og energiministeren får adgang til at fastsætte  \r\n\r\n regler om klage over de afgørelser, der delegeres til amtsrådet, herunder om,  \r\n\r\n at afgørelserne ikke skal kunne påklages til ministeren. </P>  \r\n\r\n<P> <I>Til § 7</I>  </P>  \r\n\r\n<P>De foreslåede bestemmelser giver mulighed for bødestraf til personer, der  \r\n\r\n overtræder vilkår, som miljø- og energiministeren har fastsat i en tilladelse  \r\n\r\n efter § 3, stk. 2, eller undlader at efterkomme givne forbud eller påbud  \r\n\r\n efter § 5. </P>  \r\n\r\n<P>Efter stk. 3 kan overtrædelser, der begås af et selskab, straffes med  \r\n\r\n bøde, der pålægges selskabet. </P>  \r\n\r\n<P> <I>Til § 8</I>  </P>  \r\n\r\n<P>Det foreslås, at loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P>Selvom der først i løbet af efteråret 1995 er tilvejebragt  \r\n\r\n regionplantillæg, kommuneplantillæg og lokalplan for området og dermed en  \r\n\r\n detaljeret plan for den fremtidige anvendelse, kan miljø- og energiministeren  \r\n\r\n forberede en tilladelse og nedsætte et lejrudvalg. </P>  \r\n\r\n<P>Efter 2. behandling den 30. maj 1995 </P>  \r\n\r\n<P> <B>§ 1.</B> Lovens formål er at muliggøre anvendelse af Frøstruplejren i  \r\n\r\n</P>  \r\n\r\n<P>overensstemmelse med den lokalplan, som miljø- og energiministeren </P>  \r\n\r\n<P>tilvejebringer for området. </P>  \r\n\r\n<P> <B>§ 2.</B> Loven gælder for ejendommen matr.nr. 3 d, Tømmerby by,  \r\n\r\n Tømmerby i Hanstholm Kommune. </P>  \r\n\r\n<P> <B>§ 3.</B> Miljø- og energiministeren kan tillade, at </P>  \r\n\r\n<P>1) ejendommen anvendes til helårslejrplads for indtil 75 voksne faste  \r\n\r\n beboere og deres børn, </P>  \r\n\r\n<P>2) der afholdes sommerlejr, </P>  \r\n\r\n<P>3) bygninger og konstruktioner opføres eller ombygges og </P>  \r\n\r\n<P>4) skure, skurvogne eller andre genstande placeres på ejendommen. </P>  \r\n\r\n<P> <I>Stk. 2.</I> Miljø- og energiministeren kan stille vilkår for  \r\n\r\n tilladelsen, herunder om ombygning eller nedrivning af bygninger, der ikke må  \r\n\r\n anvendes til beboelse eller andet formål. </P>  \r\n\r\n<P> <I>Stk. 3.</I> Miljø- og energiministeren kan tilbagekalde tilladelsen,  \r\n\r\n hvis vilkår for tilladelsen overtrædes. Tilladelsen kan tidsbegrænses. </P>  \r\n\r\n<P> <I>Stk. 4.</I> Miljø- og energiministeren kan dispensere fra det i stk.  \r\n\r\n 1, nr. 1, fastsatte maksimum for antallet af voksne beboere i lejren, hvis en  \r\n\r\n dispensation er nødvendig for, at personer med særlig tilknytning til lejren  \r\n\r\n kan bosætte sig i lejren. </P>  \r\n\r\n<P> <I>Stk. 5.</I> Ansøgning efter stk. 1 skal være indgivet inden 3 måneder  \r\n\r\n efter at den lokalplan, som miljø- og energiministeren tilvejebringer for  \r\n\r\n området, er endeligt godkendt og offentliggjort. </P>  \r\n\r\n<P> <B>§ 4.</B> Reglerne om landzonetilladelse i lov om planlægning og  \r\n\r\n reglerne i byggeloven og bygningsreglementerne finder ikke anvendelse, så  \r\n\r\n længe en tilladelse er gældende. </P>  \r\n\r\n<P> <B>§ 5.</B> Miljø- og energiministeren påser overholdelsen af vilkår i en  \r\n\r\n tilladelse. Miljø- og energiministeren kan meddele påbud eller forbud herom.  \r\n\r\n</P>  \r\n\r\n<P> <I>Stk. 2.</I> Hvis påbud eller forbud ikke efterkommes, kan miljø- og  \r\n\r\n energiministeren lade foranstaltningen udføre for den ansvarliges regning.  \r\n\r\n</P>  \r\n\r\n<P> <I>Stk. 3.</I> I tilsynsøjemed har Miljø- og Energiministeriets,  \r\n\r\n amtsrådets og kommunalbestyrelsens personale og personer med bemyndigelse fra  \r\n\r\n de pågældende myndigheder til enhver tid mod behørig legitimation uden  \r\n\r\n retskendelse adgang til ejendommen. </P>  \r\n\r\n<P> <I>Stk. 4.</I> Politiet yder fornøden bistand ved udøvelsen af  \r\n\r\n beføjelserne efter stk. 2 og 3. </P>  \r\n\r\n<P> <B>§ 6.</B> Miljø- og energiministeren kan fastsætte nærmere bestemmelser  \r\n\r\n om gennemførelsen af lovens regler, herunder om nedsættelse af et lejrudvalg,  \r\n\r\n som forestår kontakten til myndighederne. </P>  \r\n\r\n<P> <I>Stk. 2.</I> Miljø- og energiministeren kan bemyndige Viborg Amtsråd  \r\n\r\n til efter nærmere af ministeren fastsatte retningslinjer at udøve de  \r\n\r\n beføjelser, der i denne lovs § 5, stk. 1 og 2, er tillagt ministeren. </P>  \r\n\r\n<P> <I>Stk. 3.</I> Miljø- og energiministeren kan fastsætte regler om  \r\n\r\n adgangen til at påklage afgørelser, der er truffet i henhold til  \r\n\r\n bemyndigelser efter stk. 2, herunder at afgørelserne ikke skal kunne  \r\n\r\n indbringes for ministeren. </P>  \r\n\r\n<P> <B>§ 7.</B> Medmindre højere straf er forskyldt efter anden lovgivning,  \r\n\r\n straffes med bøde den, der </P>  \r\n\r\n<P>1) tilsidesætter vilkår og bestemmelser, som miljø- og energiministeren  \r\n\r\n har fastsat efter § 3, stk. 2, eller </P>  \r\n\r\n<P>2) undlader at efterkomme påbud eller forbud efter § 5, stk. 1. </P>  \r\n\r\n<P> <I>Stk. 2.</I> I forskrifter, der udstedes i henhold til § 6, kan der  \r\n\r\n fastsættes straf af bøde for overtrædelse af bestemmelserne i forskrifterne.  \r\n\r\n</P>  \r\n\r\n<P> <I>Stk. 3.</I> Er en overtrædelse begået af et selskab, en forening, en  \r\n\r\n selvejende institution, en fond eller lignende, kan der pålægges den  \r\n\r\n juridiske person som sådan bødeansvar. </P>  \r\n\r\n<P> <B>§ 8.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/06/1995"
        },
        {
            "displayName": "Accession",
            "displayValue": "199412K00256"
        },
        {
            "displayName": "Entydig dokumentidentifikation",
            "displayValue": "CL001085"
        },
        {
            "displayName": "Dato for førstegangsindlæggelse",
            "displayValue": "15/06/1995"
        },
        {
            "displayName": "Dato for indlæggelse",
            "displayValue": "15/06/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "256"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}