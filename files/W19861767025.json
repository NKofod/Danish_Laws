{
    "id": 32650,
    "title": "Vejadgang ulemper ",
    "documentTypeId": "240",
    "isSagsforlobPeriodValid": false,
    "shortName": "KEN nr 17670 af 22/09/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I forbindelse med udbygning af en hovedlandevej blev ejendommens  \r\n\r\n hidtidige vejadgang afbrudt både for gående og kørende færdsel. </I> </P>  \r\n\r\n<P> <I>Ekspropriationskommissionen tilkendte en betydelig ulempeerstatning  \r\n\r\n især for gener ved flytning af adgangen fra ejendommens østside til  \r\n\r\n vestsiden, hvorved den eksisterende garage blev ubrugelig. En flytning af  \r\n\r\n husets indgangsparti ansås derimod ikke for påkrævet. </I> </P>  \r\n\r\n<P> <I>Taksationskommissionen stadfæstede den fastsatte erstatning. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Vejadgang ulemper </H1>  \r\n\r\n</center>\r\n\r\n<P></P>  \r\n\r\n<P>Udskrift af forhandlings- og kendelsesprotokollen for </P>  \r\n\r\n<P>taksationskommissionen for Nordjylland. </P>  \r\n\r\n<P>(Lov nr. 186 af 4. juni 1964). </P>  \r\n\r\n<P> Sag nr. Ta. III 6/86 </P>  \r\n\r\n<P>matr.nr. 20s, </P>  \r\n\r\n<P> Melsted By, Sulsted. </P>  \r\n\r\n<P>(lb.nr. 17). </P>  \r\n\r\n<P> Ulla Pedersen og Benny Mortensen (personlig sammen med advokat Nils Bell)  \r\n\r\n mod Nordjyllands amtskommune, teknisk forvaltning (ved landinspektør Svend  \r\n\r\n Åge Sørensen). </P>  \r\n\r\n<P> Kendelse den 22. september 1986. </P>  \r\n\r\n<P> Ulla Pedersen og Benny Mortensen har som ejere af ovennævnte ejendom  \r\n\r\n ønsket efterprøvet den erstatning, der ved kendelse af 14. april 1986 er  \r\n\r\n tillagt dem af ekspropriationskommissionen vedrørende hovedlandevejsanlæg i  \r\n\r\n Jylland i anledning af stedfunden ekspropriation til udbygning af  \r\n\r\n hovedlandevej 447, Nørresundby-Hjørring, gennem Vestbjerg. </P>  \r\n\r\n<P>Der fremlagdes udskrift af forhandlingsprotokollen for  \r\n\r\n ekspropriationskommissionen, hæfte 8, 11 og 12, brev af 6. august 1986 fra  \r\n\r\n kommissarius ved statens ekspropriationer i Jylland, arealfortegnelse nr. 4,  \r\n\r\n arealerhvervelsesplaner samt ministeriet for offentlige arbejders brev af 10.  \r\n\r\n juli 1986 med tilladelse til indbringelse af sagen for  \r\n\r\n taksationskommissionen. Endvidere fremlagdes anlægsmyndighedens fotografier  \r\n\r\n af ejendommen taget inden anlægsarbejdernes påbegyndelse. </P>  \r\n\r\n<P>Kommissionen besigtigede ejendommen og fik de ekspropriative indgreb  \r\n\r\n forevist. Parterne havde lejlighed til at forelægge deres synspunkter og  \r\n\r\n fremkomme med deres bemærkninger. </P>  \r\n\r\n<P>Ekspropriationen omfatter afståelse af i alt ca. 65 (m2) til vejanlægget.  \r\n\r\n Desuden indebærer ekspropriationen, at der langs den udbyggede hovedlandevej  \r\n\r\n etableres et ca. 25 (m2) stort skråningsareal, der forbliver under  \r\n\r\n ejendommen. Herudover pålægges der ejendommen servitut om byggelinie som  \r\n\r\n anmærkning c i fortegnelsen og servitut om adgangsbegrænsning som anmærkning  \r\n\r\n d i fortegnelsen. </P>  \r\n\r\n<P>Ejendommen grænser mod øst op til hovedlandevejen. Fra ejendommen har der  \r\n\r\n hidtil været adgang til hovedlandevejen, der på den pågældende strækning er  \r\n\r\n udført med fortov. I forbindelse med hovedlandevejens udbygning afbrydes  \r\n\r\n denne adgang både for kørende og gående. Al adgang til ejendommen skal  \r\n\r\n fremtidig ske ad en privat fællesvej, der udlægges fra ejendommens  \r\n\r\n sydvestlige skel til kommunevej Bakkelyvej over ejendommene matr.nr.e 20 ag  \r\n\r\n og 20 ab Melsted By, Sulsted. Færdselsberettiget til den private fællesvej  \r\n\r\n bliver desuden ejeren af naboejendommen matr.nr. 20 r ibd. </P>  \r\n\r\n<P>Ejendommen havde på ekspropriationstidspunktet et samlet areal på 803  \r\n\r\n (m2). Den er bebygget med et enfamiliehus. Huset er opført med sammenbygget  \r\n\r\n garage med sidemur parallelt med ejendommens nordskel i en afstand af kun ca.  \r\n\r\n 1 m fra dette. Husets benyttede indgang findes i facaden mod nord, øst for  \r\n\r\n garagen. </P>  \r\n\r\n<P>På det eksproprierede areal mister ejeren en ca. 1,2 m høj hæk samt et  \r\n\r\n bælte af 1-6 m høje nåletræer. </P>  \r\n\r\n<P>Ejendommen, der er beliggende i byzone, var pr. 1. april 1985 vurderet til  \r\n\r\n ejendomsskyld med en kontant ejendomsværdi på 340.000 kr., heraf grundværdi  \r\n\r\n 96.000 kr. Den kontante grundværdi er opdelt i en byggeret på 47.910 kr. og  \r\n\r\n 803 (m2) a 59 kr. 89 øre. Ved vurderingen pr. 1. januar 1986 er ejendommen  \r\n\r\n vurderet til 450.000 kr. i ejendomsværdi, heraf grundværdi 128.200 kr. </P>  \r\n\r\n<P>Ekspropriationskommissionen har fastsat erstatningen således: </P>  \r\n\r\n<pre><font color=gray> \r\n\r\n &#187;For areal (ca. 30 (m2)) pr. (m2)                      120 kr.  \r\n\r\n For areal belagt med oversigtsservitut  \r\n\r\n (ca. 35 (m2)) pr. (m2)                                  60 kr.  \r\n\r\n For samtlige ulemper                               145.000 kr.  \r\n\r\n</font></pre>\r\n\r\n<P>Renter 8% p.a. fra den 12. februar 1986.&#171; </P>  \r\n\r\n<P>Det fremgår af kendelsen, at der i ulempeerstatningen indgår erstatning  \r\n\r\n for at tåle skråningsareal. Der er taget udgangspunkt i ovenstående  \r\n\r\n arealpris, men ekspropriationskommissionen har kun regnet med halv erstatning  \r\n\r\n i betragtning af, at skråningsarealet forbliver under ejendommen. </P>  \r\n\r\n<P>Det fremgår endvidere af kendelsen, at en betydelig del af  \r\n\r\n ulempeerstatningen imidlertid er givet for de gener, der påføres ejendommen  \r\n\r\n ved flytningen af adgangen fra ejendommens østside til vestsiden.  \r\n\r\n Ekspropriationskommissionen har her taget hensyn til, at den eksisterende  \r\n\r\n garage bliver ubrugelig, og at ejeren derfor må opføre en ny garage med  \r\n\r\n fornødent tilkørselsareal og vendeplads. En flytning af husets indgangsparti  \r\n\r\n vil efter ekspropriationskommissionens opfattelse ikke være påkrævet, idet  \r\n\r\n der ved en nedrivning af den eksisterende garage og opførelse af ny ydermur,  \r\n\r\n hvor huset er sammenbygget med den eksisterende garage, vil kunne skabes  \r\n\r\n rimelige adgangsforhold til det eksisterende indgangsparti i husets nordlige  \r\n\r\n facade. Endvidere er der indregnet et mindre beløb til etablering af ny  \r\n\r\n olietank, idet den eksisterende tank ikke vil kunne betjenes fra den private  \r\n\r\n fællesvej. Der er her taget hensyn til, at den eksisterende olietank skulle  \r\n\r\n udskiftes i løbet af få år. Desuden er der indregnet erstatning for tabet af  \r\n\r\n hæk og beplantning ud mod hovedlandevejen. </P>  \r\n\r\n<P>Endelig fremgår det af kendelsen, at ulempeerstatningen omfatter et  \r\n\r\n anseeligt beløb for den ejendomsforringelse, der dels vil blive en følge af  \r\n\r\n de ændrede adgangsforhold på ejendommen, dels vil følge af det forhold, at  \r\n\r\n hovedlandevejen flyttes ca. 3 m nærmere på huset. </P>  \r\n\r\n<P>For taksationskommissionen har ejeren fremsat krav om, at  \r\n\r\n ulempeerstatningen forhøjes til 250.000 kr. Ejeren har bl.a. henvist til, at  \r\n\r\n de ændrede adgangsforhold kræver omfattende bygningsmæssige ændringer, og at  \r\n\r\n huset må &#187;spejlvendes&#171;, så det får indgang i den ende, hvor den nye  \r\n\r\n tilkørsel er etableret. </P>  \r\n\r\n<P>Anlægsmyndigheden har anført, at der er ydet et meget stort beløb i  \r\n\r\n ulempeerstatning og anmoder taksationskommissionen om at overveje en  \r\n\r\n nedsættelse af erstatningen efter taksationskommissionens skøn. </P>  \r\n\r\n<P>Taksationskommissionen finder, at der i hvert fald er ydet ejeren fuld  \r\n\r\n erstatning for de tab, som indgrebet medfører, og finder på den anden side  \r\n\r\n ikke, at der er tilstrækkeligt grundlag for at imødekomme anlægsmyndighedens  \r\n\r\n anmodning om nedsættelse af erstatningsbeløbet. </P>  \r\n\r\n<P>Taksationskommissionen stadfæster derfor ekspropriationskommissionens  \r\n\r\n kendelse. </P>  \r\n\r\n<P>For udgifter til advokatbistand for ekspropriationskommissionen er der  \r\n\r\n tillagt ejeren et beløb af 2.500 kr. Taksationskommissionen finder ikke  \r\n\r\n grundlag for at tilkende ejeren yderligere godtgørelse for bistand i  \r\n\r\n forbindelse med taksationsforretningen. </P>  \r\n\r\n<P>Jakob Bugge </P>  \r\n\r\n<P>/Erling Christensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861767025"
        },
        {
            "displayName": "Entydig dokumentidentifikation",
            "displayValue": "CA000561"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17670"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "22/09/1986"
        },
        {
            "displayName": "Administrerende myndighed",
            "displayValue": "Taksationskommissionen for Nordjylland"
        },
        {
            "displayName": "Ressortministeriets journalnummer",
            "displayValue": "Taksationskommissionen for Nordjylland, j.nr. 6/1986"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}