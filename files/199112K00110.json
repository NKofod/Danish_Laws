{
    "id": 110910,
    "title": "1991 LSF 110   FORSLAG TIL LOV OM ÆNDRING AF LIGNINGSLOVEN ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 110",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 110 </P>  \r\n\r\n<P></P>  \r\n\r\n<P>Forslag til Lov om ændring af ligningsloven </P>  \r\n\r\n<P></P>  \r\n\r\n<P>Fremsat af Bente Juncker (CD) Mimi Jakobsen (CD) Svend Aage Jensen (CD)  \r\n\r\n Arne Melchior (CD) </P>  \r\n\r\n<P></P>  \r\n\r\n<P>den 14. november 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 776 af 20. november 1990, som  \r\n\r\n senest ændret ved lov nr. 398 af 6. juni 1991, foretages følgende ændring:  \r\n\r\n</P>  \r\n\r\n<P>I <I>§ 7</I> indsættes som <I>litra å: </I></P>  \r\n\r\n<P> å) Tilskud til kantinedrift og til formålsbestemte  \r\n\r\n frokostværdicheck/-kuponer ydet til medarbejdere, og som ikke pr. medarbejder  \r\n\r\n overstiger en udgift på 20 kr. pr. måltid pr. arbejdsdag. Beløbet reguleres i  \r\n\r\n overensstemmelse med reglerne i § 20 i lov om indkomstskat og formueskat for  \r\n\r\n personer m.v. (personskatteloven). De således regulerede beløb afrundes opad  \r\n\r\n til nærmeste kronebeløb. </P>  \r\n\r\n<P> <B>§ 2 </B></P>  \r\n\r\n<P> Loven træder i kraft dagen efter bekendtgørelsen i Lovtidende og har  \r\n\r\n virkning fra og med indkomståret 1992. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P>  <I>Almindelige bemærkninger </I></P>  \r\n\r\n<P> Lovforslagets formål er at sikre, at der opnås fuld ligestilling mellem  \r\n\r\n beskatning af arbejdsgiveres tilskud til formålsbestemte  \r\n\r\n frokostværdicheck/-kuponsystemer og tilskud til virksomhedskantiner. </P>  \r\n\r\n<P>På grundlag af en klage over den manglende ligestilling har  \r\n\r\n Konkurrencerådet undersøgt og behandlet klagen. </P>  \r\n\r\n<P>Konkurrencerådet konstaterer i et brev til Told- og Skattestyrelsen  \r\n\r\n dateret den 9. oktober 1991, at beskatningsreglerne virker  \r\n\r\n konkurrenceforvridende mellem udbydere af frokostkuponsystemer og  \r\n\r\n professionelle virksomhedskantiner. Konkurrencerådets undersøgelse har vist,  \r\n\r\n at markedet for frokosttilbud i betydelig grad påvirkes af reglerne for  \r\n\r\n beskatning af arbejdsgivernes tilskud til frokostordninger. </P>  \r\n\r\n<P>Konkurrencerådet har på denne baggrund måttet henstille til Told- og  \r\n\r\n Skattestyrelsen, at Told- og Skattestyrelsen medvirker til en ændring af  \r\n\r\n ligningsvejledningen, således at der i beskatningsmæssig henseende sker en  \r\n\r\n ligestilling mellem tilskud til frokostkuponsystemer og tilskud til  \r\n\r\n virksomhedskantiner. </P>  \r\n\r\n<P>Mange virksomheder har givet fuld tilslutning til frokostkuponideen, som  \r\n\r\n er meget udbredt i mange europæiske lande, men de har afstået fra at bruge  \r\n\r\n systemet på grund af den manglende skattemæssige ligestilling. Det er årsagen  \r\n\r\n til, at der i dag ikke længere er en virksomhed, der udbyder en  \r\n\r\n frokostkupon/-checkordning i Danmark. </P>  \r\n\r\n<P>Hverken i princippet eller i praksis er der i dag noget loft over det  \r\n\r\n beløb virksomheder skattemæssigt kan fratrække som driftsudgifter til dækning  \r\n\r\n af faste omkostninger som husleje, personale, administrationsomkostninger til  \r\n\r\n professionelle kantinevirksomheder m.v. i forbindelse med drift af egen  \r\n\r\n kantine. Især siden Folketinget vedtog at reducere fradraget til  \r\n\r\n repræsentation, er der sket en betydelig stigning i virksomhedernes udgifter  \r\n\r\n til kantinedrift. Det skyldes, at mange virksomheder nu henlægger mere af  \r\n\r\n deres repræsentation til egne lokaler og kantiner. </P>  \r\n\r\n<P>Ved lovgivningsmæssigt at vedtage at virksomhederne har mulighed for, uden  \r\n\r\n skattemæssige konsekvenser for virksomheden eller for medarbejderne, enten at  \r\n\r\n afsætte op til 20 kr. pr. medarbejder pr. arbejdsdag til et måltid i egen  \r\n\r\n kantine eller til et formålsbestemt frokostværdicheck/-kuponsystem, får  \r\n\r\n virksomhederne og medarbejderne reelle muligheder for selv at vælge mellem  \r\n\r\n flere alternativer. </P>  \r\n\r\n<P>Ud over valgfriheden medfører lovforslaget en konkurrencemæssig  \r\n\r\n ligestilling mellem kantiner og restaurationer. </P>  \r\n\r\n<P>Nystartede og mindre virksomheder vil tillige blive bedre stillet. De får  \r\n\r\n mulighed for at tilbyde deres medarbejdere et system, der udnytter  \r\n\r\n restaurationsbranchens kapacitet i stedet for selv at skulle foretage  \r\n\r\n betydelige investeringer i kantinedrift og til indretning af egnede  \r\n\r\n spiselokaler. </P>  \r\n\r\n<P>I mange tilfælde vil den skattemæssige ligestilling og det foreslåede loft  \r\n\r\n medføre færre omkostninger for virksomhederne og større fleksibilitet, og det  \r\n\r\n vil samtidig få en positiv effekt på den danske restaurationsbranche. </P>  \r\n\r\n<P>Såfremt frokostkuponsystemer bliver lige så udbredt som i en række andre  \r\n\r\n lande, vil ligestillingen også medføre et rigere og mere varieret  \r\n\r\n restaurationsudbud. Det er tillige vigtigt for Danmark som turistland. </P>  \r\n\r\n<P>Ligestillingen mellem frokostkupon/-checksystemer og kantinedrift vil  \r\n\r\n desuden tilpasse dansk lovgivning på området til lovgivningen i de øvrige  \r\n\r\n EF-lande. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P> Den foreslåede ændring medfører en skattemæssig ligestilling mellem  \r\n\r\n tilskud til frokostkuponsystemer og tilskud til virksomhedskantiner, jf.  \r\n\r\n Konkurrencerådets henstilling til Told- og Skattestyrelsen i et brev dateret  \r\n\r\n den 9. oktober 1991. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/11/1991"
        },
        {
            "displayName": "Accession",
            "displayValue": "199112K00110"
        },
        {
            "displayName": "Entydig dokumentidentifikation",
            "displayValue": "CL002448"
        },
        {
            "displayName": "Dato for førstegangsindlæggelse",
            "displayValue": "19/11/1991"
        },
        {
            "displayName": "Dato for indlæggelse",
            "displayValue": "19/11/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "110"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}