{
    "id": 39296,
    "title": "Videregivelse af oplysninger om arbejdssøgende til arbejdsgiver i forbindelse med negativt formidlingsudfald ",
    "documentTypeId": "250",
    "isSagsforlobPeriodValid": false,
    "shortName": "UDT nr 3480 af 30/06/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En arbejdsgiver anmoder, på baggrund af at 7 henviste ikke mødte som  \r\n\r\n aftalt, om oplysninger om, til hvem og hvornår sygemelding, annullation med  \r\n\r\n videre er sket, samt evt. konsekvenser i forbindelse hermed. </I> </P>  \r\n\r\n<P> <I>Arbejdsmarkedsstyrelsen udtaler, at oplysninger af den søgte karakter  \r\n\r\n vil kunne forbindes med konkrete personer, hvorfor  \r\n\r\n Arbejdsformidlingen/Arbejdsmarkedsstyrelsen ikke kan videregive oplysningerne  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Videregivelse af oplysninger om arbejdssøgende  \r\n\r\n til arbejdsgiver i forbindelse med negativt formidlingsudfald </H1>  \r\n\r\n<P></P>  \r\n\r\n<P> Falkoner Centret A/S </P>  \r\n\r\n<P>att. Direktør Gunnar Sørensen </P>  \r\n\r\n<P> Falkoner Alle 9 </P>  \r\n\r\n<P> 2000 Frederiksberg </P>  \r\n\r\n<P>Idet Arbejdsdirektoratet skal henvise til Deres brev af 12. juni 1989,  \r\n\r\n angående udeblivelse af tjenere formidlet af AF Køge, jfr. direktoratets brev  \r\n\r\n af 22. maj 1989, kan direktoratet til Deres uddybende spørgsmål oplyse  \r\n\r\n følgende: </P>  \r\n\r\n<P>Generelt kan Arbejdsformidlingen og direktoratet ikke videregive  \r\n\r\n personoplysninger hverken til Dem som privatperson eller til andre offentlige  \r\n\r\n myndigheder, undtagen i ganske særlige tilfælde som fx opklarelsen af  \r\n\r\n forbrydelser eller hvor videregivelse af oplysninger om personer er  \r\n\r\n nødvendige af hensyn til en koordineret indsats mellem offentlige myndigheder  \r\n\r\n med henblik på en samlet arbejdsmarkedspolitisk indsats. Dette kunne som  \r\n\r\n eksempel være i forbindelse med et initiativ rettet mod en afgrænset gruppe  \r\n\r\n langtidsledige unge på Frederiksberg. </P>  \r\n\r\n<P>Mulighederne for videregivelse af oplysninger er således reguleret i Lov  \r\n\r\n om arbejdsløshedsforsikring og arbejdsformidling, § 22, stk. 1.: </P>  \r\n\r\n<P>&#187;AF-kontorerne må efter § 22 ikke videregive oplysninger om  \r\n\r\n arbejdssøgende til andre, hvilket i princippet også omfatter oplysninger til  \r\n\r\n andre offentlige myndigheder.&#171; (direktoratets fremhævning). </P>  \r\n\r\n<P>Direktoratet ser sig derfor ikke i stand til at meddele Dem oplysninger af  \r\n\r\n den karakter De eftersøger da oplysningerne på baggrund af de foretagne  \r\n\r\n formidlinger vil kunne forbindes med konkrete personer. </P>  \r\n\r\n<P>På nøjagtig samme måde gælder der tavshedspligt for oplysninger i  \r\n\r\n Arbejdsformidlingens (AF) besiddelse om de virksomheder der benytter AF,  \r\n\r\n hvorfor de oplysninger om ansættelsesforhold De efterlyser, heller ikke vil  \r\n\r\n være tilgængelige for Dem eller for nogen anden. </P>  \r\n\r\n<P>Mere generelt kan det dog oplyses, at sygemeldinger finder sted til AF, i  \r\n\r\n princippet på samme måde som til en arbejdsplads således at AF er klar over  \r\n\r\n at vedkommende person i en nærmere specificeret periode ikke vil være  \r\n\r\n tilgængelig for formidling på grund af sygdom. </P>  \r\n\r\n<P>I forbindelse med manglende fremmøde på arbejdspladsen ved anvisning, har  \r\n\r\n det den konsekvens for arbejdsløshedskassemedlemmer, at det vil medføre en  \r\n\r\n indberetning til arbejdsløshedskassen med efterfølgende dagpengemæssige  \r\n\r\n konsekvenser. </P>  \r\n\r\n<P>Det kan endvidere oplyses, at AFs kontaktperson på Falkoner Centret A/S er  \r\n\r\n hr. Israelsen. Hvorvidt hr. Israelsen i denne sag er blevet kontaktet af AF  \r\n\r\n kan formodentlig afvises, idet det er den lediges pligt selv at meddele  \r\n\r\n forfald til arbejdsgiveren, hvilket understreges af AF i forbindelse med  \r\n\r\n formidlingen. </P>  \r\n\r\n<P>På baggrund af den konkrete sag har man dog på Arbejdsformidlingen i  \r\n\r\n Roskilde taget denne procedure op til revision og fremover er det sådan, at  \r\n\r\n man fra AFs side vil kontakte arbejdsgiveren ved forfald på grund af sygdom,  \r\n\r\n andet arbejde eller andre grunde der måtte være AF bekendt. </P>  \r\n\r\n<P>De anmoder videre om at blive delagtiggjort i hvad det er for overvejelser  \r\n\r\n der for øjeblikket gøres i direktoratet med henblik på at undgå lignende  \r\n\r\n situationer. </P>  \r\n\r\n<P>Direktoratet kan ikke delagtiggøre Dem i de konkrete overvejelser, da  \r\n\r\n disse er forhandlingsstof mellem direktoratet, Dansk Arbejdsgiverforening og  \r\n\r\n Landsorganisationen i Danmark. Dog kan det oplyses, at disse forhandlinger  \r\n\r\n ligger i forlængelse af det forlig der i december 1988 blev indgået mellem  \r\n\r\n regeringen og Socialdemokratiet om arbejdstilbudsordningen (det såkaldte  \r\n\r\n ATB-forlig) og regeringens afbureaukratiseringsplaner i øvrigt. </P>  \r\n\r\n<P>Afslutningsvis beder De direktoratet om at undersøge årsagerne til  \r\n\r\n udeblivelse på 9 formidlinger fra AF-Helsingør og 2 fra AF-Amager.  \r\n\r\n Direktoratet har i den forbindelse, på linie med behandlingen af den forrige  \r\n\r\n sag, jfr. direktoratets skrivelse til Dem af 10. april 1989, rettet  \r\n\r\n henvendelse til AF i hhv Helsingør og på Amager. </P>  \r\n\r\n<P>Med venlig hilsen </P>  \r\n\r\n<P>Jens Henriksen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ændret ved lovbekendtgørelse nr 586 af 13. august 1990 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "Y19890348058"
        },
        {
            "displayName": "Entydig dokumentidentifikation",
            "displayValue": "CA007231"
        },
        {
            "displayName": "Dato for indlæggelse",
            "displayValue": "20/08/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "3480"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "30/06/1989"
        },
        {
            "displayName": "Ressortministeriets journalnummer",
            "displayValue": "89-0211-95"
        },
        {
            "displayName": "Stikord",
            "displayValue": "TAVSHEDSPLIGT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}