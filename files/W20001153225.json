{
    "id": 14698,
    "title": "Landsskatteretskendelse",
    "documentTypeId": "240",
    "isSagsforlobPeriodValid": true,
    "shortName": "KEN nr 11532 af 19/06/2000",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n En skatteyder, der havde haft bestemmende indflydelse ved nogle  \r\n\r\n leasingarrangementers etablering og var kyndig p&aring; omr&aring;det, kunne  \r\n\r\n ikke benytte en f&aelig;lles saldoafskrivning, som efter praksis kunne  \r\n\r\n anvendes af personer, der var passive investorer i  masseudbudte  \r\n\r\n projekter.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Landsskatteretskendelse</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">  Deltager i flere leasingprojekter</P>  \r\n\r\n<P ALIGN=\"JUSTIFY\">  - en eller flere virksomheder</P>  \r\n\r\n<P ALIGN=\"JUSTIFY\">  - skattem&aelig;ssig betydning</P>  \r\n\r\n<P ALIGN=\"JUSTIFY\">   Reference:</P>  \r\n\r\n<P ALIGN=\"JUSTIFY\">  PSL § 4, stk. 1, nr. 10</P>  \r\n\r\n<P ALIGN=\"JUSTIFY\">A's klage til Landsskatteretten, skyldtes det forhold, at  \r\n\r\n told- og skatteregionen vedr&oslash;rende indkomst&aring;ret 1992 ikke havde  \r\n\r\n tillagt klagerens deltagelse i I/S B skattem&aelig;ssig betydning, hvorefter  \r\n\r\n selvangivet fradrag for underskud samt selvangivne renteindt&aelig;gter og  \r\n\r\n -udgifter ikke var godkendt. Vedr&oslash;rende indkomst&aring;ret 1993 havde  \r\n\r\n regionen indt&aelig;gtsf&oslash;rt negativ fremkommet driftsmiddelsaldo  \r\n\r\n p&aring; 2.024.797 kr. vedr&oslash;rende klagerens virksomhed C. Regionen  \r\n\r\n havde herved ikke im&oslash;dekommet den af klagerens revisor fremsatte  \r\n\r\n p&aring;stand om, at der skulle udarbejdes f&aelig;lles saldov&aelig;rdi for  \r\n\r\n driftsmidlerne i klagerens udlejningsvirksomheder, s&aring;ledes at den  \r\n\r\n negative saldov&aelig;rdi i virksomheden C kunne udlignes i en positiv saldo  \r\n\r\n i klagerens andre udlejningsvirksomheder. Regionen havde henvist til, at det  \r\n\r\n fremgik af klagerens selvangivelse for indkomst&aring;ret 1992, at klagerens  \r\n\r\n virksomhed var ud&oslash;vet i 4 interessentskaber, hvori klageren  \r\n\r\n optr&aring;dte som passiv investor, samt C, der fremstod som en helejet  \r\n\r\n personlig virksomhed.</P>  \r\n\r\n<P ALIGN=\"JUSTIFY\">Denne afg&oslash;relse var for s&aring; vidt angik  \r\n\r\n klagerens deltagelse i I/S B i indkomst&aring;ret 1992 stadf&aelig;stet   ved  \r\n\r\n Landsskatterettens kendelse af 16. december 1996. Landsskatteretten havde  \r\n\r\n samtidig truffet afg&oslash;relse om, at klagerens deltagelse i I/S B ej  \r\n\r\n heller kunne till&aelig;gges skattem&aelig;ssig betydning i  \r\n\r\n indkomst&aring;ret 1993. Sagen var efter klagerens anmodning optaget til  \r\n\r\n fornyet behandling i retten i henhold til skattestyrelseslovens § 29, stk. 2,  \r\n\r\n idet retten ved afg&oslash;relsen ikke havde taget stilling til den af  \r\n\r\n klagerens revisor nedlagte p&aring;stand om, at klageren ikke blot var  \r\n\r\n berettiget men ogs&aring; pligtig til at benytte f&aelig;lles saldo for  \r\n\r\n driftsmidler vedr&oslash;rende udlejningsvirksomhederne.</P>  \r\n\r\n<P ALIGN=\"JUSTIFY\">Det var oplyst, at klageren i 1977 som nyuddannet  \r\n\r\n cand.jur. blev ansat i en bank, og senere blev   udstationeret i bankens  \r\n\r\n afdeling i London, hvor han fik kendskab til leasing, der endnu var  \r\n\r\n forholdsvis ukendt i Danmark. Senere blev han ansat som direkt&oslash;r i et  \r\n\r\n selskab i Danmark, der i f&oslash;rste halvdel af 1980-erne formidlede et  \r\n\r\n st&oslash;rre antal leasingprojekter vedr&oslash;rende skibe og containere.  \r\n\r\n Projekterne var attraktive for erhvervslivet, idet de kunne tilbydes til en  \r\n\r\n konkurrencedygtig rente, og endvidere indebar skattem&aelig;ssige fordele for  \r\n\r\n investorerne. I slutningen af 1980-erne var klageren medstifter af selskabet  \r\n\r\n D A/S, hvilket selskab - efter forbedring og justering af det kendte produkt  \r\n\r\n - udb&oslash;d en r&aelig;kke leasingarrangementer til danske investorer. I  \r\n\r\n indkomst&aring;rene 1992 og 1993 havde klageren bl.a. selvangivet resultat af  \r\n\r\n selvst&aelig;ndig virksomhed  i f&oslash;lgende udlejningsvirksomheder:</P>  \r\n\r\n<P ALIGN=\"JUSTIFY\">I/S D, I/S E, I/S C, I/S F og I/S B.</P>  \r\n\r\n<P ALIGN=\"JUSTIFY\">Om disse virksomheder forel&aring; oplyst:</P>  \r\n\r\n<P ALIGN=\"JUSTIFY\">I/S D:</P>  \r\n\r\n<P ALIGN=\"JUSTIFY\">Virksomheden blev etableret i 1986 som interessentskab  \r\n\r\n mellem klageren og en nu afd&oslash;d direkt&oslash;r, hvor boet, ved hans  \r\n\r\n pludselige d&oslash;d i 1989 udtr&aring;dte, og G indtr&aring;dte i  \r\n\r\n interessentskabet. Investeringen vedr&oslash;rte trailere til et  \r\n\r\n datterselskab, H A/S. Investeringen afsluttedes i november 1993, hvor  \r\n\r\n udstyret blev solgt. Skattemyndighederne havde ikke underkendt realiteten af  \r\n\r\n denne investering.</P>  \r\n\r\n<P ALIGN=\"JUSTIFY\">I/S E:</P>  \r\n\r\n<P ALIGN=\"JUSTIFY\">Virksomhederne omfattede 3 lige store leasingaftaler  \r\n\r\n p&aring; i alt ca. 7 mio. USD ang&aring;ende matinecontainere, der var  \r\n\r\n udlejet til et rederi. Senere solgte rederiet sine containeraktiviteter til  \r\n\r\n I, der s&aring;ledes indtr&aring;dte i leasingaftalerne.</P>  \r\n\r\n<P ALIGN=\"JUSTIFY\">Leasingaftalerne havde v&aelig;ret handlet flere gange  \r\n\r\n mellem klageren, klagerens selskaber og udenforst&aring;ende.</P>  \r\n\r\n<P ALIGN=\"JUSTIFY\">Den ene leasingaftale var placeret i I/S E, der oprindelig  \r\n\r\n havde to deltagere, indtil klageren medio  1993 k&oslash;bte  \r\n\r\n medinteressentens andel. Told- og skatteregionen havde ved afg&oslash;relse  \r\n\r\n af 4. oktober  1996 ikke tillagt klagerens deltagelse i I/S E  \r\n\r\n skattem&aelig;ssig betydning fra og med indkomst&aring;ret  1993.</P>  \r\n\r\n<P ALIGN=\"JUSTIFY\">De to &oslash;vrige leasingaftaler var placeret i C, hvor  \r\n\r\n klageren i begyndelsen var alene om investeringen. Den ene af kontrakterne  \r\n\r\n havde i en periode v&aelig;ret solgt til tredjemand, men blev  k&oslash;bt  \r\n\r\n tilbage af klageren, inden leasingaftalerne udl&oslash;b.</P>  \r\n\r\n<P ALIGN=\"JUSTIFY\">I/S F:</P>  \r\n\r\n<P ALIGN=\"JUSTIFY\">Et interessentskab best&aring;ende af klageren, G samt  \r\n\r\n venner og bekendte til disse. Etableret i 1991med k&oslash;bet af nye  \r\n\r\n marinecontainere for 11 mio. USD. K&oslash;bet blev finansieret med l&aring;n  \r\n\r\n hos en bank i Luxembourg. Containerne var udlejet til K, Hong Kong. Klagerens  \r\n\r\n andel var oprindelig16.450.000 kr. Andelen var nu solgt til L A/S.  \r\n\r\n Skattemyndighederne havde ikke tillagt klagerens deltagelse i I/S F  \r\n\r\n skattem&aelig;ssig betydning.</P>  \r\n\r\n<P ALIGN=\"JUSTIFY\">I/S C:</P>  \r\n\r\n<P ALIGN=\"JUSTIFY\">Etableret i december 1992 med k&oslash;b af leasingaftaler  \r\n\r\n og underliggende udstyr (jernbanemateriel og en enkelt flymotor) fra M i USA,  \r\n\r\n der finansierede k&oslash;besummen p&aring; godt 100 mio.kr. Ved stiftelsen  \r\n\r\n bestod interessentskabet af klageren, G samt selskaber kontrolleret af disse,  \r\n\r\n samt en tredjemand for en mindre andel. I de f&oslash;lgende &aring;r  \r\n\r\n k&oslash;bte klageren successivt de &oslash;vrige interessenters andele,  \r\n\r\n s&aring;ledes at klageren var eneejer i slutningen af 1996.</P>  \r\n\r\n<P ALIGN=\"JUSTIFY\">Klagerens revisor havde over for Landsskatteretten nedlagt  \r\n\r\n p&aring;stand om, at klageren var berettiget til at anvende f&aelig;lles  \r\n\r\n afskrivningssaldo for driftsmidler i 1992 og 1993 - i indkomst&aring;ret 1992  \r\n\r\n vedr&oslash;rende I/S E, I/S D samt C, og i indkomst&aring;ret 1993  \r\n\r\n vedr&oslash;rende I/S D og C. (Regionen havde ikke tillagt klagerens  \r\n\r\n deltagelse i I/S E skattem&aelig;ssig betydning fra 1993).</P>  \r\n\r\n<P ALIGN=\"JUSTIFY\">Til st&oslash;tte for p&aring;standen havde revisoren  \r\n\r\n anf&oslash;rt, at der ikke fandtes megen litteratur eller praksis til  \r\n\r\n belysning af sp&oslash;rgsm&aring;let om, hvorn&aring;r der ved deltagelse i  \r\n\r\n flere virksomheder ans&aring;s at foreligge &eacute;n virksomhed,  \r\n\r\n s&aring;ledes at der skulle udarbejdes f&aelig;lles saldov&aelig;rdi for  \r\n\r\n driftsmidlerne.</P>  \r\n\r\n<P ALIGN=\"JUSTIFY\">I pkt. 4 i cirkul&aelig;re nr. 188 af 22. november 1983  \r\n\r\n (cirkul&aelig;re om afskrivningsloven) var det overordnet bestemt, at  \r\n\r\n saldoafskrivning skulle foretages for hver virksomhed for sig. Imidlertid  \r\n\r\n havde skattemyndighederne op gennem 1980-erne udviklet den praksis, at  \r\n\r\n deltagelse i flere virksomheder af den omhandlede karakter ans&aring;s for  \r\n\r\n &eacute;n virksomhed, s&aring;ledes at der skulle udarbejdes f&aelig;lles  \r\n\r\n saldov&aelig;rdi for andele i de afskrivningsberettigede aktiver, idet dette  \r\n\r\n var mere praktisk og tillige gav et st&oslash;rre skatteprovenu. I  \r\n\r\n Anpartsbet&aelig;nkningen (nr. 1169 af maj 1989) side 114 ff. anf&oslash;rtes  \r\n\r\n det s&aring;ledes: \"Det er praksis, at passiv deltagelse i flere  \r\n\r\n skibskommanditselskaber, eller passiv deltagelse i flere leasingselskaber  \r\n\r\n anses for &eacute;n virksomhed, s&aring;ledes at andel i de  \r\n\r\n afskrivningsberettigede aktiver indg&aring;r i en f&aelig;lles  \r\n\r\n saldov&aelig;rdikonto.\" If&oslash;lge Ligningsvejledningen for 1992 og 1993  \r\n\r\n afsnit E.F.6 var denne praksis u&aelig;ndret. Det fremgik endvidere af  \r\n\r\n Statsskattedirektoratets arbejdsrapport fra begyndelsen af 1980-erne  \r\n\r\n vedr&oslash;rende kommanditister, at besiddelse af anparter i forskellige  \r\n\r\n kommanditselskaber ans&aring;s for &eacute;n virksomhed.</P>  \r\n\r\n<P ALIGN=\"JUSTIFY\">Revisoren havde herved bem&aelig;rket, at de  \r\n\r\n interessentskaber, hvori klageren havde investeret, ikke var omfattet af de i  \r\n\r\n maj 1989 vedtagne regler om, at hvert K/S eller I/S skulle anskues som en  \r\n\r\n beskatningsm&aelig;ssig enhed, og hvor deltagerne var tvungne til at benytte  \r\n\r\n den afskrivningsprocent m.v., som bestyrelsen for leasingselskabet  \r\n\r\n m&aring;tte v&aelig;lge.</P>  \r\n\r\n<P ALIGN=\"JUSTIFY\">Revisoren havde yderligere anf&oslash;rt, at told- og  \r\n\r\n skatteregionen alene havde st&oslash;ttet sin afg&oslash;relse p&aring; det  \r\n\r\n formelle kriterium, at C var en helejet personlig virksomhed, medens de  \r\n\r\n &oslash;vrige virksomheder var drevet i I/S-regi. Revisoren havde herved  \r\n\r\n bem&aelig;rket, at klageren ikke havde v&aelig;ret eneejer af C i hele  \r\n\r\n virksomhedens levetid, og - uanset om klageren i hele eller dele af de  \r\n\r\n enkelte virksomheders levetid havde v&aelig;ret eneejer - var der i alle  \r\n\r\n tilf&aelig;lde tale om samme type kontrakter i virksomhederne og samme  \r\n\r\n passive deltagelse for klageren.</P>  \r\n\r\n<P ALIGN=\"JUSTIFY\">For s&aring; vidt angik definitionen af begrebet \"passiv  \r\n\r\n deltagelse\" havde revisoren anf&oslash;rt, at det  arbejdstidskrav, der var  \r\n\r\n opstillet i forbindelse med investeringsfondsloven, kunne anvendes analogt.  \r\n\r\n Her var den vejledende norm, at arbejdsindsatsen mindst skulle udg&oslash;re  \r\n\r\n 50 timer m&aring;nedligt. Revisoren havde herved bem&aelig;rket, at klageren  \r\n\r\n naturligvis havde haft en del arbejde i forbindelse med etableringen af de  \r\n\r\n enkelte virksomheder, men efter disse var blevet sat i gang, havde de stort  \r\n\r\n set \"k&oslash;rt af sig selv\". Klagerens arbejdsindsats havde s&aring;ledes  \r\n\r\n v&aelig;ret minimal, og der forel&aring; derfor passiv deltagelse. Revisoren  \r\n\r\n havde pr&aelig;ciseret, at if&oslash;lge personskattelovens § 4, stk. 1, nr.  \r\n\r\n 10, var det alene afg&oslash;rende, om den skattepligtige deltog i  \r\n\r\n virksomhedens drift i v&aelig;sentligt omfang, samt at der i pkt. 6 i  \r\n\r\n cirkul&aelig;re nr. 15. af 22. januar 1990 henvistes til praksis ved  \r\n\r\n frigivelse af investeringsfonds m.v.</P>  \r\n\r\n<P ALIGN=\"JUSTIFY\">For s&aring; vidt angik sp&oslash;rgsm&aring;let om der  \r\n\r\n forel&aring; &eacute;n eller flere virksomheder havde revisoren  \r\n\r\n anf&oslash;rt, at problematikken var omtalt i Helketts \"Opg&oslash;relse af  \r\n\r\n den skattepligtige indkomst\", 15. udgave, side 429 ff., og havde v&aelig;ret  \r\n\r\n behandlet i forbindelse med virksomhedsoph&oslash;r vedr&oslash;rende  \r\n\r\n fiskekuttere. S&aring;ledes blev i LSRM 1968,119, en skatteyders deltagelse i  \r\n\r\n fiskerierhvervet anset for en samlet virksomhed. I sagen havde skatteyderen  \r\n\r\n  - foruden at drive fiskeeksport&oslash;rforretning - v&aelig;ret eneejer af  \r\n\r\n en fiskekutter samt medejer af to fiskekutterinteressentskaber. Revisoren  \r\n\r\n havde yderligere henvist til Landsskatterettens kendelse af 26. april 1995,  \r\n\r\n offentliggjort i RevisorBladet nr. 4, 1995.</P>  \r\n\r\n<P ALIGN=\"JUSTIFY\">Sammenfattende havde revisoren anf&oslash;rt, at klageren  \r\n\r\n personligt havde deltaget i en r&aelig;kke passive  virksomheder med  \r\n\r\n varierende ejerandele til de forskellige kontrakter, og at dette m&aring;tte  \r\n\r\n medf&oslash;re, at klageren var berettiget til at anvende f&aelig;lles saldo  \r\n\r\n for driftsmidlerne i de forskellige virksomheder.</P>  \r\n\r\n<P ALIGN=\"JUSTIFY\">Landsskatteretten bem&aelig;rkede, at if&oslash;lge pkt. 4  \r\n\r\n i cirkul&aelig;re nr. 188 af 22. november 1983 skulle  saldoafskrivning efter  \r\n\r\n dag&aelig;ldende § 2, stk. 1, i afskrivningsloven foretages for hver  \r\n\r\n virksomhed for sig. En skattepligtig, der drev flere virksomheder, kunne ikke  \r\n\r\n benytte en f&aelig;lles saldoafskrivning. Endvidere bem&aelig;rkedes, at den  \r\n\r\n ligningsm&aelig;ssige praksis om f&aelig;lles saldoafskrivning, der var  \r\n\r\n udviklet i l&oslash;bet af 1980-erne, var en praktisk arbejdsregel for  \r\n\r\n passive investorer i masseudbudte  projekter.</P>  \r\n\r\n<P ALIGN=\"JUSTIFY\">Landsskatteretten fandt ikke, at klageren opfyldte  \r\n\r\n betingelserne for at v&aelig;re omfattet af denne  praksis. Retten havde  \r\n\r\n henset til, at klageren var s&aelig;rdeles kyndig og havde v&aelig;ret meget  \r\n\r\n aktiv p&aring; omr&aring;det, at han havde haft bestemmende indflydelse ved  \r\n\r\n de omhandlede projekters etablering, forl&oslash;b og afslutning, og at der  \r\n\r\n s&aring;ledes ikke forel&aring; en rent passiv virksomhed for klageren.  \r\n\r\n Klageren var derfor ikke berettiget til at anvende f&aelig;lles saldo for  \r\n\r\n driftsmidler i de omhandlede  virksomheder.</P>  \r\n\r\n<P ALIGN=\"JUSTIFY\">Den af Landsskatteretten den 16. december 1996 trufne  \r\n\r\n afg&oslash;relse, hvorefter klagerens deltagelse i I/S C ikke var tillagt  \r\n\r\n skattem&aelig;ssig betydning i indkomst&aring;rene 1992 og 1993 blev  \r\n\r\n endvidere  stadf&aelig;stet med den i afg&oslash;relsen anf&oslash;rte  \r\n\r\n begrundelse.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/10/2000"
        },
        {
            "displayName": "Accession",
            "displayValue": "W20001153225"
        },
        {
            "displayName": "Entydig dokumentidentifikation",
            "displayValue": "AN001927"
        },
        {
            "displayName": "Dato for indlæggelse",
            "displayValue": "28/09/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11532"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "19/06/2000"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "Skattemin.,<br />Landsskatteretten J. nr. 2-7-1835-974"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}