{
    "id": 32339,
    "title": "Tv-reklame - usømmelig/socialt uansvarlig reklame ",
    "documentTypeId": "240",
    "isSagsforlobPeriodValid": false,
    "shortName": "KEN nr 26120 af 25/06/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>To forskellige tv-reklamer for Hypercolor t-shirts (dvs. t-shirts som  \r\n\r\n skifter farve ved varmepåvirkning, f.eks. i form af berøring), blev ikke  \r\n\r\n anset at være i strid med kravet om, at reklameindslag i henholdsvis TV 2 og  \r\n\r\n i lokal-tv skal være sømmelige og udformet med behørig social ansvarsfølelse.  \r\n\r\n Nævnet lagde vægt på, at reklameindslagene, som bl.a. indeholder billeder fra  \r\n\r\n et diskoteksmiljø, hvor unge mennesker danser og derved rører ved hinanden,  \r\n\r\n indeholder en humoristisk illustration af Hypercolor t-shirtens særlige  \r\n\r\n kendetegn. Der blev desuden lagt vægt på, at ingen af de pågældende indslag  \r\n\r\n spiller på elementer som skræk, tvang eller fysisk undertvingelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tv-reklame - usømmelig/socialt uansvarlig  \r\n\r\n reklame </H1>  \r\n\r\n<P></P>  \r\n\r\n<BR>  \r\n\r\n<P>Ved skrivelse af 11. april 1992 har Gro Otto, Vordingborg, klaget til  \r\n\r\n Radio- og TV-Reklamenævnet over et reklameindslag for t-shirts af mærket  \r\n\r\n Hypercolor, udsendt af en tv-station, klageren benævner &#187;DR, Kanal  \r\n\r\n 2&#171;. Klageren anfører, at reklameindslaget viser seksuelle  \r\n\r\n overgreb/seksuel trakassering som noget, unge piger godt kan lide. Nævnet har  \r\n\r\n på baggrund af den mangelfulde identifikation af den påklagede tv-station  \r\n\r\n fundet det nødvendigt at inddrage såvel TV2 Reklame A/S, som har ansvaret for  \r\n\r\n de reklamer, der udsendes i TV 2, som tilladelseshaverne tilknyttet lokal-tv  \r\n\r\n sendersamvirket Kanal 2, i behandlingen af klagen. TV2 Reklame A/S og  \r\n\r\n tilladelseshaverne tilknyttet sendersamvirket Kanal 2 er således ved  \r\n\r\n skrivelser af 30. april 1992 blevet anmodet om en udtalelse vedrørende det  \r\n\r\n pågældende reklameindslags lovlighed, samt om en båndoptagelse af dette.  \r\n\r\n Kanal 2 er desuden ved skrivelse af 25. maj 1992 blevet rykket for den  \r\n\r\n pågældende udtalelse. Det fremgår af de indsendte båndoptagelser, at der i  \r\n\r\n realiteten er tale om to forskellige reklameindslag, udsendt af henholdsvis  \r\n\r\n TV2 Reklame A/S og af flere tilladelseshavere tilknyttet sendersamvirket  \r\n\r\n Kanal 2. Begge reklameindslag foregår i et dansemiljø, og viser unge  \r\n\r\n mennesker med Hypercolor t-shirts (dvs. t-shirts som skifter farve ved  \r\n\r\n varmepåvirkning, f.eks. i form af berøring). Der er håndaftryk overalt på de  \r\n\r\n pågældende t-shirts. I det reklameindslag, som er udsendt af TV2 Reklame A/S,  \r\n\r\n indtager en bestemt ung pige iført en Hypercolor t-shirt en fremtrædende  \r\n\r\n plads. Vedrørende indholdet af det reklameindslag, der er udsendt i TV 2,  \r\n\r\n anfører TV2 Reklame A/S i skrivelse af 13. maj 1992, at reklameindslaget som  \r\n\r\n helhed udviser en seksuel stemning, som TV2 Reklame ikke har vurderet som  \r\n\r\n værende usømmelig, ligesom TV2 Reklame ikke finder, at reklamen fremstiller  \r\n\r\n seksuelle overgreb som noget unge piger &#187;nyder&#171;. Vedrørende selve  \r\n\r\n t-shirtens tekst &#187;Touch Me&#171; adskiller denne sig efter TV2 Reklames  \r\n\r\n opfattelse ikke fra mange andre slogans på tøj til unge. Heller ikke denne  \r\n\r\n tekst har TV2 Reklame derfor vurderet som værende usømmelig. I en supplerende  \r\n\r\n udtalelse af 8. maj 1992 anfører annoncøren, at man ikke opfatter  \r\n\r\n reklameindslaget, som er udformet på en morsom og humoristisk måde, som  \r\n\r\n diskriminerende. Vedrørende det af Kanal 2 udsendte reklameindslag anfører  \r\n\r\n advokat Jan Christiansen i skrivelse af 2. juni 1992 på vegne af de  \r\n\r\n tilladelseshavere tilknyttet Kanal 2, der har udsendt det pågældende  \r\n\r\n reklameindslag, at man ikke finder, at der er sket nogen overtrædelse af  \r\n\r\n gældende lovgivning i forbindelse med udsendelsen af det pågældende  \r\n\r\n reklamespot. Radio- og TV-Reklamenævnet har behandlet de pågældende  \r\n\r\n reklameindslag og har truffet følgende afgørelse: Nævnet finder ikke de  \r\n\r\n påklagede reklameindslag i strid med henholdsvis § 1, stk 1, i bekendtgørelse  \r\n\r\n om indholdet af reklameindslag, der bringes i TV 2, og § 6, stk. 1, i  \r\n\r\n bekendtgørelse om reklamer i lokal-tv, der begge indeholder et krav om, at  \r\n\r\n reklamer skal være sømmelige, hæderlige og udformet med behørig social  \r\n\r\n ansvarsfølelse. Nævnet finder således, at begge reklameindslag indeholder en  \r\n\r\n humoristisk illustration af Hypercolor t-shirtens særlige kendetegn, nemlig  \r\n\r\n at den ændrer farve ved varmepåvirkning. Ingen af de pågældende  \r\n\r\n reklameindslag spiller på elementer som skræk, tvang eller fysisk  \r\n\r\n undertvingelse. Nævnet finder på denne baggrund ikke, at de pågældende  \r\n\r\n reklameindslag udgør en overtrædelse af de anførte bestemmelser. Nævnets  \r\n\r\n afgørelse er enstemmig. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19922612025"
        },
        {
            "displayName": "Entydig dokumentidentifikation",
            "displayValue": "CA000250"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26120"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "25/06/1992"
        },
        {
            "displayName": "Administrerende myndighed",
            "displayValue": "Radio- og tv-nævnet"
        },
        {
            "displayName": "Ressortministeriets journalnummer",
            "displayValue": "92.6123-42"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}