{
    "id": 177648,
    "title": "Forslag til folketingsbeslutning om oprettelse af en uafhængig institution, der skal sikre forskning i og udbrede viden om alternativ behandling og naturmedicin",
    "documentTypeId": "480",
    "isSagsforlobPeriodValid": true,
    "shortName": "2015/1 BSF 67",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 23. februar 2016 af Jonas Dahl (SF) og Trine Torp (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om oprettelse af en uafhængig institution, der skal sikre forskning i og udbrede viden om alternativ behandling og naturmedicin</p>\r\n<p class=\"NormalInd\">Folketinget pålægger regeringen at fremsætte lovforslag om oprettelse af en uafhængig institution under Sundheds- og Ældreministeriet senest primo oktober 2016. Den uafhængige institution skal sikre forskning i og udbrede viden om alternativ behandling og naturmedicin og udbrede kendskabet til alternativ behandling, der har vist sig egnet og virkningsfuld via anerkendte videnskabelige metoder.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Formålet med beslutningsforslaget er at sikre, at der fremadrettet vil være et øget fokus på viden om og forskning inden for alternativ behandling og naturmedicin. Det skal bl.a. ses i lyset af det stigende forbrug af alternativ behandling og af hensyn til borgernes sundhed og sikkerhed.</p>\r\n<p class=\"NormalInd\">Da det forhenværende Videns- og Forskningscenter for Alternativ Behandling (ViFAB) blev nedlagt den 1. januar 2013 som selvejende og uafhængig institution som led i »Effektiv Administration«, blev ViFAB's formidlingsopgaver placeret i Sundhedsstyrelsens Råd for Alternativ Behandling (SRAB). Dette er det overordnede, centrale samarbejdsforum mellem myndigheder og alternative behandlere, repræsenteret via respektive paraplyorganisationer. Sundhedsstyrelsen fik herudover kun overført en lille del af ViFAB’s bevilling, hvorfor man ikke kan forvente, at styrelsen kan løfte opgaven i samme grad som en uafhængig institution.</p>\r\n<p class=\"NormalInd\">Forslagsstillerne mener, at det på trods af de gode intentioner vil være mest hensigtsmæssigt, hvis en øget prioritering af forskningen bliver håndteret af en uafhængig institution, f.eks. et tværfagligt center i tilknytning til et universitet. Centeret skal have tilknyttet forskere med erfaring i forskning inden for alternativ behandling. Ved at oprette en uafhængig institution, hvis formål alene er at undersøge, vurdere og sikre forskning i alternativ behandling og naturmedicin, opnår man en vis armslængde fra ministeriet og Sundhedsstyrelsen, hvilket forslagsstillerne mener er nødvendigt.</p>\r\n<p class=\"NormalInd\">Hvis der ikke forskes i nye og anderledes tilgange til sygdomsbehandling, risikerer vi, at udviklingen går i stå, og at vi overser eventuelle nyttige potentialer. Hvis ikke forskningen inden for alternativ behandling og naturmedicin fokuseres og samles ét sted, risikerer forskningsmiljøet at blive for lille og for spredt, og resultaterne kan gå tabt eller aldrig blive taget i brug, Det kræver også et stærkt og stabilt forskningsmiljø at holde sig opdateret om de alternative behandlingsformer og den udenlandske forskning i samme.</p>\r\n<p class=\"NormalInd\">Tal fra Kræftens Bekæmpelse viser, at op mod halvdelen af befolkningen vil bruge alternativ behandling eller naturmedicin i forbindelse med en kræftdiagnose. Det er derfor også vigtigt, at der af hensyn til patienternes sikkerhed og behandlingsmuligheder forskes i, hvilke alternative behandlingsformer og naturmedicin der har effekt, og hvilke der ikke har, og som i værste fald kan være skadelige for patienterne.</p>\r\n<p class=\"NormalInd\">Siden ViFAB blev nedlagt, er der ikke tilført forskningsmidler til området. Forslagsstillerne bemærker dog, at sundheds- og ældreministeren har oplyst, at der med finansloven for 2016 er afsat 5 mio. kr. til området. Midlerne fordeles med 4 mio. kr. til en forskningspulje og 1 mio. kr. til formidling, jf. svar på SUU alm. del – spørgsmål 141 (folketingsåret 2015-16).</p>\r\n<p class=\"NormalInd\">Forslagsstillerne hilser den øgede finansiering velkommen, men mener, at det vil være mest hensigtsmæssigt, hvis midlerne placeres i en uafhængig institution som nævnt ovenfor. På den måde vil det være nemmere og mere overskueligt at samle viden og forskningsresultater ét sted. Med de 5 mio. kr. der allerede er afsat, vil det være muligt at oprette en uafhængig institution, der kan forske i alternativ behandling og naturmedicin. Dette er baseret på, at ViFAB's bevilling, inden centeret blev nedlagt, var på 4,2 mio. kr., jf. SUU alm. del – spørgsmål 124 (folketingsåret 2013-14). Det vil være nødvendigt at tilføre den uafhængige institution årlige midler fra finansloven.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Jonas Dahl</span> (SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om oprettelse af en uafhængig institution, der skal sikre forskning i og udbrede viden om alternativ behandling og naturmedicin.</p>\r\n<p class=\"ForslagsNummer\">(Beslutningsforslag nr. B 67)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2015/1 BF 67",
            "stateLabel": "Forkastet",
            "references": [
                {
                    "shortName": "2015/1 BSF 67",
                    "title": "Forslag til folketingsbeslutning om oprettelse af en uafhængig institution, der skal sikre forskning i og udbrede viden om alternativ behandling og naturmedicin",
                    "presentationName": "Beslutningsforslag som fremsat",
                    "documentTypeId": 480,
                    "documentId": 177648,
                    "eliUri": "/eli/ft/20151BB00067",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20151/beslutningsforslag/b67/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/02/2016"
        },
        {
            "displayName": "Accession",
            "displayValue": "20151BB00067"
        },
        {
            "displayName": "Entydig dokumentidentifikation",
            "displayValue": "AX018331"
        },
        {
            "displayName": "Dato for førstegangsindlæggelse",
            "displayValue": "24/02/2016"
        },
        {
            "displayName": "Dato for indlæggelse",
            "displayValue": "24/02/2016"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "67"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}