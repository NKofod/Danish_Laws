{
    "id": 218581,
    "title": "Bekendtgørelse om borgerenergifællesskaber og forholdet mellem borgerenergifællesskaber og elhandelsvirksomheder og kollektive elforsyningsvirksomheder",
    "documentTypeId": "60",
    "isSagsforlobPeriodValid": true,
    "shortName": "BEK nr 2252 af 29/12/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om borgerenergifællesskaber og forholdet mellem borgerenergifællesskaber og elhandelsvirksomheder og kollektive elforsyningsvirksomheder<a class=\"FodnoteHenvisning\" name=\"Henvisning_id77394d8e-83c6-4c72-8e4c-7c66d78e2537\" href=\"#id77394d8e-83c6-4c72-8e4c-7c66d78e2537\">1)</a></p>\r\n<p class=\"Indledning2\">I medfør af § 6 b, stk. 13 og § 9, i lov om elforsyning, jf. lovbekendtgørelse nr. 119 af 6. februar 2020, som ændret ved lov nr. 2196 af 29. december 2020, fastsættes efter bemyndigelse i henhold til § 4, stk. 1, i bekendtgørelse nr. 1068 af 25. oktober 2019 om Energistyrelsens opgaver og beføjelser:</p>\r\n<p class=\"ParagrafGruppeOverskrift\">\r\n   <span>Anvendelsesområde og definitioner</span>\r\n</p>\r\n<p class=\"Paragraf\" id=\"id145a6cb4-12d6-4935-9ac0-c41b745a8bd3\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen finder anvendelse på borgerenergifællesskabers, elhandelsvirksomheders og kollektive elforsyningsvirksomheders opgaver og forpligtelser i forbindelse med deling, forbrug eller produktion af elektricitet inden for et borgerenergifællesskab.</p>\r\n<p class=\"Paragraf\" id=\"idd95d9913-e2d6-4433-b1e5-4c9b1be47ef6\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ved næsten realtid forståes i denne bekendtgørelse i forbindelse med elmåling, en kort tidsperiode, normalt ned til sekunder eller op til tidsrammen for afregning af ubalancer.</p>\r\n<p class=\"ParagrafGruppeOverskrift\">\r\n   <span>Generelle bestemmelser</span>\r\n</p>\r\n<p class=\"Paragraf\" id=\"idd9cd6d8d-bb1a-49b0-9b05-5a645ffb1a58\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Deltagelse i et borgerenergifællesskab og ejerskab af kapitalandele i et borgerenergifællesskab er åben og frivillig. Deltagelse i et borgerenergifællesskab og ejerskab af kapitalandele i et borgerenergifællesskab kan dog begrænses af borgerenergifællesskabets interessentskabskontrakt eller vedtægter.</p>\r\n<p class=\"Stk2\">\r\n   <span class=\"StkNr\" id=\"id114dc6be-782a-45cf-b582-7cb517bc3edb\">Stk. 2.</span> Deltagere og kapitalejere i et borgerenergifællesskab bevarer deres rettigheder og forpligtelser som elforbrugere, herunder som husholdningsforbruger og aktiv kunde.</p>\r\n<p class=\"Stk2\">\r\n   <span class=\"StkNr\" id=\"id47ebeadd-2a37-41ed-bcef-19af61a898f0\">Stk. 3.</span> Hvis en deltager eller kapitalejer i et borgerenergifællesskab trækker sig ud af borgerenergifællesskabet finder de relevante selskabsretlige regler anvendelse afhængig af selskabsformen. Retten til at trække sig ud af et borgerenergifællesskab påvirker ikke eventuelle hæftelsesforpligtelser for deltageren eller kapitalejeren i forhold til borgerenergifællesskabet eller forpligtelser indgået af borgerenergifællesskabet.</p>\r\n<p class=\"Stk2\">\r\n   <span class=\"StkNr\" id=\"idf555ce6e-284f-4b5f-90d0-449d8464868d\">Stk. 4.</span> En deltager eller kapitalejer i et borgerenergifællesskab anvender sin ret til at vælge elhandelsvirksomhed efter elforsyningsloven § 6, 2. pkt., når borgerenergifællesskabet indgår en aftale om levering og deling af elektricitet med en elhandelsvirksomhed, jf. § 11. Dette påvirker dog ikke deltagerens eller kapitalejerens adgang til frit at aftale levering af elektricitet med en anden elhandelsvirksomhed, forudsat at den krævede tilslutning og de nødvendige målepunkter er etableret.</p>\r\n<p class=\"Paragraf\" id=\"id27de004f-fe45-4b47-8788-663231b61066\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Et borgerenergifællesskab kan etableres og drives som en forening, et interessentskab, et andelsselskab eller et kapitalselskab.</p>\r\n<p class=\"Stk2\">\r\n   <span class=\"StkNr\" id=\"idba267b30-a9fd-438f-be4b-6a41e1905081\">Stk. 2.</span> Fysiske og juridiske personer, der træffer beslutninger på et borgerenergifællesskabs vegne må ikke deltage i omfattende kommercielle aktiviteter og have energisektoren som primært område for økonomisk aktivitet. 1. pkt. omfatter medlemmer af ledelsen i virksomheder, der har energisektoren som primært område for økonomisk aktivitet.</p>\r\n<p class=\"Stk2\">\r\n   <span class=\"StkNr\" id=\"id240c483c-122e-40ae-978b-516592448f9d\">Stk. 3.</span> Deltagere og kapitalejere i et borgerenergifællesskab, der deltager i omfattende kommercielle aktiviteter og har energisektoren som primært område for økonomisk aktivitet, må ikke opnå bestemmende indflydelse i borgerenergifællesskabet.</p>\r\n<p class=\"Stk2\">\r\n   <span class=\"StkNr\" id=\"id0d6a78b9-715b-4ca6-bfd8-ce364310e264\">Stk. 4.</span> Uanset stk. 2 og 3 kan et borgerenergifællesskab etableres som elhandelsvirksomhed efter § 8, stk. 2, med det formål at foranstalte deling af elektricitet i borgerenergifællesskabet.</p>\r\n<p class=\"Paragraf\" id=\"id3c9e119c-0fb2-4873-aa42-c3e041590cac\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Et borgerenergifællesskab kan ikke eje, etablere, købe eller leje distributionsnet.</p>\r\n<p class=\"ParagrafGruppeOverskrift\">\r\n   <span>Borgerenergifællesskabers aktiviteter vedrørende elektricitet og adgang til elektricitetsmarkeder</span>\r\n</p>\r\n<p class=\"Paragraf\" id=\"id5a9325f3-685b-4d85-a6c7-f5fde85d752d\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Borgerenergifællesskaber kan beskæftige sig med produktion, levering, forbrug, aggregering, energilagring, energieffektivitetsydelser eller ydelser til opladning af elektriske køretøjer eller yde andre energiydelser til sine deltagere eller kapitalejere.</p>\r\n<p class=\"Paragraf\" id=\"id227a5ecd-1ee1-40fb-b3fa-8901d2507dc9\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Borgerenergifællesskaber er økonomisk ansvarlige for de ubalancer, som de skaber i elektricitetssystemet, og skal derfor være balanceansvarlige parter eller delegere deres balanceansvar til en balanceansvarlig i overensstemmelse med artikel 5 i forordning (EU) 2019/943.</p>\r\n<p class=\"Paragraf\" id=\"id19293539-fe48-49ce-b2d4-9b653db30a38\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Et borgerenergifællesskab har adgang til alle elektricitetsmarkeder, enten direkte eller via tredjepart, på en ikke forskelsbehandlende måde.</p>\r\n<p class=\"Stk2\">\r\n   <span class=\"StkNr\" id=\"id1b4bab35-d651-4f37-ad53-af96f5f25948\">Stk. 2.</span> Et borgerenergifællesskab skal etableres som elhandelsvirksomhed eller som aggregatorvirksomhed og omfattes af alle respektive regler herfor for at deltage direkte i elmarkedet.</p>\r\n<p class=\"Paragraf\" id=\"id42ce99a6-67aa-49de-92db-fa22b7eb5a3f\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Borgerenergifællesskaber skal behandles på en ikkeforskelsbehandlende og forholdsmæssigt afpasset måde for så vidt angår deres aktiviteter, rettigheder og forpligtelser som elforbrugere producenter, elhandelsvirksomheder og aggregatorvirksomheder.</p>\r\n<p class=\"ParagrafGruppeOverskrift\">\r\n   <span>Deling af elektricitet</span>\r\n</p>\r\n<p class=\"Paragraf\" id=\"idb093a95f-7afb-4a93-b2c2-de7d11215dfd\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Et borgerenergifællesskab kan, inden for borgerenergifællesskabet via det kollektive net, foranstalte deling af elektricitet, der produceres på de af borgerenergifællesskabet ejede elproduktionsanlæg, eller på elproduktionsanlæg ejet af deltagere eller kapitalejere, i borgerenergifællesskabet.</p>\r\n<p class=\"Stk2\">\r\n   <span class=\"StkNr\" id=\"id6a757941-0515-482b-b81c-66ee629eb4be\">Stk. 2.</span> Deltagerne eller kapitalejerne kan forsynes med elektricitet fra produktionsanlæggene inden for borgerenergifællesskabet uden at være i direkte fysisk nærhed af elproduktionsanlægget og uden at være bag et fælles målepunkt.</p>\r\n<p class=\"Stk2\">\r\n   <span class=\"StkNr\" id=\"ide81b2a86-d3ff-462d-845a-5f4c5d751030\">Stk. 3.</span> Hvis elektricitet deles af et borgerenergifællesskab mellem dets deltagere eller kapitalejere, finder de gældende nettariffer og afgifter i forbindelse med disse elektricitetsstrømme anvendelse.</p>\r\n<p class=\"ParagrafGruppeOverskrift\">\r\n   <span>Aftalebaseret deling og oprindelsesgarantier</span>\r\n</p>\r\n<p class=\"Paragraf\" id=\"id5235dd03-f765-4e59-a581-5a34a2b6da87\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Deling af elektricitet i borgerenergifællesskabet foranstaltes gennem aftale om levering af elektricitet med en elhandelsvirksomhed til deltagere eller kapitalejere i borgerenergifællesskabet jf. dog § 8, stk. 2. Elhandelsvirksomheden varetager fordeling og modregning mellem borgerenergifællesskabets deltagere eller kapitalejere ud fra borgerenergifællesskabets anmodning.</p>\r\n<p class=\"Stk2\">\r\n   <span class=\"StkNr\" id=\"id6cc3f413-ba40-47bd-8e94-06d0362d713b\">Stk. 2.</span> Levering af elektricitet til borgerenergifællesskabets deltagere eller kapitalejere i henhold til aftaleforholdet efter stk. 1 skal både omfatte elektricitet, der er produceret og delt i borgerenergifællesskabet og elektricitet, der er produceret uden for borgerenergifællesskabet, hvis den delte elektricitet ikke fuldt ud dækker elektricitetsforbruget for deltagerne eller kapitalejerne i borgerenergifælleskabet.</p>\r\n<p class=\"Stk2\">\r\n   <span class=\"StkNr\" id=\"id07834c81-bb8a-4d8b-a8bf-ec2b7193daa0\">Stk. 3.</span> Kravet om aftale efter stk. 1 bortfalder, hvis borgerenergifællesskabet selv varetager elhandelsvirksomhed. I dette tilfælde skal borgerenergifællesskabet opfylde alle forpligtelser for varetagelsen af elhandelsvirksomhed.</p>\r\n<p class=\"Paragraf\" id=\"idce040183-3a33-4c38-8bdc-a664b4bccde2\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Borgerenergifællesskaber, skal jf. § 2 i bekendtgørelse om oprindelsesgaranti for VE-elektricitet anmode om udstedelse af oprindelsesgarantier for borgerenergifællesskabets delte produktion af VE-elektricitet.</p>\r\n<p class=\"Stk2\">\r\n   <span class=\"StkNr\" id=\"idcf065b24-ae82-4553-90b5-f9a97b3422ce\">Stk. 2.</span> Oprindelsesgarantierne skal annulleres af borgerenergifællesskabet eller dets elhandelsvirksomhed i forbindelse med delingen af elektriciteten inden for borgerenergifællesskabet.</p>\r\n<p class=\"Stk2\">\r\n   <span class=\"StkNr\" id=\"id7f146827-b02e-4657-af97-60b0731298c4\">Stk. 3.</span> Borgerenergifællesskabet kan vælge at annulleringen foretages af Energinet umiddelbart efter udstedelsen.</p>\r\n<p class=\"Stk2\">\r\n   <span class=\"StkNr\" id=\"id4831f10b-7d10-4b55-9e3d-7a018c983dc4\">Stk. 4.</span> Såfremt Energinet udvikler en model for næsten realtids-baserede oprindelsesgarantier, skal disse lægges til grund for deling.</p>\r\n<p class=\"ParagrafGruppeOverskrift\">\r\n   <span>Netvirksomheders samarbejde</span>\r\n</p>\r\n<p class=\"Paragraf\" id=\"id9fbd3ae5-60b4-4a04-b591-185f16eab16e\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Netvirksomheder skal samarbejde med borgerenergifællesskaber om at lette deling af elektricitet inden for borgerenergifællesskaber. Borgerenergifællesskaber retter henvendelse til netvirksomheder om behov for konkrete tiltag for at lette deling af elektricitet inden for det respektive borgerenergifællesskab.</p>\r\n<p class=\"Stk2\">\r\n   <span class=\"StkNr\" id=\"idb5d2bf43-97b8-4c20-b103-43cc4c6164bf\">Stk. 2.</span> Borgerenergifællesskaber skal kompensere netvirksomheder i form af særskilte gebyrer for konkrete tiltag, som netvirksomheder iværksætter jf. stk. 1.</p>\r\n<p class=\"Stk2\">\r\n   <span class=\"StkNr\" id=\"id1966a67d-7a0d-4669-a9af-5ec01eb9d221\">Stk. 3.</span> Forsyningstilsynet vurderer rimeligheden af kompensationen efter stk. 2.</p>\r\n<p class=\"Stk2\">\r\n   <span class=\"StkNr\" id=\"id2975a5e5-7469-47a7-bfd3-6e1292b9ad65\">Stk. 4.</span> Pligten til samarbejde med et borgerenergifællesskab efter stk. 1. indtræder for den netvirksomhed, der har bevilling til at drive netvirksomhed i det netområde, hvor borgerenergifællesskabet etableres og drives. Hvis et borgerenergifællesskab etableres og drives over flere netområder, vil pligten efter stk. 1 indtræde for de pågældende netvirksomheder i forhold til dette borgerenergifællesskab.</p>\r\n<p class=\"ParagrafGruppeOverskrift\">\r\n   <span>Tarifering</span>\r\n</p>\r\n<p class=\"Paragraf\" id=\"ida46ed137-9857-4567-9099-6fd43abe09cb\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Hvis borgerenergifællesskabers brug af nettet giver anledning til besparelser for de kollektive elforsyningsvirksomheder skal tariferingen af borgerenergifællesskaber udarbejdes ud fra de kollektive elforsyningsvirksomheders vurdering af fordelene for de kollektive elforsyningsvirksomheder ved borgerenergifællesskabers brug af nettet. Metoden til udarbejdelse af tariffer efter 1. pkt. godkendes af Forsyningstilsynet, jf. elforsyningsloven § 73 a.</p>\r\n<p class=\"ParagrafGruppeOverskrift\">\r\n   <span>Undtagelse fra leveringspligten</span>\r\n</p>\r\n<p class=\"Paragraf\" id=\"id7c3f5135-ca46-4aea-89ef-4a5306a1f32c\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> En elhandelsvirksomheds elprodukt, som udelukkende består i leveringen af elektricitet til deltagere eller kapitalejere i et borgerenergifællesskab, der alene er produceret på elproduktionsanlæg, der er ejet af borgerenergifællesskabet eller af deltagere eller kapitalejere i borgerenergifællesskabet, er ikke omfattet af pligten til levering af elektricitet efter elforsyningsloven § 6 b, stk. 1, jf. § 6 b, stk. 4, 5 og 8, selvom en eller flere deltagere eller kapitalejere i borgerenergifællesskabet er husholdningsforbrugere.</p>\r\n<p class=\"Stk2\">\r\n   <span class=\"StkNr\" id=\"id0c1e716a-8111-4a87-a879-b4968cb2ae46\">Stk. 2.</span> En elhandelsvirksomheds øvrige levering af elektricitet til deltagere eller kapitalejere i borgerenergifællesskaber, der er husholdningsforbrugere, skal ske via et elprodukt, der er omfattet af pligten til levering af elektricitet efter elforsyningsloven § 6 b, stk. 1, jf. § 6 b, stk. 4, 5 og 8.</p>\r\n<p class=\"ParagrafGruppeOverskrift\">\r\n   <span>Tilsyn</span>\r\n</p>\r\n<p class=\"Paragraf\" id=\"id5aca3da8-1ef3-43df-b6aa-8bb1a695244d\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Forsyningstilsynet skal identificere og overvåge fjernelsen af uberettigede hindringer og restriktioner for udviklingen af borgerenergifællesskaber.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"id979cc7a5-1800-46f4-8ec4-fbb21f9ae742\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Bekendtgørelsen træder i kraft den 31. december 2020.</p><div class=\"Givet\" id=\"Givet\"><p class=\"Givet\" align=\"center\">Energistyrelsen, den 29. december 2020</p><p class=\"Sign1\" align=\"center\">Martin Hansen</p><p class=\"Sign2\" align=\"right\">/ Lars Nielsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id77394d8e-83c6-4c72-8e4c-7c66d78e2537\" href=\"#Henvisning_id77394d8e-83c6-4c72-8e4c-7c66d78e2537\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2019/944/EU af 5. juni 2019 om fælles regler for det indre marked for elektricitet og om ændring af direktiv 2012/27/EU, EU-Tidende 2019, nr. L 158, side 125.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "popularTitle": "Borgerenergifællesskabsbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/2020"
        },
        {
            "displayName": "Accession",
            "displayValue": "B20200225205"
        },
        {
            "displayName": "Entydig dokumentidentifikation",
            "displayValue": "DB000266"
        },
        {
            "displayName": "Dato for førstegangsindlæggelse",
            "displayValue": "30/12/2020"
        },
        {
            "displayName": "Dato for indlæggelse",
            "displayValue": "30/12/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2252"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "29/12/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima-, Energi- og Forsyningsmin.,<br />Energistyrelsen, j.nr. 2019-92526"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}