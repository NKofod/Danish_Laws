{
    "id": 179922,
    "title": "Forslag til Lov om ændring af lov om kildeskatteloven og lov om indkomstbeskatning af aktieselskaber m.v. (Indførelse af skattepligt for udenlandske deltagere i danske kommanditselskaber m.v.)",
    "documentTypeId": "400",
    "isSagsforlobPeriodValid": true,
    "shortName": "2015/1 LSF 176",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 26. april 2016 af Lisbeth Bech Poulsen (SF), Jonas Dahl (SF) og Trine Torp (SF)</p>\r\n<p class=\"TitelPrefiks1\">Forslag</p>\r\n<p class=\"TitelPrefiks2\">til</p>\r\n<p class=\"Titel2\">Lov om ændring af lov om kildeskatteloven og lov om indkomstbeskatning af aktieselskaber m.v.</p>\r\n<p class=\"UnderTitel2\">(Indførelse af skattepligt for udenlandske deltagere i danske kommanditselskaber m.v.)</p>\r\n<p class=\"CentreretParagraf\">§ 1</p>\r\n<p class=\"Paragraf\">I kildeskatteloven, jf. lovbekendtgørelse nr. 117 af 29. januar 2016, som ændret ved § 3 i lov nr. 1884 af 29. december 2015, foretages følgende ændring:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">§ 2, stk. 1,</span> indsættes efter nr. 4 som nyt nummer:</p>\r\n<p class=\"Liste1\">\r\n   <span class=\"Liste1Nr\" id=\"idfa45406d-549f-486f-a713-d507a03a5eca\">»5)</span> Deltagere i kommanditselskaber omfattet af § 1 i lov om visse erhvervsdrivende virksomheder og deltagere i partnerselskaber omfattet af kapitel 21 i lov om aktie- og anpartsselskaber.«</p>\r\n<p class=\"Rykningsklausul\">Nr. 5-29 bliver herefter nr. 6-30.</p>\r\n<p class=\"CentreretParagraf\">§ 2</p>\r\n<p class=\"Paragraf\">I lov om indkomstbeskatning af aktieselskaber m.v., jf. lovbekendtgørelse nr. 680 af 20. maj 2015, som ændret ved § 2 i lov nr. 998 af 30. august 2015, foretages følgende ændring:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">§ 2, stk. 1,</span> indsættes som <span class=\"Italic\">litra i:</span></p>\r\n<p class=\"Liste1\">\r\n   <span class=\"Liste1Nr\" id=\"ide5538c20-9a06-4365-ab3c-be1fd7f232ac\">»i)</span> deltagere i kommanditselskaber omfattet af § 1 i lov om visse erhvervsdrivende virksomheder og deltagere i partnerselskaber omfattet af kapitel 21 i lov om aktie- og anpartsselskaber.«</p>\r\n<p class=\"CentreretParagraf\">§ 3</p>\r\n<p class=\"Stk2\">\r\n   <span class=\"StkNr\">Stk. 1.</span> Loven træder i kraft dagen efter bekendtgørelsen i Lovtidende.</p>\r\n<p class=\"Stk2\">\r\n   <span class=\"StkNr\">Stk. 2.</span> Loven har virkning for indkomstår, der påbegyndes efter fremsættelsen af lovforslaget.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til lovforslaget</p>\r\n<p class=\"NormalInd\">Lovforslaget er en genfremsættelse af lovforslag nr. L 88, folketingsåret 2014-15, 1. samling. Der henvises til www.folketingstidende.dk, Folketingstidende 2014-15, 1. samling, sektion A, L 88 som fremsat, sektion B, betænkning over L 88, og sektion F, møde 55 kl. 14.48.</p>\r\n<p class=\"NormalInd\">\r\n</p>\r\n<p class=\"NormalInd\">Den tidligere regering (Socialdemokratiet og Radikale Venstre) indgik den 19. december 2014 en aftale med Venstre, Dansk Folkeparti, Socialistisk Folkeparti, Enhedslisten og Det Konservative Folkeparti om en styrket indsats mod skattely på erhvervsområdet, hvor der med vedtagelsen af lovforslag nr. L 94, folketingsåret 2015-16, bl.a. blev indført krav om, at kommanditselskaber omfattes af registeret over reelle ejere.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne mener dog ikke, at initiativet er tilstrækkeligt, da det har vist sig, at danske kommanditselskaber fortsat kan benyttes til skatteunddragelse. Det er senest dokumenteret ved SKATs analyse: »Skattely – Brug og misbrug af kommanditselskaber« fra marts 2016 (folketingsåret 2015-16, Skatteudvalget, alm. del – bilag 165), som konkluderer, at danske kommanditselskaber kan anvendes som skattely eller medvirken hertil. Yderligere kan kommanditselskaber anvendes til skatteoptimering både i Danmrk og i udlandet. Risikoen er særlig høj for den del af kommanditselskaber, der har udenlandske ejere.</p>\r\n<p class=\"NormalInd\">\r\n</p>\r\n<p class=\"NormalInd\">Efter dansk skatteret er et aktieselskab eller anpartsselskab skattepligtigt i Danmark, hvis det er et dansk registreret selskab eller et udenlandsk selskab, der ledes fra Danmark.</p>\r\n<p class=\"NormalInd\">\r\n</p>\r\n<p class=\"NormalInd\">Et i Danmark registreret selskab vil være fuldt skattepligtigt til Danmark, uden at selskabet driver virksomhed i Danmark. Er der udelukkende virksomhed i udlandet, kan det land, hvor denne virksomhed drives, efter en indgået dobbeltbeskatningsoverenskomst have beskatningsretten til resultatet af denne virksomhed.</p>\r\n<p class=\"NormalInd\">\r\n</p>\r\n<p class=\"NormalInd\">Kommanditselskaber beskattes ikke som selskaber, men deltagerne beskattes. Det bør derfor fastslås, at deltagelse som selskabsdeltager i et dansk registreret kommanditselskab medfører, at den pågældende investor efter interne danske skatteregler er omfattet af begrænset skattepligt til Danmark.</p>\r\n<p class=\"NormalInd\">\r\n</p>\r\n<p class=\"NormalInd\">Hvis det pågældende kommanditselskab ikke har et fast driftssted i Danmark, anses den udenlandske selskabsdeltager efter praksis ikke for at være omfattet af begrænset skattepligt til Danmark.</p>\r\n<p class=\"NormalInd\">\r\n</p>\r\n<p class=\"NormalInd\">Der bør gælde samme skattepligtsregler for dansk registrerede kommanditselskaber og danske anpartsselskaber.</p>\r\n<p class=\"NormalInd\">\r\n</p>\r\n<p class=\"NormalInd\">Da kommanditselskaberne ikke er selvstændigt skattepligtige, men beskatningen sker hos deltagerne, er det nødvendigt at skabe interne danske skatteregler, der udvider den begrænsede skattepligt til at omfatte udenlandske deltagere i sådanne selskaber.</p>\r\n<p class=\"NormalInd\">\r\n</p>\r\n<p class=\"NormalInd\">I en række tilfælde er de pågældende deltagere allerede efter de gældende regler begrænset skattepligtige i Danmark, fordi kommanditselskaber driver virksomhed i Danmark fra et fast driftssted. Lovforslaget vil derfor ikke medføre ændringer for disse selskaber.</p>\r\n<p class=\"NormalInd\">\r\n</p>\r\n<p class=\"NormalInd\">Lovforslaget har således primært til formål at skabe dansk skattepligt for deltagere i selskaber, der ikke driver egentlig erhvervsmæssig virksomhed i Danmark, men hvor der bruges et dansk kommanditselskab som et »mellemselskab« for at skjule investeringen eller for at udnytte skatteregler.</p>\r\n<p class=\"NormalInd\">\r\n</p>\r\n<p class=\"NormalInd\">Lovforslaget rammer således ikke egentlige erhvervsmæssige investeringer i Danmark. I en række tilfælde vil investorer kunne henvise til, at de er skattemæssigt hjemmehørende i en stat, som Danmark har indgået en dobbeltbeskatningsoverenskomst med, og hvor bopælsstaten har beskatningsretten, fordi der ikke foreligger et fast driftssted i Danmark, sådan som denne er defineret i den pågældende dobbeltbeskatningsoverenskomst. Den tidligere skatteminister oplyste i forbindelse med samråd om lovforslag nr. L 88 (folketingsåret 2014-15, 1. samling, L 88 – samrådsspørgsmål A-C), at lovforslaget vil pålægge alle udenlandske deltagere selvangivelsespligt, hvilket vil udgøre en administrativ byrde for den omfattede gruppe. Forslagsstillerne er dog af den opfattelse, at det er en byrde, staten må være villig til at pålægge en relativt begrænset gruppe for at sikre, at danske kommanditselskaber ikke benyttes til skatteunddragelse.</p>\r\n<p class=\"NormalInd\">\r\n</p>\r\n<p class=\"NormalInd\">Lovforslaget vil således reelt kun ramme investorer, der er hjemmehørende i et skattelyland, og investorer, der ikke har oplyst om deres investering til skattemyndighederne i deres hjemland.</p>\r\n<p class=\"NormalInd\">\r\n</p>\r\n<p class=\"NormalInd\">Det er da også netop denne gruppe, som lovforslaget har til formål at ramme, så Danmark ikke medvirker til skatteunddragelse eller skatteundgåelse.</p>\r\n<p class=\"NormalInd\">\r\n</p>\r\n<p class=\"NormalInd\">Det må forventes, at de pågældende typer af investorer søger andre mål for deres investering. Dette vil medføre, at Danmark ikke bruges til internationalt skattefusk, og det er netop formålet med lovforslaget.</p>\r\n<p class=\"NormalInd\">\r\n</p>\r\n<p class=\"NormalInd\">Partnerselskaber omfattet af kapitel 21 i lov om aktie- og anpartsselskaber beskattes som kommanditselskaber. Det vil sige, at der ikke sker beskatning af selskabet, der skattemæssigt er transparent, men at der sker beskatning af selskabets resultat hos deltagerne.</p>\r\n<p class=\"NormalInd\">\r\n</p>\r\n<p class=\"NormalInd\">Der synes ikke på nuværende tidspunkt at være misbrug af partnerselskaber fra udenlandske investorers side. Men for at undgå, at udenlandske investorer vil omgå et lovindgreb vedrørende beskatning af deltagelse i kommanditselskaber ved at investere i partnerselskaber, bør de foreslåede regler også gælde for deltagere i partnerselskaber.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Lisbeth Bech Poulsen </span>(SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til lov om ændring af lov om kildeskatteloven og lov om indkomstbeskatning af aktieselskaber m.v. (Indførelse af skattepligt for udenlandske deltagere i danske kommanditselskaber m.v.).</p>\r\n<p class=\"ForslagsNummer\">(Lovforslag nr. L 176)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager lovforslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2015/1 LF 176",
            "stateLabel": "Bortfaldet",
            "references": [
                {
                    "shortName": "2015/1 LSF 176",
                    "title": "Forslag til Lov om ændring af lov om kildeskatteloven og lov om indkomstbeskatning af aktieselskaber m.v. (Indførelse af skattepligt for udenlandske deltagere i danske kommanditselskaber m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 179922,
                    "eliUri": "/eli/ft/201512L00176",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20151/lovforslag/l176/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/04/2016"
        },
        {
            "displayName": "Accession",
            "displayValue": "201512L00176"
        },
        {
            "displayName": "Entydig dokumentidentifikation",
            "displayValue": "AX018648"
        },
        {
            "displayName": "Dato for førstegangsindlæggelse",
            "displayValue": "27/04/2016"
        },
        {
            "displayName": "Dato for indlæggelse",
            "displayValue": "27/04/2016"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "176"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}