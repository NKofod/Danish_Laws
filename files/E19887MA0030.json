{
    "id": 118248,
    "title": "MOMSVEJL., AFGØRELSER 1988   1060 MN. UDSMYKNINGSKONKURRENCER ",
    "documentTypeId": "1490",
    "isSagsforlobPeriodValid": true,
    "shortName": "STV nr 20029 af 01/01/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>1060 Mn. Udsmykningskonkurrencer </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>Nævnet har behandlet en sag om en kunstners deltagelse i  \r\n\r\n udsmykningskonkurrencer. <BR>  \r\n\r\n</P>  \r\n\r\n<P>Det drejede sig om 3 indbudte konkurrencer, hvor hver deltager modtog et  \r\n\r\n vederlag til dækning af omkostningerne for udarbejdelsen af forslaget til  \r\n\r\n løsning af den stillede opgave. <BR>  \r\n\r\n</P>  \r\n\r\n<P>Herudover modtog kunstneren et beløb som hædersgave fra Statens Kunstfond.  \r\n\r\n<BR>  \r\n\r\n</P>  \r\n\r\n<P>Ved åbne konkurrencer kan alle interesserede deltage, uanset om der er  \r\n\r\n tale om deltagelse på amatør eller professionelt niveau. <BR>  \r\n\r\n</P>  \r\n\r\n<P>Deltagerne i en åben konkurrence sikres ikke et passende vederlag til  \r\n\r\n dækning af de i forbindelse med konkurrencen forbundne omkostninger. <BR>  \r\n\r\n</P>  \r\n\r\n<P>Ved indbudte (lukkede) konkurrencer er antallet af deltagere begrænset til  \r\n\r\n de af arrangørerne indbudte. Det må antages, at de indbudte deltagere har en  \r\n\r\n særlig sagkyndig ekspertise/anerkendelse inden for det område, som  \r\n\r\n konkurrencen dækker. <BR>  \r\n\r\n</P>  \r\n\r\n<P>De indbudte konkurrencer er endvidere kendetegnet ved, at samtlige  \r\n\r\n deltagere er garanteret et vederlag til dækning af omkostningerne i  \r\n\r\n forbindelse med udarbejdelse af forslaget, der i øvrigt fortsat tilhører  \r\n\r\n deltagerne. Den enkelte deltager holdes således skadesløs, uanset hvilket  \r\n\r\n udkast der præmieres. Indbudte konkurrencer må derfor i modsætning til åbne  \r\n\r\n konkurrencer betragtes som en mere erhvervspræget virksomhed, der minder  \r\n\r\n meget om udøvelse af konsulentvirksomhed. <BR>  \r\n\r\n</P>  \r\n\r\n<P>Det vederlag, som kunstneren i denne sag har modtaget, kan ikke anses som  \r\n\r\n prisbelønninger, da de er ydet til samtlige deltagere i konkurrencerne. <BR>  \r\n\r\n</P>  \r\n\r\n<P>Momsnævnet har truffet afgørelse om, at de vederlag, som kunstneren har  \r\n\r\n modtaget for sin deltagelse i udsmykningskonkurrencerne, er momspligtige, jf  \r\n\r\n momslovens § 2, stk 2. <BR>  \r\n\r\n</P>  \r\n\r\n<P>Der skal dog ikke betales moms af hædersgaven fra Statens Kunstfond. <BR>  \r\n\r\n</P>  \r\n\r\n<P>Nævnet finder endvidere, at deltagelse i udsmykningskonkurrencer må  \r\n\r\n sidestilles med momspligtig konsulentvirksomhed. <BR>  \r\n\r\n</P>  \r\n\r\n<P>Når de udarbejdede forslag (collager, tegninger og prøver) forbliver  \r\n\r\n deltagernes ejendom, er der ikke tale om salg af egne (momsfri) kunstværker i  \r\n\r\n forbindelse med en sådan konkurrence. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19887MA0030"
        },
        {
            "displayName": "Entydig dokumentidentifikation",
            "displayValue": "AN007206"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1988"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}