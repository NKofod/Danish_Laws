{
    "id": 133007,
    "title": "Cirkulære om udstedelse af visum ved grænsen til visumpligtige sømænd i transit\\n(Til politiet)",
    "documentTypeId": "150",
    "isSagsforlobPeriodValid": true,
    "shortName": "CIR nr 70 af 10/08/2010",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulære om udstedelse af visum ved grænsen til visumpligtige sømænd i transit</p>\r\n<p class=\"UnderTitel2\">(Til politiet)</p>\r\n<p class=\"Indledning2\">I medfør af udlændingebekendtgørelsens § 19, stk. 6, jf. bekendtgørelse nr. 270 af 22. marts 2010, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">1. Indledende bestemmelser</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Politiet kan efter bemyndigelse fra Udlændingeservice i særlige tilfælde ved grænsen udstede visum for op til 15 dages ophold med én indrejse eller visum med henblik på transit. Dette gælder dog ikke, hvis udlændingen er indberettet til Schengeninformationssystemet (SIS) som uønsket eller har indrejseforbud til Danmark, jf. udlændingebekendtgørelsens § 19, stk. 6.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Ved visumkodeksen forstås i dette cirkulære forordning om en fællesskabskodeks for visa (visumkodeks).</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Politiet bemyndiges til at udstede visum ved grænsen til visumpligtige sømænd i transit uden forelæggelse for Udlændingeservice i overensstemmelse med de bestemmelser, der er fastsat i afsnit 2 og 3.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Kan politiet ikke udstede visum efter de bestemmelser, der er fastsat i afsnit 2 og 3, forelægges ansøgningen for Udlændingeservice, medmindre der er grundlag for at afvise sømanden efter § 8.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">2. Udstedelse af visum ved grænsen her i landet til visumpligtige sømænd i transit</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> Visumpligtige sømænd, der skal indrejse i Danmark, herunder for at afmønstre et skib, påmønstre et skib eller ommønstre mellem to skibe, skal være i besiddelse af et visum.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> Politiet kan udstede visum med gyldighed for alle Schengenlande til en visumpligtig sømand, som skal afmønstre et skib, påmønstre et skib eller ommønstre mellem to skibe, hvor den pågældende skal arbejde eller har arbejdet som sømand, og som ved indrejsen her i landet ikke er i besiddelse af visum, hvis sømanden på grund af tidsnød og tvingende grunde ikke har kunnet ansøge om visum forinden indrejsen og efter anmodning dokumenterer, at der foreligger uforudsigelige og tvingende indrejsegrunde, jf. dog § 5.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Det er en betingelse for politiets udstedelse af visum efter stk. 1, at der foreligger et udfyldt ansøgningsskema om Schengenvisum, jf. visumkodeksens bilag I, som er underskrevet af sømanden, og at der foreligger en udfyldt ”Formular for visumpligtige sømænd i transit” (”Form for seafarers in transit who are subject to visa requirements”) (sømandsformularen), der er optrykt i visumkodeksens bilag IX, del 2. Denne formular skal være underskrevet af rederiet eller mægleren.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Ved ansøgning om visum efter stk. 1 opkræves betaling på 450 kr. Betalingen opkræves i øvrigt efter reglerne i visumkodeksens artikel 16. Der udstedes kvittering for betalingen. Der henvises nærmere til afsnit 3 for proceduren for behandlingen af sager.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> Politiet kan kun udstede visum efter § 4, såfremt følgende betingelser er opfyldt:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num1\">1)</span> Sømanden skal være i besiddelse af gyldigt pas eller anden gyldig rejselegitimation, herunder gyldig søfartsbog, med ret til rejse til Danmark og de andre Schengenlande. Er rejselegitimationen kun gyldig for rejse til et eller flere af Schengenlandene, begrænses visummets gyldighed til dette eller disse lande. Det må ikke være anført i rejselegitimationen eller på anden måde oplyst, at rejselegitimationen ikke er gyldig for tilbagerejse til udstederlandet.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num2\">2)</span> Sømanden skal have de nødvendige midler til sit underhold under det påtænkte ophold i Schengenområdet og til hjemrejsen til hjemlandet eller bopælslandet eller til gennemrejsen til et tredjeland, hvor den pågældende er sikret indrejse, eller være i stand til på lovlig vis at erhverve sig disse midler, herunder ved den garanti fra rederiet eller mægleren, der er en del af sømandsformularen, jf. § 4, stk. 2.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num3\">3)</span> Sømanden må ikke være indberettet til Schengeninformationssystemet (SIS) som uønsket eller have indrejseforbud til Danmark.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num4\">4)</span> Sømanden må ikke udgøre en trussel for Schengenlandenes offentlige orden, forhold til fremmede magter eller nationale sikkerhed eller sundhed.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Er sømanden omfattet af reglerne om høring af egne og andre Schengenlandes myndigheder, jf. udlændingebekendtgørelsens § 16, stk. 3 og 4, kan politiet ikke udstede visum til sømanden, jf. § 8. Oplysning om de nationaliteter, der er omfattet af reglerne om høring, findes og ajourføres løbende på politiets intranet.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> Visum efter § 4 udstedes som et visum med henblik på transit med gyldighed for alle Schengenlande.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Der udstedes visum for det tidsrum, den visumpligtige sømand har brug for, henset til formålet med ansøgningen og betingelserne for det forventede ophold, herunder for den tid der er nødvendig i forbindelse med transit. Visum udstedes som udgangspunkt for 5 dage, men kan udstedes for op til 15 dages ophold, hvis der er behov herfor, og dette efter anmodning dokumenteres, jf. dog § 5, stk. 1, nr. 1, 2. pkt.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Visum udstedes som udgangspunkt for én indrejse. Visum udstedes for to eller flere indrejser (mult), hvis der er behov herfor, og dette efter anmodning dokumenteres.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Visummet udstedes ved isætning af en visumsticker (type C) i sømandens rejselegitimation. I visumstickerens bemærkningsfelt anføres ”TRANSIT”, jf. visumkodeksens bilag VII, punkt 9 a).</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> Visum efter § 4 udstedes således, at det udløber senest tre måneder før udløbet af sømandens pas eller anden gyldig rejselegitimation.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Har sømanden fast bopæl i et andet land end hjemlandet, udstedes visummet i overensstemmelse med de betingelser, som er anført i stk. 1, og således at det udløber senest tre måneder før udløbet af tilbagerejsetilladelsen til bopælslandet.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Er en visumpligtig sømand ikke i besiddelse af gyldigt visum, og kan der ikke udstedes visum efter § 4, jf. § 5, afvises sømanden efter udlændingelovens § 28, stk. 1-4, jf. dog stk. 6, og stk. 8. Foreligger der imidlertid humanitære hensyn, hensyn til nationale interesser eller internationale forpligtelser, eller er der i øvrigt betænkeligheder ved at afvise sømanden, forelægges sagen for Udlændingeservice.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">3. Proceduren ved behandling af sager om udstedelse af visum ved grænsen i Schengenområdet til visumpligtige sømænd i transit</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9\">§ 9.</span> Skal en sømand påmønstre et skib, der er anløbet en dansk havn, eller som forventes at anløbe en dansk havn, følges følgende procedure, hvis sømanden skal have udstedt visum ved indrejsen i Schengenområdet:</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num1\">1)</span> Rederiet eller mægleren underretter politiet i den politikreds, hvor anløbshavnen er beliggende, om, at den visumpligtige sømand vil indrejse over en ydre grænse i Schengenområdet. Rederiet eller mægleren udfylder og underskriver den sømandsformular, der er nævnt i § 4, stk. 2. Rederiet eller mægleren kan samtidig vedlægge et udfyldt ansøgningsskema om Schengenvisum, som nævnt i § 4, stk. 2, samt indbetale beløbet for ansøgningen i overensstemmelse med § 4, stk. 3.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num2\">2)</span> Politiet i den politikreds, hvor anløbshavnen er beliggende, kontrollerer så hurtigt som muligt og i det omfang, det er muligt, om de oplysninger, som er tilvejebragt af rederiet eller mægleren, er korrekte, og om de betingelser, der fremgår af § 5, er opfyldt. Som led i denne undersøgelse kontrollerer politiet sømandens rejserute inden for Schengenområdet. Resultatet af kontrollen og en tilkendegivelse om, hvorvidt der som udgangspunkt kan udstedes visum ved indrejsen på baggrund af de foreliggende oplysninger, anføres på den sømandsformular, der er nævnt i § 4, stk. 2.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num3\">3)</span> Politiet i den politikreds, hvor anløbshavnen er beliggende, sender på fax, som e-mail eller på anden måde den udfyldte sømandsformular, der er nævnt i § 4, stk. 2, til grænsekontrolmyndigheden ved den ydre grænse, hvor sømanden indrejser i Schengenområdet. Er ansøgningsskemaet om Schengenvisum, der er nævnt i § 4, stk. 2, udfyldt, sendes dette ligeledes til grænsekontrolmyndigheden ved den ydre grænse, hvor sømanden indrejser i Schengenområdet, og det oplyses, om der er betalt beløb for ansøgningen i overensstemmelse med § 4, stk. 3. Oplysninger om faxnumre og øvrige kontaktoplysninger til grænsekontrolmyndigheder ved de ydre grænser i Schengenområdet findes og ajourføres løbende på politiets intranet. Visum udstedes af grænsekontrolmyndigheden ved den ydre grænse, hvor sømanden indrejser i Schengenområdet.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Indrejser sømanden i Schengenområdet over en ydre grænse i Danmark, og er der fra grænsekontrolmyndigheden i den havn, hvor sømanden skal påmønstre, modtaget de oplysninger, der fremgår af den sømandsformular, der er nævnt i § 4, stk. 2, udsteder politiet i den politikreds, hvor sømanden indrejser, et visum efter § 4, såfremt betingelserne efter § 5 efter de foreliggende oplysninger er opfyldt. Det er en betingelse, at der senest ved udstedelsen af visummet foreligger et udfyldt ansøgningsskema om Schengenvisum, jf. § 4, stk. 2, og at der er betalt beløb for ansøgningen i overensstemmelse med § 4, stk. 3. De regler om stempling af rejselegitimation, som rigspolitichefen fastsætter i medfør af udlændingebekendtgørelsens § 10, stk. 4, finder anvendelse.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10\">§ 10.</span> Skal en sømand afmønstre et skib, der er anløbet en dansk havn, eller som forventes at anløbe en dansk havn, med henblik på at udrejse over en ydre grænse inden for Schengenområdet, følges følgende procedure, hvis sømanden skal have udstedt visum ved afmønstringen:</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num1\">1)</span> Rederiet eller mægleren underretter politiet i den politikreds, hvor anløbshavnen er beliggende, om, at den visumpligtige sømand skal afmønstre i anløbshavnen og efterfølgende udrejse over en ydre grænse inden for Schengenområdet. Rederiet eller mægleren udfylder og underskriver den sømandsformular, der er nævnt i § 4, stk. 2. Rederiet eller mægleren kan samtidig vedlægge et udfyldt ansøgningsskema om Schengenvisum, som nævnt i § 4, stk. 2, samt indbetale beløbet for ansøgningen i overensstemmelse med § 4, stk. 3.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num2\">2)</span> Politiet i den politikreds, hvor anløbshavnen er beliggende, kontrollerer så hurtigt som muligt og i det omfang, det er muligt, om de oplysninger, som er tilvejebragt af rederiet eller mægleren, er korrekte, og om de betingelser, der fremgår af § 5, er opfyldt. Som led i denne undersøgelse kontrollerer politiet sømandens rejserute inden for Schengenområdet.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num3\">3)</span> Er betingelserne efter § 5 efter de foreliggende oplysninger opfyldt, og er de oplysninger, som er nævnt i nr. 2, korrekte, udsteder politiet i den politikreds, hvor anløbshavnen er beliggende, et visum efter § 4. Det er en betingelse, at der senest ved udstedelsen af visummet foreligger et udfyldt ansøgningsskema om Schengenvisum, jf. § 4, stk. 2, og at der er betalt beløb for ansøgningen i overensstemmelse med § 4, stk. 3. De regler om stempling af rejselegitimation, som rigspolitichefen fastsætter i medfør af udlændingebekendtgørelsens § 10, stk. 4, finder anvendelse.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11\">§ 11.</span> Skal en sømand afmønstre et skib, der er anløbet en dansk havn, eller som forventes at anløbe en dansk havn, og påmønstre et andet skib i en anden havn inden for Schengenområdet, følges følgende procedure, hvis sømanden skal have udstedt visum ved afmønstringen:</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num1\">1)</span> Rederiet eller mægleren underretter politiet i den politikreds, hvor anløbshavnen er beliggende, om, at den visumpligtige sømand skal afmønstre i anløbshavnen med henblik på at påmønstre et andet skib i en anden havn inden for Schengenområdet. Rederiet eller mægleren udfylder og underskriver den sømandsformular, der er nævnt i § 4, stk. 2. Rederiet eller mægleren kan samtidig vedlægge et udfyldt ansøgningsskema om Schengenvisum, som nævnt i § 4, stk. 2, samt indbetale beløbet for ansøgningen i overensstemmelse med § 4, stk. 3.</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num2\">2)</span> Politiet i den politikreds, hvor anløbshavnen er beliggende, kontrollerer så hurtigt som muligt og i det omfang, det er muligt, om de oplysninger, som er tilvejebragt af rederiet eller mægleren, er korrekte, og om de betingelser, der fremgår af § 5, er opfyldt. Som led i denne undersøgelse kontrollerer politiet sømandens rejserute inden for Schengenområdet.</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num3\">3)</span> Politiet i den politikreds, hvor anløbshavnen er beliggende, anmoder telefonisk eller på fax, ved e-mail eller på anden måde grænsekontrolmyndigheden i den havn, hvor sømanden skal påmønstre det andet skib, om at kontrollere, at det skib, som sømanden skal påmønstre, er anløbet eller forventes at anløbe. Oplysninger om faxnumre og øvrige kontaktoplysninger til grænsekontrolmyndigheder ved de ydre grænser i Schengenområdet findes og ajourføres løbende på politiets intranet.</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num4\">4)</span> Er betingelserne efter § 5 efter de foreliggende oplysninger opfyldt, og er de oplysninger, som er nævnt i nr. 2, korrekte, udsteder politiet i den politikreds, hvor anløbshavnen er beliggende, et visum efter § 4. Det er en betingelse, at der senest ved udstedelsen af visummet foreligger et udfyldt ansøgningsskema om Schengenvisum, jf. § 4, stk. 2, og at der er betalt beløb for ansøgningen i overensstemmelse med § 4, stk. 3. De regler om stempling af rejselegitimation, som rigspolitichefen fastsætter i medfør af udlændingebekendtgørelsens § 10, stk. 4, finder anvendelse.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Modtager en politikreds fra en grænsekontrolmyndighed inden for Schengenområdet en anmodning om at kontrollere, om et skib er anløbet eller forventes at anløbe en havn, der er beliggende i politikredsen, undersøges dette, eventuelt ved en henvendelse til havnemyndigheden, hvorefter den anmodende grænsekontrolmyndighed underrettes telefonisk eller på fax, ved e-mail eller på anden måde om resultatet af undersøgelsen. Oplysninger om faxnumre og øvrige kontaktoplysninger til grænsekontrolmyndigheder ved de ydre grænser i Schengenområdet findes og ajourføres løbende på politiets intranet.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12\">§ 12.</span> Udsteder politiet visum ved grænsen, opbevarer politiet ansøgningsskemaet og anden relevant dokumentation i mindst to år fra den dato, hvor der blev truffet afgørelse.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13\">§ 13.</span> Den almindelige landlovsret for udenlandske besætningsmedlemmer på skibe i danske havne, jf. udlændingebekendtgørelsens § 12, stk. 2, berøres ikke af dette cirkulære.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">4. Ikrafttræden</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14\">§ 14.</span> Cirkulæret træder i kraft den 13. august 2010.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Cirkulære nr. 7 af 31. januar 2002 om udstedelse af visum ved indrejsen til visumpligtige sømænd i transit ophæves.</p><div class=\"Givet\" id=\"Givet\"><p class=\"Givet\" align=\"center\">Udlændingeservice, den 10. august 2010</p><p class=\"Sign1\" align=\"center\">Henrik Grunnet</p><p class=\"Sign2\" align=\"right\">/ Inge Bruhn Thomsen</p></div>\r\n",
    "isHistorical": false,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/08/2010"
        },
        {
            "displayName": "Accession",
            "displayValue": "C20100007009"
        },
        {
            "displayName": "Entydig dokumentidentifikation",
            "displayValue": "BC000631"
        },
        {
            "displayName": "Dato for førstegangsindlæggelse",
            "displayValue": "12/08/2010"
        },
        {
            "displayName": "Dato for indlæggelse",
            "displayValue": "11/04/2015"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "10/08/2010"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Udlændingeservice"
        },
        {
            "displayName": "Ressortministeriets journalnummer",
            "displayValue": "Ministeriet for Flygtninge, Indvandrere og Integration, <br />Udlændingeservice, j.nr. 10/13743"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}