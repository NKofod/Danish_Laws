{
    "id": 59618,
    "title": "Meddelelse om justitsministeriets fortolkning af reglen i adoptionslovens § 4a, stk. 2, jfr. adoptionsbekendtgørelsens § 4, stk. 2, om adoption uden samrådsgodkendelse. ",
    "documentTypeId": "720",
    "isSagsforlobPeriodValid": false,
    "shortName": "MED nr 11183 af 23/03/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse om justitsministeriets fortolkning af  \r\n\r\n reglen i adoptionslovens § 4a, stk. 2, jfr. adoptionsbekendtgørelsens § 4,  \r\n\r\n stk. 2, om adoption uden samrådsgodkendelse. </H1>  \r\n\r\n<P></P>  \r\n\r\n<BR>  \r\n\r\n<P>Ansøgerinden var 58 år, enlig og fraskilt. Hun ønskede at adoptere 2  \r\n\r\n østriske børn på henholdsvis 10 år og 7 år. </P>  \r\n\r\n<P>Samrådet havde 2 gange afslået ansøgningen om godkendelse som adoptant, og  \r\n\r\n begge gange var samrådets afgørelse blevet stadfæstet af adoptionsnævnet  \r\n\r\n (senest på et møde den 16. november 1978). </P>  \r\n\r\n<P>Ansøgerinden havde siden februar 1978 haft de østriske myndigheders  \r\n\r\n tilladelse til at have børnene fast i pleje hos sig på sin bopæl i Østrig, og  \r\n\r\n i august 1978 havde en dansk kommune meddelt hende permanent plejetilldelse  \r\n\r\n til børnene. </P>  \r\n\r\n<P>Ansøgerinden ansøgte herefter justitsministeriet om tilladelse til at  \r\n\r\n gennemføre adoptionerne uden samrådsgodkendelse. I den anledning udtalte  \r\n\r\n justitsministeriet bl.a. følgende: &#187;Reglerne om samrådsgodkendelse  \r\n\r\n findes i adoptionslovens § 4a. Efter stk. 1 må adoption af personer under 18  \r\n\r\n år kun bevilges, når ansøgeren er godkendt som adoptant. Efter bestemmelsens  \r\n\r\n stk. 2 kræves godkendelse dog ikke ved adoption af ægtefælles barn eller  \r\n\r\n adoptivbarn eller efter regler fastsat af justitsministeren i tilfælde, hvor  \r\n\r\n der består nært slægtsskab eller andet særligt tilknytningsforhold mellem  \r\n\r\n adoptanten og adoptivbarnet eller dettes forældre. </P>  \r\n\r\n<P>De nærmere regler er fastsat i adoptionsbekendtgørelsens § 4, stk. 2. Det  \r\n\r\n fremgår heraf, at godkendelse ikke kræves ved adoption af ægtefælles barn  \r\n\r\n eller adoptivbarn, søskendes barn eller barn af forældre, som ansøgerne  \r\n\r\n gennem nært og længerevarende bekendtskab er særlig nært knyttet til. </P>  \r\n\r\n<P>Reglen om adoption uden samrådsgodkendelse forudsætter efter  \r\n\r\n justitsministeriets opfattelse, at adoptantens kendskab til børnene hidrører  \r\n\r\n fra tiden forud for etableringen af det plejeforhold, der søges formaliseret  \r\n\r\n ved adoption. Er kontakten til børnene først skabt ved plejeforholdet, må  \r\n\r\n ansøgeren godkendes af samrådet, også selv om plejeforholdet er af længere  \r\n\r\n varighed. Det er herefter adoptionssamrådet, der afgør, om plejeforholdets  \r\n\r\n længde på et tidspunkt kan føre til, at der meddeles godkendelse som  \r\n\r\n adoptant.&#171; </P>  \r\n\r\n<P>Justitsministeriet henviste herefter ansøgerinden til påny at rette  \r\n\r\n henvendelse til adoptionssamrådet, såfremt hun fortsat måtte ønske at  \r\n\r\n adoptere børnene. </P>  \r\n\r\n<P>P.N.V. </P>  \r\n\r\n<P>Hornslet </P>  \r\n\r\n<P>Til samtlige adoptionssamråd og socialcentre. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Forskriften er udsendt som adoptionsnævnets meddelelse nr. 21.(ANM nr. 21.)"
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19781118332"
        },
        {
            "displayName": "Entydig dokumentidentifikation",
            "displayValue": "CM018573"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/10/2014"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11183"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "23/03/1978"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Civilretsdirektoratet"
        },
        {
            "displayName": "Ressortministeriets journalnummer",
            "displayValue": "J.nr. 1978-10-88."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}