{
    "id": 114312,
    "title": "Pressenævnets kendelse i sag 2007-6-601 og 604",
    "documentTypeId": "240",
    "isSagsforlobPeriodValid": true,
    "shortName": "KEN nr 10298 af 19/12/2007",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag 2007-6-601 og 604</p><div class=\"Resume\"><p class=\"Tekst2\"><div>Resumé</div></p><p class=\"Tekst2\"><div>Klager klagede over en artikel i Dagbladet Holstebro, Struer/Lemvig Folkeblad.</div></p><p class=\"Tekst2\"><div><span class=\"Bold\">Pressenævnets begrundelse og afgørelse:</span></div></p><p class=\"Tekst2\"><div><span class=\"Bold\">Det følger af de vejledende regler for god presseskik, at det er massemediernes opgave at bringe korrekt og hurtig information.</span> <span class=\"Bold\">Så langt det er muligt, bør det kontrolleres, om de oplysninger, der gives, er korrekte, jf. punkt A.1.</span> <span class=\"Bold\">Pressenævnet finder, at Dagbladet Holstebro, Struer/Lemvig Folkeblad ikke havde grund til at betvivle rigtigheden af politiets oplysninger, og avisen har således ikke tilsidesat god presseskik ved ikke at kontrollere politiets oplysninger.</span> <span class=\"Bold\">Pressenævnet finder på denne baggrund, at der vedrørende dette punkt ikke er grundlag for at udtale kritik af Dagbladet Holstebro, Struer/Lemvig Folkeblad.</span></div></p><p class=\"Tekst2\"><div><span class=\"Bold\">Pressenævnet lægger til grund, at der blev fundet 20 kilo krudt på [K]s bopæl, og at et kanonslag indeholder mellem 20 og 50 gram krudt.</span> <span class=\"Bold\">Overskriften kan forlede til den opfattelse, at der blev produceret bomber med henblik på videresalg, men det fremgår dog tilstrækkelig klart af artiklen, at [K] havde forklaret, at ”bomberne kun var til eget forbrug”, og at der ikke var tegn på videresalg.</span> <span class=\"Bold\">Nævnet udtaler ikke kritik af overskriftens formulering.</span></div></p><p class=\"Tekst2\"><div><span class=\"Bold\">Efterfølgende blev der sået tvivl om, hvorvidt det var ”sort” krudt.</span> <span class=\"Bold\">Dagbladet Holstebro, Struer gjorde den 22. oktober 2007 opmærksom herpå.</span> <span class=\"Bold\">Nævnet finder det uheldigt, at det ikke også fremgik af Lemvig Folkeblad-udgaven, men af både Dagbladet Holstebro, Struer-udgaven og Lemvig Folkeblad-udgaven den 10. december 2007 fremgik det, at der var tvivl om, hvilken slags krudt der var tale om, og nævnet udtaler ikke sin kritik.</span></div></p><p class=\"Tekst2\"><div><span class=\"Bold\">Pressenævnet finder, at der var sådan en offentlig interesse i sammenhængen mellem fund af fyrværkeri på [K]s bopæl og fyrværkeriulykken i 2006, at der var belæg for at nævne forholdet, og nævnet udtaler ikke kritik heraf.</span></div></p><p class=\"Tekst2\"><div>Pressenævnet finder, at Dagbladet Holstebro, Struer/Lemvig Folkeblad heller ikke i øvrigt har tilsidesat god presseskik.</div></p></div><p class=\"Tekst2\"><div align=\"Left\">[A] har i henhold til fuldmagt klaget på vegne af [K] over en artikel i Dagbladet Holstebro, Struer/Lemvig Folkeblad den 19. oktober 2007, idet han mener, at god presseskik er tilsidesat.</div></p><p class=\"Tekst2\"><div align=\"Left\">Dagbladet Holstebro, Struer og Lemvig Folkeblad er én avis, men udgaverne adskiller sig ved lokalstoffet.</div></p><p class=\"Tekst2\"><div align=\"Left\"><span class=\"BoldUnderline\">1.</span> <span class=\"BoldUnderline\">Sagsfremstilling</span></div></p><p class=\"Tekst2\"><div align=\"Left\">Dagbladet Holstebro, Struer/Lemvig Folkeblad bragte den 19. oktober 2007 forsiden ”<span class=\"Italic\">FAMILIEFAR BAG STOR BOMBEFABRIK” </span>og med mindre typer ”<span class=\"Italic\">SPRÆNGSTOF:</span> <span class=\"Italic\">Ammunitionsrydderne fra Skive Kaserne måtte i aftes rykke ud til en villa i Vemb.</span> <span class=\"Italic\">En 31-årig far til tre havde indrettet en bombefabrik med sort krudt og flere halvfærdige bomber”.</span></div></p><p class=\"Tekst2\"><div align=\"Left\">Inde i avisen bragte avisen en artikel under overskriften <span class=\"Italic\">”HUS FORVANDLET TIL BOMBEFABRIK”</span> og underoverskriften <span class=\"Italic\">”Mand fra Vemb havde 20 kilo sort krudt liggende til fremstilling af krysantemumbomber.</span> <span class=\"Italic\">Det kunne have jævnet huset med jorden.” </span>Af artiklen fremgik følgende:</div></p><p class=\"Tekst2\"><div align=\"Left\">”En 31-årig mand havde veritabelt omdannet sit hus til sin egen lille fyrværkerifabrik på Burvej i Vemb.</div></p><p class=\"Tekst2\"><div align=\"Left\">Det kunne politiet konstatere, da det efter et anonymt tip i aftes kort før klokken 20 ransagede den 31-åriges bopæl.</div></p><p class=\"Tekst2\"><div align=\"Left\">Her fandt ordensmagten blandt andet 20 kilo sort krudt og en del halvfærdige krysantemumbomber.</div></p><p class=\"Tekst2\"><div align=\"Left\"><span class=\"Italic\">Til eget brug</span></div></p><p class=\"Tekst2\"><div align=\"Left\">”Indtil videre er han sigtet for at have overtrådt fyrværkeriloven. Men vi skal have vurderet om det er groft nok til, at han kan sigtes efter straffelovens paragraf om bombefremstilling.” fortæller leder af politiet i Holstebro, Jens Christensen.</div></p><p class=\"Tekst2\"><div align=\"Left\">Den 31-årige har forklaret til politiet, at bomberne kun var til eget forbrug, og at der ingen planer var om at sælge dem videre:</div></p><p class=\"Tekst2\"><div align=\"Left\">”Det tager vi som udgangspunkt indtil videre. Vi har ingen tegn på, at han skulle have solgte nogle af bomberne, men det er noget af det vi skal have efterforsket i den næste tid,” siger Jens Christensen, leder af politiet i Holstebro.</div></p><p class=\"Tekst2\"><div align=\"Left\"><span class=\"Italic\">Stor fare</span></div></p><p class=\"Tekst2\"><div align=\"Left\">Da politiet havde fundet frem til den lille bombefabrik, stod det hurtigt klart, at de ikke selv vil begynde at fjerne de store mænger krudt, og derfor blev ammunitionsrydderne fra Skive Kaserne tilkaldt for at uskadeliggøre fabrikken.</div></p><p class=\"Tekst2\"><div align=\"Left\">”20 kilo er altså en temmelig stor mængde krudt,” forklarer Ole Lauridsen fra Hærens Ingeniør- &amp; ABC-skole på Skive Kaserne.</div></p><p class=\"Tekst2\"><div align=\"Left\">”I et normalt kanonslag er der et sted mellem 20 og 50 gram krudt, så vi taler her om en mængde, der kan give et ordentligt brag. Krysantemumbomber kommer i forskellige størrelser, så hvor mange, han kan have lavet af 20 kilo, er svært at vurdere. Men det kunne blive til en del,” siger Ole Lauridsen.</div></p><p class=\"Tekst2\"><div align=\"Left\"><span class=\"Italic\">Hvor stor skade kunne det have forvoldt, hvis det gik af på en gang?</span></div></p><p class=\"Tekst2\"><div align=\"Left\">”Huset ville nok have været jævnet med jorden. Det er ikke noget, man skal spøge med, men der er altid nogen der ikke kan finde ud af det.”</div></p><p class=\"Tekst2\"><div align=\"Left\">Samme dag bragte Dagbladet Holstebro, Struer/Lemvig Folkeblad en artikel under overskriften <span class=\"Italic\">”Sommeren har været fyldt med fyrværkeri” </span>og underoverskriften <span class=\"Italic\">”Himlen over Vemb har været oplyst af de flotte raketter, siden 31-årig bombefabrikant flytte til byen.</span> <span class=\"Italic\">Kirkegårdsgængere er blevet generet”.</span> Af artiklen fremgik bl.a. følgende:</div></p><p class=\"Tekst2\"><div align=\"Left\">”VEMB: Det er ikke gået stille af, at en 31-årig mand er flyttet til Vemb med kone og tre små børn.</div></p><p class=\"Tekst2\"><div align=\"Left\">Siden familien flyttede ind i et hus nær kirken, har himlen over byen ofte været oplyst af raketglans.”</div></p><p class=\"Tekst2\"><div align=\"Left\">Til artiklen var indsat tre fotografier med følgende billedtekster:</div></p><p class=\"Tekst2\"><div align=\"Left\">”TRYKBØLGE: Hvis en bombefabrik eksploderer, går det grueligt galt. I Thy sidste jul kunne trykbølgen mærkes 15 kilometer væk, da en skurvogn sprang i luften. To mænd blev dræbt.”</div></p><p class=\"Tekst2\"><div align=\"Left\">og</div></p><p class=\"Tekst2\"><div align=\"Left\">”SUPERBRAG. Få dage før jul blev to mand dræbt i Thy, da en bombefabrik sprang i luften. Her ryddes der op efter ulykkes.”</div></p><p class=\"Tekst2\"><div align=\"Left\">og</div></p><p class=\"Tekst2\"><div align=\"Left\">”KIRKEUFRED. Der har ikke været så fredeligt omkring Vemb Kirke efter, at en 31-årig mand er flyttet til bygen. Han har fyret krudt af hele sommeren.”</div></p><p class=\"Tekst2\"><div align=\"Left\">Dagbladet Holstebro, Struer-udgaven bragte den 22. oktober 2007 under overskriften <span class=\"Italic\">”Militæret undersøger krudt nærmere” </span>følgende artikel:</div></p><p class=\"Tekst2\"><div align=\"Left\">”VEMB: Det er nu op til militærets eksperter at fastslå, hvilken slags krudt det var, som politiet torsdag aften konfiskerede hos en 31-årig mand fra Vemb.</div></p><p class=\"Tekst2\"><div align=\"Left\">Holstebro Politi bekræfter, at manden over for dem har fortalt, at det ikke var sort krudt, som politiet beslaglagde, da det efter et anonymt tip ransagede mandens hjem.</div></p><p class=\"Tekst2\"><div align=\"Left\">”Han fortæller, at det er anden form for krudt, som er langt mindre eksplosiv,” fortæller leder af Holstebro Politi, Jens Christensen.</div></p><p class=\"Tekst2\"><div align=\"Left\">”Det kan godt være sandt. Vores formodning var, at det var sort krudt. Og det er det, vi har sagt og skrevet i døgnrapporten. Det er militæret, der nu undersøger krudtet, og så må vi se, hvad der sker. Men for os gør det umiddelbart ikke den store forskel,” siger Jens Christensen.</div></p><p class=\"Tekst2\"><div align=\"Left\">Politilederen tilføjer: ”Manden er sigtet for ulovlig fremstilling af fyrværkeri, og det ændres der ikke på uanset hvilken form for krudt, der er tale om,” Han fortæller dog, at det i en eventuel retssag kan komme til at spille en rolle, hvilken slags krudt der er tale om, når dets eksplosivitet skal vurderes.”</div></p><p class=\"Tekst2\"><div align=\"Left\">Dagbladet Holstebro, Struer/Lemvig Folkeblad bragte den 10. december 2007 under overskriften <span class=\"Italic\">”Bombesag afgøres næppe før jul”</span> følgende artikel:</div></p><p class=\"Tekst2\"><div align=\"Left\">”VEMB: Der kommer næppe nogen afgørelse på bombesagen fra Vemb, hvor en familiefar ifølge politiet producerede krysantemumbombe i sit hus, før jul.</div></p><p class=\"Tekst2\"><div align=\"Left\">Det fortæller leder af politiet i Holstebro, Jens Christensen.</div></p><p class=\"Tekst2\"><div align=\"Left\">”Vi venter stadig på at få en rapport fra sprængstofeksperterne på, hvor eksplosivt det konfiskerede krudt er,” fortæller Jens Christensen.</div></p><p class=\"Tekst2\"><div align=\"Left\">Først når den rapport foreligger, kan politiet træffe afgørelse i sagen.</div></p><p class=\"Tekst2\"><div align=\"Left\">”Krudtets eksplosivitet er en af de faktorer, der bestemmer, hvilken paragraf vedkommende tiltales efter,” siger Jens Christensen.</div></p><p class=\"Tekst2\"><div align=\"Left\">Sagen begyndte at rulle, da forsvarets ammunitionsryddere i slutningen af oktober rykkede ud til en adresse i Vemb, hvor de fandt omkring 20 kilo krudt og dele af krysantemumbomber.”</div></p><p class=\"Tekst2\"><div align=\"Left\"><span class=\"BoldUnderline\">2.</span> <span class=\"BoldUnderline\">Parternes synspunkter</span></div></p><p class=\"Tekst2\"><div align=\"Left\"><span class=\"Bold\">2.1.</span> <span class=\"Bold\">[K]s synspunkter</span></div></p><p class=\"Tekst2\"><div align=\"Left\">[A] har oplyst, at [K] er den omtalte ”familiefar”.</div></p><p class=\"Tekst2\"><div align=\"Left\">[A] har anført, at overskriften til artiklen ikke stemmer overens med de faktiske forhold i sagen. Ordet ”bombefabrik” giver associationer om, at der fremstilles bomber med videresalg for øje, hvilket der ikke er fundet bevis for i sagen. Anvendelsen af ”stor” giver indtryk af, at der er tale om fremstilling i stor skala, selvom der kun blev fundet få bomber.</div></p><p class=\"Tekst2\"><div align=\"Left\">I artiklen oplyses det fejlagtigt, at der var tale om ”sort” krudt, og at der blev fundet krysantemumbomber. Der var tale om langt mindre farlig krudt til fremstilling af fyrværkeri, og der blev ikke fundet krysantemumbomber. Ved at bringe voldsomme billeder fra dødsulykken fra fyrværkerieksplosionen i Thy i 2006 sker der en proportionsforvrængning. Der er ikke belæg for sammenligningen.</div></p><p class=\"Tekst2\"><div align=\"Left\">[A] har herudover anført, at avisen ikke har forsøgt at få en kommentar fra hovedpersonen. Klager bor som skrevet i nærheden af Vemb kirke, hvorfor det ikke havde været vanskeligt at finde frem til [K].</div></p><p class=\"Tekst2\"><div align=\"Left\">[A] har endelig anført, at det er i strid med god presseskik at benytte unavngivne kilder.</div></p><p class=\"Tekst2\"><div align=\"Left\"><span class=\"Bold\">2.2.</span> <span class=\"Bold\">Dagbladet Holstebro, Struer/Lemvig Folkeblads synspunkter</span></div></p><p class=\"Tekst2\"><div align=\"Left\">Dagbladet Holstebro, Struer/Lemvig Folkeblad har anført, at artiklen bygger på oplysninger, avisen har fået fra politiet. Ifølge politiets oplysninger blev der fundet 20 kilo sort krudt og en del halvfærdige krysantemumbomber. Politiet stod inde for oplysningerne på det tidspunkt, hvor artiklen skulle afleveres. I løbet af weekenden kom der nye oplysninger i sagen, hvilket ved en fejl kun blev fulgt op i Dagbladet Holstebro, Struer-udgaven den 22. oktober 2007. Heraf fremgik det bl.a., at der ikke var tale om sort krudt.</div></p><p class=\"Tekst2\"><div align=\"Left\">Politiet må ikke oplyse navn og bopæl på en sigtet person til medierne, hvorfor avisen var afskåret fra at indhente en kommentar fra fyrværkeriproducenten.</div></p><p class=\"Tekst2\"><div align=\"Left\">Avisen har endelig anført, at brugen af anonyme kilder ikke er i strid med god presseskik.</div></p><p class=\"Tekst2\"><div align=\"Left\"><span class=\"BoldUnderline\">3.</span> <span class=\"BoldUnderline\">Pressenævnets begrundelse og afgørelse</span><span class=\"Bold\">:</span></div></p><p class=\"Tekst2\"><div align=\"Left\">I sagens behandling har følgende nævnsmedlemmer deltaget:</div></p><p class=\"Tekst2\"><div align=\"Left\">Axel Kierkegaard, Finn Rowold, Lene Sarup og Marianne Druedahl.</div></p><p class=\"Tekst2\"><div align=\"Left\">Det følger af de vejledende regler for god presseskik, at det er massemediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives, er korrekte, jf. punkt A.1. Pressenævnet finder, at Dagbladet Holstebro, Struer/Lemvig Folkeblad ikke havde grund til at betvivle rigtigheden af politiets oplysninger, og avisen har således ikke tilsidesat god presseskik ved ikke at kontrollere politiets oplysninger. Pressenævnet finder på denne baggrund, at der vedrørende dette punkt ikke er grundlag for at udtale kritik af Dagbladet Holstebro, Struer/Lemvig Folkeblad.</div></p><p class=\"Tekst2\"><div align=\"Left\">Pressenævnet lægger til grund, at der blev fundet 20 kilo krudt på [K]s bopæl, og at et kanonslag indeholder mellem 20 og 50 gram krudt. Overskriften kan forlede til den opfattelse, at der blev produceret bomber med henblik på videresalg, men det fremgår dog tilstrækkelig klart af artiklen, at [K] havde forklaret, at ”bomberne kun var til eget forbrug”, og at der ikke var tegn på videresalg. Nævnet udtaler ikke kritik af overskriftens formulering.</div></p><p class=\"Tekst2\"><div align=\"Left\">Efterfølgende blev der sået tvivl om, hvorvidt det var ”sort” krudt. Dagbladet Holstebro, Struer gjorde den 22. oktober 2007 opmærksom herpå. Nævnet finder det uheldigt, at det ikke også fremgik af Lemvig Folkeblad-udgaven, men af både Dagbladet Holstebro, Struer-udgaven og Lemvig Folkeblad-udgaven den 10. december 2007 fremgik det, at der var tvivl om, hvilken slags krudt der var tale om, og nævnet udtaler ikke sin kritik.</div></p><p class=\"Tekst2\"><div align=\"Left\">Pressenævnet finder, at der var sådan en offentlig interesse i sammenhængen mellem fund af fyrværkeri på [K]s bopæl og fyrværkeriulykken i 2006, at der var belæg for at nævne forholdet, og nævnet udtaler ikke kritik heraf.</div></p><p class=\"Tekst2\"><div align=\"Left\">Pressenævnet finder, at Dagbladet Holstebro, Struer/Lemvig Folkeblad heller ikke i øvrigt har tilsidesat god presseskik.</div></p><p class=\"Tekst2\"><div align=\"Left\">Afgjort den 19. december 2007</div></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/2007"
        },
        {
            "displayName": "Accession",
            "displayValue": "W20071029825"
        },
        {
            "displayName": "Entydig dokumentidentifikation",
            "displayValue": "AA004084"
        },
        {
            "displayName": "Dato for indlæggelse",
            "displayValue": "22/12/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10298"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "19/12/2007"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2007-6-601 og 604"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}