{
    "id": 152542,
    "title": "Afslag på ansøgning om autorisation på alle områder",
    "documentTypeId": "240",
    "isSagsforlobPeriodValid": true,
    "shortName": "KEN nr 9473 af 21/03/2013",
    "documentHtml": "<div class=\"bjelke\">Den fulde tekst</div><p class=\"Titel2\">Afslag på ansøgning om autorisation på alle områder</p>\r\n<div class=\"Resume\">\r\n   <p class=\"TekstGenerel\">En virksomhed ansøgte Arbejdstilsynet om at modtage autorisation som arbejdsmiljørådgiver på alle områder.</p>\r\n   <p class=\"TekstGenerel\">Arbejdstilsynet gav virksomheden afslag på autorisationen som rådgiver på alle områder på grund af mangler i forhold til krav i autorisationsbekendtgørelsen.</p>\r\n   <p class=\"TekstGenerel\">Nævnet fastholdt Arbejdstilsynets afgørelse, idet nævnet fandt, at virksomhedens to medarbejdere i forhold til deres CV’er ikke så ud til at opfylde kravene på det psykiske område.</p>\r\n   <p class=\"TekstGenerel\">Nævnet lagde endvidere vægt på, at virksomheden så ud til at mangle procedurer, der sikrede vedligeholdelse af personalets kvalifikationer, overførsel af viden mellem det faglige personel, og afholdelse af en årlig evaluering med henblik på at klarlægge behovet for ændringer i kvalitetsprocedurerne.</p>\r\n</div>\r\n<p></p>\r\n<p class=\"NormalInd\">[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 19. marts 2013 behandlet virksomhedens klage over Arbejdstilsynets afgørelse af den 12. juni 2012, hvorved virksomheden fik afslag på sin ansøgning om autoriseret arbejdsmiljørådgiver på alle områder.</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"NormalInd\">Arbejdsmiljøklagenævnet fastholder Arbejdstilsynets afgørelse således, at virksomheden får afslag som autoriseret arbejdsmiljørådgiver på alle områder.</p>\r\n<p class=\"Overskriftsnummer2\">B E G R U N D E L S E</p>\r\n<p class=\"NormalInd\">Nævnet finder, at virksomheden ikke opfylder reglerne i autorisationsbekendtgørelsen for at blive godkendt som autoriseret arbejdsmiljørådgiver på alle områder.</p>\r\n<p class=\"NormalInd\">Nævnet lægger herved vægt på, at virksomheden ikke har dokumenteret, at de to medarbejdere, [navn udeladt] og [navn udeladt] i forhold til deres CV’er opfylder kvalifikationskravene på det psykiske område.</p>\r\n<p class=\"NormalInd\">Det fremgår således af et CV for [navn udeladt], at [navn udeladt] er uddannet som kulturgeograf, og ikke har en sundhedsfaglig uddannelse af mindst 3 års varighed eller tilsvarende kvalifikationer.</p>\r\n<p class=\"NormalInd\">Ligeledes er der ikke fremsendt dokumentation for den nødvendige rådgivningserfaring for [navn udeladt], idet den oplyste erfaring for [navn udeladt] hovedsageligt er om sundhedsfremme.</p>\r\n<p class=\"NormalInd\">Det følger af CV’et for [navn udeladt], at [navn udeladt] er cand.psyk. og derfor opfylder det uddannelsesmæssige kvalifikationskrav, men det er ikke dokumenteret, at [navn udeladt] har et års rådgivningserfaring inden for de sidste 5 år vedrørende psykiske arbejdsmiljøproblemer.</p>\r\n<p class=\"NormalInd\">Desuden har virksomheden ikke dokumenteret, at de to medarbejdere har en sundhedsfaglig uddannelse af mindst 3 års varighed eller tilsvarende kvalifikationer samt mindst et års rådgivningserfaring opnået indenfor de seneste 5 år.</p>\r\n<p class=\"NormalInd\">Nævnet lægger endvidere vægt på, at virksomheden ikke har dokumenteret at have procedurer, der sikrer vedligeholdelse af personalets kvalifikationer samt overførsel af viden mellem det faglige personal.</p>\r\n<p class=\"NormalInd\">Endelig vedrører de fremsendte auditoplysninger ikke arbejdsmiljørådgivning, og det fremgår ikke af de fremsendte dokumenter, at virksomhedens årlige evaluering sigter på at klarlægge behovet for ændringer af kvalitetsprocedurerne.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Virksomhedens bemærkninger:</span>\r\n</p>\r\n<p class=\"NormalInd\">Virksomheden har i klagen anført, at virksomheden har 15 faste medarbejdere alene med sundhedsfaglige, akademiske uddannelser, at de fleste har 5-8 års erfaring med arbejdsmiljørådgivning, og at virksomheden derfor har den fornødne ekspertise og kompetence.</p>\r\n<p class=\"NormalInd\">Virksomheden har endvidere anført, at virksomheden har de fornødne kvalitetsprocedurer, idet det er en del af at være ISO 9001:2008 certificeret.</p>\r\n<p class=\"NormalInd\">Virksomheden har herudover udtrykt utilfredshed over Arbejdstilsynets behandling af sagen.</p>\r\n<p class=\"NormalInd\">Nævnet henviser herom til Arbejdstilsynets udtalelser af den 12. juni 2012 og den 19. september 2012, idet nævnet bemærker, at Arbejdstilsynets afslag vedrørende medarbejdernes kompetencer vedrører det psykiske område, og at de to medarbejdere ud fra deres CV’er mv. ikke har de fornødne kompetencer.</p>\r\n<p class=\"NormalInd\">Nævnet bemærker endvidere, at det forhold, at virksomheden er ISO 9001: 2008-certificeret efter reglerne ikke betyder, at man automatisk råder over de specifikke kvalitetsprocedurer, der fremgår af autorisationsbekendtgørelsen.</p>\r\n<p class=\"NormalInd\">Virksomheden har ikke i tilstrækkeligt omfang redegjort for, hvordan standarden opfyldes i forhold til autorisationsbekendtgørelsen.</p>\r\n<p class=\"NormalInd\">For så vidt angår de dokumenter, som virksomheden har fremsendt om virksomhedens kvalifikationssystem, vurderes de ikke at indeholde de nødvendige procedurer i henhold til autorisationsbekendtgørelsen.</p>\r\n<p class=\"NormalInd\">Nævnet bemærker, at en eventuel klage over sagsbehandlingen i Arbejdstilsynet kan rettes til Arbejdstilsynets direktør med videre klageadgang til Beskæftigelsesministeriet, da forholdet falder udenfor nævnets kompetence at tage stilling til.</p>\r\n<p class=\"NormalInd\">Sekretariatet bemærker endelig, at der pr. 1. februar 2013 er trådt en ny bekendtgørelse i kraft på området (bekendtgørelse nr. 65 af 17. januar 2013).</p>\r\n<p class=\"NormalInd\">Bekendtgørelsen skærper kravene for autorisation, idet en rådgivningsvirksomhed skal have rådgivere, der, inden for det eller de områder, som autorisationen omfatter, har mindst 2 års erfaring med rådgivning af virksomheder i forbindelse med konkrete arbejdsmiljøproblemer. I den tidligere bekendtgørelse krævedes der mindst 1 års erfaring.</p>\r\n<p class=\"NormalInd\">Klagenævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Arbejdsmiljøklagenævnet har ved afgørelsen anvendt følgende regler:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om Arbejdstilsynets ret til at træffe afgørelse:</p>\r\n   <p class=\"Liste2\">\r\n      <span class=\"Liste2Nr\">•</span> § 13 c og § 74, stk. 7, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om autorisation af autoriserede arbejdsmiljørådgivere:</p>\r\n   <p class=\"Liste2\">\r\n      <span class=\"Liste2Nr\">•</span> § 6, § 7, § 10, § 13, § 15, i Arbejdstilsynets bekendtgørelse nr. 258 af 20. marts 2007 om autorisation af arbejdsmiljørådgivere.</p>\r\n</p>\r\n<p class=\"Overskriftsnummer2\">OPLYSNINGERNE  I  SAGEN</p>\r\n<p class=\"NormalInd\">Sagen er afgjort på grundlag af de dokumenter, som klagenævnet har modtaget fra Arbejdstilsynet, virksomhedens breve af den 5. september 2012 og den 18. marts 2013 og Arbejdstilsynets brev af den 19. september 2012.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">[navn udeladt]</p>\r\n<p class=\"Overskriftsnummer2\">[stilling udeladt]</p>\r\n<p class=\"Overskriftstekst1\" style=\"text-align: left;\">Kopi til:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> [Adressat udeladt]</p>\r\n</p>\r\n<p class=\"Overskriftstekst1\" style=\"text-align: left;\">Regler</p>\r\n<p class=\"Overskriftstekst1\" style=\"text-align: left;\">Lov om arbejdsmiljø, jf. lovbekendtgørelse nr. 1072 af 7. september 2010</p>\r\n<p class=\"NormalInd\">…</p>\r\n<p class=\"Overskriftstekst1\">Kapitel 2</p>\r\n<p class=\"Overskriftstekst1\">Samarbejde om sikkerhed og sundhed</p>\r\n<p class=\"Overskriftstekst1\">Samarbejde</p>\r\n<p class=\"NormalInd\">…</p>\r\n<p class=\"Overskriftstekst1\">Rådgivning</p>\r\n<p class=\"NormalInd\">. . .</p>\r\n<p class=\"NormalInd\">\r\n   <span class=\"Bold\">§ 13 c.</span> Beskæftigelsesministeren fastsætter regler om autorisation af arbejdsmiljørådgivere, herunder om pligt til at benytte en autoriseret arbejdsmiljørådgiver, når Arbejdstilsynet påbyder rådgivning, jf. § 77 a, stk. 1.</p>\r\n<p class=\"NormalInd\">…</p>\r\n<p class=\"Overskriftstekst1\">Kapitel 13</p>\r\n<p class=\"Overskriftstekst1\">Arbejdstilsynet</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 74.</span> Beskæftigelsesministeren kan bestemme, at Arbejdstilsynets opgaver i nærmere angivet omfang henlægges til anden offentlig myndighed eller privat institution, samt i hvilket omfang Arbejdstilsynet skal føre kontrol med sådant tilsyn.</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Italic\">Stk. 7.</span> Beskæftigelsesministeren kan fastsætte regler om gebyrer, herunder om opkrævning og indbetaling, til dækning af Arbejdstilsynets omkostninger ved:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Godkendelse og kvalitetssikring af udbydere af arbejdsmiljøuddannelse og uddannelsen for koordinatorer af sikkerheds- og sundhedsarbejdet inden for bygge- og anlægsområdet, jf. § 9, stk. 2.</p>\r\n   <p class=\"Liste1\">\r\n      <span class=\"Liste1Nr\">2)</span> Behandling af anmodninger om bindende forhåndsbesked, jf. § 74, stk. 4.</p>\r\n   <p class=\"Liste1\">\r\n      <span class=\"Liste1Nr\">3)</span> Behandling af ansøgninger om bemyndigelse til autorisation af arbejdsmiljørådgivere, til godkendelses- og kontrolopgaver samt om ændringer deraf, jf. § 74, stk. 5 og 6.</p>\r\n   <p class=\"Liste1\">\r\n      <span class=\"Liste1Nr\">4)</span> Behandling af ansøgninger om autorisation samt ændringer og kontrol deraf, jf. § 13 c.</p>\r\n</p>\r\n<p class=\"NormalInd\">\r\n   <span class=\"Italic\">Stk. 8.</span> …</p>\r\n<p class=\"Overskriftstekst1\" style=\"text-align: left;\">Bekendtgørelse nr. 258 af 20. marts 2007 om autorisation af arbejdsmiljørådgivere</p>\r\n<p class=\"Overskriftstekst1\">Kapitel 3</p>\r\n<p class=\"Overskriftstekst1\">Autorisationen</p>\r\n<p class=\"NormalInd\">\r\n   <span class=\"Bold\">§ 6.</span> Den, der vil rådgive virksomheder om efterkommelse af påbud fra Arbejdstilsynet om brug af autoriserede arbejdsmiljørådgivere, skal enten have opnået autorisation til at</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> rådgive om løsning af alle rådgivningspåbud på alle de områder, som fremgår af kap. 2 og 3 i bekendtgørelse om brug af autoriserede arbejdsmiljørådgivere, herunder undersøgelser af forhold i det psykiske arbejdsmiljø, og benævnes autoriseret arbejdsmiljørådgiver, eller</p>\r\n   <p class=\"Liste1\">\r\n      <span class=\"Liste1Nr\">2)</span> rådgive om løsning af en eller flere komplekse og alvorlige overtrædelser af arbejdsmiljølovgivningen på et eller flere af de områder, som fremgår af § 5 og af kap. 3 i bekendtgørelse om brug af autoriserede arbejdsmiljørådgivere, herunder undersøgelser af forhold i det psykiske arbejdsmiljø, og benævnes autoriseret emnearbejdsmiljørådgiver.</p>\r\n</p>\r\n<p class=\"NormalInd\">\r\n   <span class=\"Italic\">Stk. 2.</span> Påbud om brug af rådgivning ved manglende eller mangelfuld plan for sikkerhed og sundhed på byggepladsen, påbud om brug af rådgivning ved arbejde i eksplosiv atmosfære og påbud om brug af rådgivning ved tømning af spånsiloer, jf. kap. 3 i bekendtgørelse om brug af autoriserede rådgivere, er ikke omfattet af stk. 1, nr. 2.</p>\r\n<p class=\"NormalInd\">Dokumentation vedrørende de kvalifikationer og kompetencer den autoriserede rådgiver skal råde over m.v.</p>\r\n<p class=\"NormalInd\">\r\n   <span class=\"Bold\">§ 7.</span> Den, der ansøger om at blive autoriseret arbejdsmiljørådgiver, jf. § 6, stk. 1, nr. 1, er ansvarlig for og skal dokumentere at råde over et fagligt personale, der enten har en teknisk eller en sundhedsfaglig uddannelse af mindst 3 års varighed eller har opnået tilsvarende kvalifikationer, dog således at begge uddannelsesretninger er repræsenteret.</p>\r\n<p class=\"NormalInd\">\r\n   <span class=\"Italic\">Stk. 2.</span> Det faglige personale skal desuden have mindst 1 års erfaring opnået inden for de seneste 5 år med at udføre rådgivning om styrkelse, systematisering og effektivisering af virksomhedernes arbejdsmiljøarbejde, herunder erfaring med bistand til udarbejdelse af arbejdspladsvurdering og organisering af sikkerheds- og sundhedsarbejdet, og have erfaring i brug af rådgivningsmetoder og arbejdsmetoder i virksomhedernes arbejdsmiljøarbejde.</p>\r\n<p class=\"NormalInd\">\r\n   <span class=\"Italic\">Stk. 3.</span> Ansøgeren er ansvarlig for og skal dokumentere, at det faglige personale har mindst 1 års erfaring opnået inden for de seneste 5 år med rådgivning om forebyggelse og forbedring af virksomhedernes arbejdsmiljø inden for alle hovedområderne i bekendtgørelse om brug af autoriserede rådgivere.</p>\r\n<p class=\"NormalInd\">\r\n   <span class=\"Bold\">§ 8.</span> Den, der ansøger om at blive autoriseret emnearbejdsmiljørådgiver, jf. § 6, stk. 1, nr. 2, er ansvarlig for og skal dokumentere at råde over et fagligt personale, som har gennemført en teknisk eller en sundhedsfaglig uddannelse af mindst 3 års varighed eller har opnået tilsvarende kvalifikationer.</p>\r\n<p class=\"NormalInd\">\r\n   <span class=\"Italic\">Stk. 2.</span> Det faglige personale skal desuden have mindst 1 års erfaring opnået inden for de seneste 5 år med at udføre rådgivning om udarbejdelse af arbejdspladsvurdering og have erfaring i brug af rådgivningsmetoder og arbejdsmetoder i virksomhedernes arbejdsmiljøarbejde.</p>\r\n<p class=\"NormalInd\">\r\n   <span class=\"Italic\">Stk. 3.</span> Ansøgeren er ansvarlig for og skal dokumentere, at det faglige personale har mindst 1 års erfaring opnået inden for de seneste 5 år med rådgivning om forebyggelse og forbedring af virksomhedernes materielle arbejdsmiljø inden for det eller de hovedområder, som autorisationen vedrører.</p>\r\n<p class=\"NormalInd\">\r\n   <span class=\"Bold\">§ 9.</span> Uddannelse og arbejdsmiljøerfaring efter §§ 7 og 8 skal dokumenteres ved et curriculum vitae (CV).</p>\r\n<p class=\"NormalInd\">\r\n   <span class=\"Italic\">Stk. 2.</span> Yderligere dokumentation for uddannelsesforløb kan f.eks. dokumenteres i form af eksamensbevis eller erklæring fra uddannelsesinstitution.</p>\r\n<p class=\"NormalInd\">\r\n   <span class=\"Italic\">Stk. 3.</span> Erfaring med arbejdsmiljørådgivning skal være opnået ved konkret virksomhedsrettet rådgivning, eventuelt suppleret med relevante kurser.</p>\r\n<p class=\"NormalInd\">\r\n   <span class=\"Italic\">Stk. 4.</span> Dokumentation efter stk. 3 kan ske ved erklæringer fra arbejdsgivere med beskrivelse af de opgaver, det faglige personale har været beskæftiget med, rådgivningskontrakter og relevante kursusbeviser.</p>\r\n<p class=\"NormalInd\">\r\n   <span class=\"Italic\">Stk. 5.</span> Personale eller konsulenter, som dokumenterer at have ydet arbejdsmiljørådgivning i en bedriftssundhedstjeneste i mindst 3 år efter 1. januar 1998, anses for at opfylde dokumentationskravet til uddannelse og erfaring efter §§ 7 og 8 indenfor det eller de hovedområder, de har ydet rådgivning indenfor.</p>\r\n<p class=\"NormalInd\">\r\n   <span class=\"Bold\">§ 10.</span> Ansøgeren skal dokumentere at have etableret og vedligeholdt procedurer, der</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> sikrer, at personalets kvalifikationer løbende vedligeholdes,</p>\r\n   <p class=\"Liste1\">\r\n      <span class=\"Liste1Nr\">2)</span> sikrer rådgivningens kvalitet gennem arbejdsgange, der sikrer overførsel af viden mellem det faglige personale, herunder faste samarbejdspartnere, og med inddragelse af erfaringer fra konkrete rådgivningsopgaver, og</p>\r\n   <p class=\"Liste1\">\r\n      <span class=\"Liste1Nr\">3)</span> indeholder årlig evaluering (audit) med henblik på at klarlægge behovet for ændringer af kvalitetsprocedurerne.</p>\r\n</p>\r\n<p class=\"NormalInd\">\r\n   <span class=\"Bold\">§ 11.</span> Den autoriserede arbejdsmiljørådgiver skal dokumentere at have truffet passende foranstaltninger til at sikre fortroligheden af de oplysninger, der er modtaget i forbindelse med et påbud om brug af en autoriseret rådgiver.</p>\r\n<p class=\"NormalInd\">\r\n   <span class=\"Bold\">§ 12.</span> En autoriseret arbejdsmiljørådgiver skal dokumentere at have tegnet en forsikring, der dækker rådgivningsansvar.</p>\r\n<p class=\"NormalInd\">Aftaler om samarbejde med andre arbejdsmiljørådgivere m.v.</p>\r\n<p class=\"NormalInd\">\r\n   <span class=\"Bold\">§ 13.</span> Hvis den autoriserede arbejdsmiljørådgivers faglige personale ikke er i stand til at opfylde kravene i §§ 7 og 8 indenfor ét eller flere af de hovedområder, jf. kap. 3 i bekendtgørelse om brug af autoriserede rådgivere, som autorisationen vedrører, skal ansøgeren dokumentere at have etableret et samarbejde med en eller flere arbejdsmiljørådgivere, som opfylder kravene i henholdsvis §§ 7 og 8.</p>\r\n<p class=\"NormalInd\">\r\n   <span class=\"Italic\">Stk. 2.</span> Ansøgeren skal dokumentere, at aftaler om samarbejde med andre arbejdsmiljørådgivere har et indhold, som sikrer, at der etableres et tværfagligt løbende samarbejde, erfaringsudveksling, metodeudvikling og deltagelse i en samlet årlig evaluering.</p>\r\n<p class=\"NormalInd\">\r\n   <span class=\"Italic\">Stk. 3.</span> Hvis den autoriserede arbejdsmiljørådgiver på et enkelt underliggende område, jf. de enkelte bestemmelser inden for hovedområderne i kap. 3 i bekendtgørelse om brug af autoriserede rådgivere, ikke er i stand til at opfylde kravene i § 7 eller § 8, skal der ved ydelse af rådgivning inden for sådan et område indhentes en person med kompetencer i form af en relevant uddannelse og mindst 1 års erfaring inden for de seneste 5 år med arbejdsmiljørådgivning inden for det pågældende arbejdsmiljøproblem, til bistand til den konkrete rådgivningsopgave.</p>\r\n<p class=\"NormalInd\">\r\n   <span class=\"Italic\">Stk. 4.</span> Den autoriserede arbejdsmiljørådgiver skal kunne dokumentere, at indhentede kompetencer jf. stk. 3 tilsammen med den autoriserede arbejdsmiljørådgivers kompetencer opfylder kvalifikationskravene i kapitel 4.</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 15.</span> Autorisation er betinget af, at ansøgeren opfylder betingelserne i kapitel 4.</p>\r\n<p class=\"NormalInd\">\r\n   <span class=\"Italic\">Stk. 2.</span> Opfylder en autoriseret arbejdsmiljørådgiver ved ansøgningen om autorisation ikke fuldt ud betingelserne i kapitel 4, kan autorisationen meddeles på nærmere bestemte vilkår med en eventuel tidsfrist.</p>\r\n<p class=\"NormalInd\">…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/09/2013"
        },
        {
            "displayName": "Accession",
            "displayValue": "W20130947325"
        },
        {
            "displayName": "Entydig dokumentidentifikation",
            "displayValue": "BE005532"
        },
        {
            "displayName": "Dato for indlæggelse",
            "displayValue": "10/09/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9473"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "21/03/2013"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000410-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}