{
    "id": 107966,
    "title": "1986 BTL 99   BETÆNKNING OVER FORSLAG TIL LOV OM ÆNDRING AF BORGERLIG STRAFFELOV   (MEDDELELSESHÆLERI)    NR L 99 1986-87, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 99",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 99 </P>  \r\n\r\n<P></P>  \r\n\r\n<P>Betænkning over Forslag til lov om ændring af borgerlig straffelov  \r\n\r\n (Meddelelseshæleri) <BR>  \r\n\r\n Nr L 99 1986-87, 1. samling </P>  \r\n\r\n<P></P>  \r\n\r\n<P>Afgivet af retsudvalget </P>  \r\n\r\n<P></P>  \r\n\r\n<P>Afgivet: 19870507 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Herefter indstiller et FLERTAL (udvalget med undtagelse af </P>  \r\n\r\n<P>Socialistisk Folkepartis medlemmer) lovforslaget til FORKASTELSE </P>  \r\n\r\n<P>ved 3. behandling. </P>  \r\n\r\n<P>Et FLERTAL INDEN FOR FLERTALLET (Det konservative Folkepartis, </P>  \r\n\r\n<P>Venstres, Centrum-Demokraternes og Kristeligt Folkepartis </P>  \r\n\r\n<P>medlemmer af udvalget) bemærker, at lovforslaget indebærer, at det </P>  \r\n\r\n<P>ikke længere vil være muligt at straffe den, som uden at have </P>  \r\n\r\n<P>medvirket til brud på tavshedspligten uberettiget skaffer sig, </P>  \r\n\r\n<P>videregiver eller udnytter oplysninger, som er fortrolige af </P>  \r\n\r\n<P>hensyn til offentlige interesser, og som er fremkommet ved en </P>  \r\n\r\n<P>sådan overtrædelse. </P>  \r\n\r\n<P>Efter lovforslaget vil det således ikke være strafbart at skaffe sig </P>  \r\n\r\n<P>eller udnytte oplysninger om skatte- eller toldmyndighedernes </P>  \r\n\r\n<P>påtænkte kontrolforanstaltninger, medmindre der foreligger </P>  \r\n\r\n<P>egentlig medvirken. Det vil heller ikke være strafbart at udnytte </P>  \r\n\r\n<P>oplysninger om f.eks. eksamensopgaver til brug på universiteterne </P>  \r\n\r\n<P>og de højere læreanstalter. </P>  \r\n\r\n<P>I de situationer, der kan tænkes, vil der formentlig ofte foreligge </P>  \r\n\r\n<P>medvirken, idet den, der har brug for oplysningen, har opfordret </P>  \r\n\r\n<P>den offentligt ansatte til at bryde sin tavshedspligt. Som anført </P>  \r\n\r\n<P>i Straffelovrådets betænkning om privatlivets fred, side 54, vil </P>  \r\n\r\n<P>det imidlertid i praksis ofte alene være den efterfølgende </P>  \r\n\r\n<P>udnyttelse, der kan afsløres, mens det kun sjældent kan bevises, </P>  \r\n\r\n<P>at der foreligger medvirken, fordi man ikke kan finde frem til den </P>  \r\n\r\n<P>offentligt ansatte, der har brudt sin tavshedspligt, bl.a. fordi </P>  \r\n\r\n<P>&#187;udnytteren&#171; ikke vil have nogen interesse i at afsløre </P>  \r\n\r\n<P>vedkommendes identitet og dermed afsløre sin egen strafbare </P>  \r\n\r\n<P>medvirken. </P>  \r\n\r\n<P>Der kan også være grund til at pege på, at den gældende bestemmelse i </P>  \r\n\r\n<P>straffelovens § 152 d omfatter andet end uberettiget </P>  \r\n\r\n<P>offentliggørelse af fortrolige forhandlinger i offentlige </P>  \r\n\r\n<P>myndigheder, jf. straffelovens § 129. Også fremskaffelsen og </P>  \r\n\r\n<P>udnyttelsen af oplysninger, som er fortrolige af hensyn til </P>  \r\n\r\n<P>offentlige interesser, f.eks. det offentliges økonomiske </P>  \r\n\r\n<P>interesser, er omfattet af § 152 d. Den, der uden medvirken til </P>  \r\n\r\n<P>bruddet på tavshedspligten skaffer sig kendskab til det </P>  \r\n\r\n<P>offentliges forhandlingsposition i forbindelse med en </P>  \r\n\r\n<P>kontraktindgåelse, f.eks. en kommunes indkøb af varer til </P>  \r\n\r\n<P>sygehuse, plejehjem og andre sociale institutioner eller behov for </P>  \r\n\r\n<P>køb af bestemte faste ejendomme, og udnytter disse oplysninger til </P>  \r\n\r\n<P>at opnå en økonomisk gevinst på det offentliges bekostning, vil </P>  \r\n\r\n<P>således kunne straffes efter den gældende bestemmelse i </P>  \r\n\r\n<P>straffeloven, men ikke efter det foreliggende lovforslag. </P>  \r\n\r\n<P>Efter flertallets opfattelse bør der ikke ske ændringer i den </P>  \r\n\r\n<P>nuværende formulering af § 152 d. </P>  \r\n\r\n<P>Et MINDRETAL (Socialistisk Folkepartis medlemmer af udvalget) </P>  \r\n\r\n<P>indstiller lovforslaget til VEDTAGELSE UÆNDRET. </P>  \r\n\r\n<P>Et ANDET MINDRETAL (Det Radikale Venstres medlem af udvalget) kan </P>  \r\n\r\n<P>ikke medvirke til lovforslagets gennemførelse. </P>  \r\n\r\n<P>HAGEN HAGENSEN (KF) fmd. ANNELISE GOTFREDSEN (KF) KAREN THURØE </P>  \r\n\r\n<P>HANSEN (KF) GRETHE FENGER MØLLER (KF) BJØRN ELMQUIST (V) </P>  \r\n\r\n<P>BIRTHE RØNN HORNBECH (V) BIRGITH MOGENSEN (CD) INGER STILLING </P>  \r\n\r\n<P>PEDERSEN (KRF) OLE ESPERSEN (S) HENNING RASMUSSEN (S) </P>  \r\n\r\n<P>KORNELIUSEN (S) TORBEN LUND (S) LISSA MATHIASEN (S) JIMMY </P>  \r\n\r\n<P>STAHR (S) LEIF HERMANN (SF) EBBA STRANGE (SF) nfmd. BERNHARD </P>  \r\n\r\n<P>BAUNSGAARD (RV) </P>  \r\n\r\n<P>Partierne FP og VS havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00099"
        },
        {
            "displayName": "Entydig dokumentidentifikation",
            "displayValue": "CL005240"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "99"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}