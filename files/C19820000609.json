{
    "id": 49018,
    "title": "Cirkulære om registrering og udpegning af vandløb med henblik på godkendelsesordningen efter naturfredningslovens § 43 (Til samtlige amtsråd og hovedstadsrådet) ",
    "documentTypeId": "140",
    "isSagsforlobPeriodValid": false,
    "shortName": "CIR nr 6 af 14/01/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om registrering og udpegning af  \r\n\r\n vandløb med henblik på godkendelsesordningen efter naturfredningslovens § 43  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige amtsråd og  \r\n\r\n hovedstadsrådet) </P>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Ifølge naturfredningslovens § 43, stk. 1 og 2 kræves godkendelse fra  \r\n\r\n amtsrådet henholdsvis hovedstadsrådet til ændringer af det åbne forløb af  \r\n\r\n offentlige og større private vandløb. Miljøministeren kan ifølge  \r\n\r\n naturfredningslovens § 43, stk. 2, 2. pkt. bestemme, at denne  \r\n\r\n vandløbsbeskyttelse kan udvides til også at omfatte private vandløb med en  \r\n\r\n bundbredde på under 1,5 meter. </P>  \r\n\r\n<P>Endvidere kan ministeren bestemme, at nærmere angivne kategorier af  \r\n\r\n offentlige vandløb og større private vandløb ikke skal være omfattet af  \r\n\r\n godkendelsesordningen, jfr. § 43, stk. 4. </P>  \r\n\r\n<P>Ministeren kan ifølge § 43, stk. 7, fastsætte nærmere forskrifter for den  \r\n\r\n vandløbsudpegning, som disse bestemmelser indebærer, herunder tidsfrister for  \r\n\r\n arbejdets udførelse samt for administrationen af ordningen. </P>  \r\n\r\n<P>Den for tiden gældende godkendelsesordning for vandløb, søer og moser  \r\n\r\n findes i miljøministeriets bekendtgørelse nr. 614 af 1. december 1978 om  \r\n\r\n godkendelse m.v. efter naturfredningslovens §§ 43 og 45 af anlæg i  \r\n\r\n forbindelse med visse vådområder. </P>  \r\n\r\n<P>I miljøministeriets cirkulære nr. 222 af 1. december 1978 om  \r\n\r\n naturfredningslovens bestemmelser (§§ 43 og 45) om anlæg m.v. i forbindelse  \r\n\r\n med visse vådområder (vandløb, søer og moser), der udsendtes samtidig med  \r\n\r\n bekendtgørelsen, er nævnt, at der vil blive udsendt en vejledning om det  \r\n\r\n registrerings- og analysearbejde, som forudsættes som grundlag for  \r\n\r\n administrationen af bestemmelserne i § 43, jfr. cirkulærets afsnit 1 og 10.  \r\n\r\n</P>  \r\n\r\n<P CLASS=PUNKT> <B>2.</B> Registrering og udpegning af vandløb </P>  \r\n\r\n<P>Fredningsstyrelsen har udarbejdet en vejledning om registrering og  \r\n\r\n udpegning af vandløb, som ønskes omfattet af naturfredningslovens § 43. </P>  \r\n\r\n<P>Vejledningen skal tjene til, at amtsrådene henholdsvis hovedstadsrådet så  \r\n\r\n vidt muligt følger ensartede retningslinjer for bedømmelsen af vandløbene med  \r\n\r\n henblik på udpegning af de vandløb - såvel offentlige som private - der  \r\n\r\n fremover skal være omfattede af godkendelsesordningen efter  \r\n\r\n naturfredningslovens § 43. Vejledningen indeholder generelle retningslinjer  \r\n\r\n såvel for udpegning af vandløb, der ønskes omfattet af godkendelsesordningen,  \r\n\r\n som for udskillelse af vandløb, som ikke ønskes omfattet af  \r\n\r\n godkendelsesordningen. I vejledningen omtales det eksisterende analyse- og  \r\n\r\n registreringsmateriale, der bør danne udgangspunktet for arbejdet. Endvidere  \r\n\r\n peges der på en række forhold, der som hovedregel bør indebære, at de  \r\n\r\n pågældende vandløb bliver omfattet af en godkendelsesordning. </P>  \r\n\r\n<P>Amtsrådene og hovedstadsrådet skal på dette grundlag gennemføre en  \r\n\r\n registrering og udpegning af de vandløb, der skal omfattes eller udelades af  \r\n\r\n godkendelsesordningen. Dette arbejde skal ses i sammenhæng med den  \r\n\r\n igangværende fredningsplanlægning, jfr. side 36-37 i Vejledning i  \r\n\r\n fredningsplanlægning, nr. 1. </P>  \r\n\r\n<P>Det vil i denne forbindelse være hensigtsmæssigt, om kommunalbestyrelserne  \r\n\r\n inddrages i fornødent omfang, navnlig for så vidt angår kommunevandløbene.  \r\n\r\n Endvidere vil en række organisationer som f. eks. Danmarks  \r\n\r\n Naturfredningsforening, Danmarks Sportsfiskerforbund og Friluftsrådet kunne  \r\n\r\n bidrage med oplysninger af værdi for registreringsarbejdet. </P>  \r\n\r\n<P>Fredningsstyrelsen skal endvidere anbefale, at amtsrådene og  \r\n\r\n hovedstadsrådet, når man har vedtaget et forslag til hvilke vandløb, der  \r\n\r\n ønskes omfattet af godkendelsesordningen, fremlægger dette forslag for  \r\n\r\n offentligheden til gennemsyn i 1 måned. </P>  \r\n\r\n<P>Efter en eventuel fremlæggelse indsendes forslaget til miljøministeren med  \r\n\r\n de bemærkninger, som er fremkommet under den offentlige fremlæggelse, samt  \r\n\r\n amtsrådets/ hovedstadsrådets eventuelle kommentarer hertil. </P>  \r\n\r\n<P CLASS=PUNKT> <B>3.</B> Udarbejdelse af kortmateriale </P>  \r\n\r\n<P>Amtsrådene og hovedstadsrådets analyse og vurdering af vandløbene skal  \r\n\r\n resultere i udarbejdelsen af kort, der viser de vandløbsstrækninger, som  \r\n\r\n foreslås omfattet eller udeladt af godkendelsesordningen i § 43, jfr. stk. 2,  \r\n\r\n 2. punkt og stk. 4. </P>  \r\n\r\n<P>Om signaturer og kortmaterialet i øvrigt herunder de oplysninger, der skal  \r\n\r\n ledsage kortene, henvises til fredningsstyrelsens vejledning, pkt. 9. </P>  \r\n\r\n<P>2 sæt af kortene udført i målestok 1: 50.000 indsendes til miljøministeren  \r\n\r\n til godkendelse efter § 43, stk. 2, 2. pkt. og stk. 4. Indsendelsen sker til  \r\n\r\n fredningsstyrelsen, Amaliegade 13, 1256 København K. Efter miljøministerens  \r\n\r\n godkendelse udfærdiges de endelige kort med de ændringer, som eventuelt  \r\n\r\n følger af ministerens godkendelse. </P>  \r\n\r\n<P CLASS=PUNKT> <B>4.</B> Tidsrammer for arbejdet </P>  \r\n\r\n<P>Amtsrådene og hovedstadsrådet foretager registreringer og udpegningen af  \r\n\r\n vandløb og indsender kort til miljøministerens godkendelse inden 1. juli  \r\n\r\n 1983. Miljøministeren vil under hensyn til, hvorledes registreringsarbejdet  \r\n\r\n forløber, lade godkendelsesordningen træde i kraft for hele landet under et  \r\n\r\n eller for nærmere afgrænsede dele af landet. </P>  \r\n\r\n<P>Gennemgangen af kortene og ordningens bekendtgørelse vil under  \r\n\r\n forudsætning af kortenes rettidige indsendelse til fredningsstyrelsen kunne  \r\n\r\n påregnes at være afsluttet inden 31. december 1983. </P>  \r\n\r\n<P CLASS=PUNKT> <B>5.</B> Miljøministerens bekendtgørelse om  \r\n\r\n godkendelsesordningen </P>  \r\n\r\n<P>Efter gennemgang og godkendelse af kortmaterialet, jfr. afsnit 3, udsteder  \r\n\r\n miljøministeren en bekendtgørelse om, hvilke vandløb der herefter vil være  \r\n\r\n omfattet af godkendelsesordningen. I bekendtgørelsen vil der blive henvist  \r\n\r\n til det for vedkommende amtskommune/ hovedstadsrådet udfærdigede og til  \r\n\r\n enhver tid af miljøministeren godkendte kortmateriale. Kortene skal være  \r\n\r\n tilgængelige for offentligheden for gennemsyn ved henvendelse til amtsrådene/  \r\n\r\n hovedstadsrådet. </P>  \r\n\r\n<P CLASS=PUNKT> <B>6.</B> Revision af kortene over vandløb omfattet af  \r\n\r\n godkendelsesordningen </P>  \r\n\r\n<P>Under amtsrådenes og hovedstadsrådets arbejde med fredningsplanlægning vil  \r\n\r\n der kunne fremkomme oplysninger om vandløbene, der gør det rimeligt at  \r\n\r\n foretage en revision af, hvilke vandløb der omfattes af  \r\n\r\n godkendelsesordningen. </P>  \r\n\r\n<P>Det samme gælder med hensyn til anden sektorplanlægning, f. eks.  \r\n\r\n landbrugsplanlægning. </P>  \r\n\r\n<P>Et kortmateriale visende et sådant forslag til revision vil kunne  \r\n\r\n indsendes til miljøministeren til godkendelse. </P>  \r\n\r\n<P>Der kan dog ikke forventes godkendt ændringer af kortene før et færdigt  \r\n\r\n forslag til fredningsplan foreligger til godkendelse. </P>  \r\n\r\n<P CLASS=PUNKT> <B>7.</B> Information til offentligheden </P>  \r\n\r\n<P>Ved bekendtgørelsens ikrafttræden skal offentligheden orienteres om  \r\n\r\n indholdet af den fremtidige godkendelsesordning. Denne information må ske i  \r\n\r\n et samarbejde mellem amtsrådene, henholdsvis hovedstadsrådet og  \r\n\r\n fredningsstyrelsen. Fredningsstyrelsen vil tage initiativ hertil, når de  \r\n\r\n første resultater af registrerings- og udpegningsarbejdet foreligger. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøministeriet, den 14. januar 1982  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Erik Holst </P>  \r\n\r\n<P CLASS=MINISTER ALIGN=RIGHT>/ Ole Plougmann </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/03/1982"
        },
        {
            "displayName": "Accession",
            "displayValue": "C19820000609"
        },
        {
            "displayName": "Entydig dokumentidentifikation",
            "displayValue": "CM007827"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "18/06/2004"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "14/01/1982"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "By- og Landskabsstyrelsen/Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Miljømin. j. nr. D 4101-21."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}