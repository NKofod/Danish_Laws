{
    "id": 119069,
    "title": "PROCESSUELLE REGLER PÅ TOLD SKATS OMRÅDE 2001  I. DOMSTOLSPRØVELSE",
    "documentTypeId": "1490",
    "isSagsforlobPeriodValid": true,
    "shortName": "STV nr 20038 af 01/01/2001",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 align=\"center\">Processuelle regler på Told Skats område 2001</H1>  \r\n\r\n<H2><FONT face=arial>I. Domstolsprøvelse</FONT></H2> <TABLE border=0  \r\n\r\n width=\"100%\">  \r\n\r\n<TBODY>  \r\n\r\n<TR>  \r\n\r\n<TD vAlign=top width=\"12%\"><FONT size=2></FONT></TD>  \r\n\r\n<TD><FONT size=2><FONT size=2>Reglerne om domstolsprøvelse af en afgørelse  \r\n\r\n truffet af en skatte-, afgifts- eller toldmyndighed findes i  \r\n\r\n SSL  §§ 31-33. Bestemmelsen omfatter alle typer afgørelser  \r\n\r\n under forudsætning af, at der er tale om en endelig administrativ  \r\n\r\n afgørelse, jf. nedenfor.<BR></FONT></FONT></TD></TR>  \r\n\r\n<TR>  \r\n\r\n<TD vAlign=top><FONT size=2><FONT size=2><B>Kun endelige administrative  \r\n\r\n afgørelser</B></FONT></FONT></TD>  \r\n\r\n<TD vAlign=top><FONT size=2><FONT size=2>Efter SSL § 31, stk. 1 er  \r\n\r\n udgangspunktet for borgerne/virksomhederne, at en administrativ afgørelse  \r\n\r\n først kan indbringes for domstolene, når der foreligger en endelig  \r\n\r\n administrativ afgørelse. Der foreligger en endelig administrativ  \r\n\r\n afgørelse, når den øverste klageinstans på området (det kan være et  \r\n\r\n skatteankenævn, Landsskatteretten, Ligningsrådet, Told- og Skattestyrelsen  \r\n\r\n eller en told- og skatteregion) har fået spørgsmålet forelagt til  \r\n\r\n prøvelse, og denne klageinstans enten har afgjort spørgsmålet eller har  \r\n\r\n afvist at behandle spørgsmålet.<BR>I TfS 1999, 577 VLD afviste Vestre  \r\n\r\n Landsret et spørgsmål, der ikke havde været påkendt eller afvist ved  \r\n\r\n Landsskatteretten, da der ikke var en sådan sammenhæng til det påklagede  \r\n\r\n spørgsmål, at der var grundlag for at fravige SSL § 31, stk. 1. Se også  \r\n\r\n TfS 1998, 72 ØLD om samme problemstilling. Af TfS 1999, 198 ØLD følger  \r\n\r\n dog, at et anmeldt skattekrav i et konkursbo kan prøves, selv om  \r\n\r\n administrativ rekurs ikke har været forsøgt. TfS 1997, 740 ØLK fik samme  \r\n\r\n udfald, men kendelsen er mindre vidtgående, dels fordi skatteansættelsen  \r\n\r\n var under klagebehandling i Landsskatteretten på tidspunktet for  \r\n\r\n skifterettens prøvelse, og dels fordi prøvelsen skete i forbindelse med  \r\n\r\n stillingtagen til afsigelse af konkursdekret. I TfS 1998, 204 VLD kunne  \r\n\r\n der tages stilling til en ansættelse af selskabsskat i en sag om  \r\n\r\n erstatning for tabt selskabsskat, selvom administrativ rekurs ikke havde  \r\n\r\n været forsøgt vedrørende ansættelsen af selskabet. Kendelsen i TfS 2000,  \r\n\r\n 638 ØLK går i modsatte retning, idet skyldneren ikke fik medhold i, at de  \r\n\r\n rejste skattekrav, som ikke var behandlet i det skatteretlige system,  \r\n\r\n skulle efterprøves af skifteretten for at kunne danne grundlag for  \r\n\r\n konkurs.<BR></FONT></FONT></TD></TR>  \r\n\r\n<TR>  \r\n\r\n<TD vAlign=top><FONT size=2><FONT size=2><B>Borgerens/virksomhedens  \r\n\r\n inddragelse af nye spørgsmål</B></FONT></FONT></TD>  \r\n\r\n<TD vAlign=top><FONT size=2><FONT size=2>Udgangspunktet i SSL § 31, stk.  \r\n\r\n 1, 1. punktum om, at der skal være tale om endelige administrative  \r\n\r\n afgørelser, fraviges i SSL § 31, stk. 1, 2. punktum, hvorefter retten kan  \r\n\r\n tillade, at borgeren/virksomheden inddrager et nyt spørgsmål under  \r\n\r\n retssagen, selvom spørgsmålet ikke har været prøvet i det administrative  \r\n\r\n system.<BR>Det er en betingelse, at det må anses for undskyldeligt, at  \r\n\r\n borgeren/virksomheden ikke tidligere har inddraget spørgsmålet i det  \r\n\r\n administrative system, eller at der er grund til at antage, at en nægtelse  \r\n\r\n af tilladelse vil medføre et uforholdsmæssigt retstab for  \r\n\r\n borgeren/virksomheden. Det er endvidere en betingelse, at det nye  \r\n\r\n spørgsmål har en klar sammenhæng med det spørgsmål, som har givet grundlag  \r\n\r\n for retssagen.<BR>For at opfylde dette krav er det efter forarbejderne til  \r\n\r\n SSL § 31 en betingelse, at de faktiske omstændigheder, der ligger til  \r\n\r\n grund for det spørgsmål, som retssagen er baseret på, har en sådan  \r\n\r\n sammenhæng med de faktiske omstændigheder, der ligger til grund for det  \r\n\r\n nye spørgsmål, der ønskes inddraget, at princippet om en forudgående  \r\n\r\n udnyttelse af den administrative rekurs ikke hermed fraviges i en sådan  \r\n\r\n grad, at der foreligger en ny sag.<BR>Det er forudsat i forarbejderne, at  \r\n\r\n en borger/virksomhed, for så vidt angår spørgsmål om skat, kan få  \r\n\r\n tilladelse til at inddrage såvel spørgsmål vedrørende samme indkomstår som  \r\n\r\n det, retssagen er anlagt om, som spørgsmål vedrørende andre indkomstår,  \r\n\r\n hvis der i øvrigt er den fornødne sammenhæng mellem det nye spørgsmål og  \r\n\r\n det spørgsmål, retssagen er baseret på.<BR>Det er i alle tilfælde retten,  \r\n\r\n der afgør, om borgeren/virksomheden skal kunne inddrage nye spørgsmål  \r\n\r\n under retssagen.<BR>Bestemmelsen regulerer alene adgangen til at inddrage  \r\n\r\n nye spørgsmål under en retssag. Adgangen til at fremsætte nye påstande  \r\n\r\n eller anbringender under en retssag er reguleret i  \r\n\r\n retsplejeloven .<BR></FONT></FONT></TD></TR>  \r\n\r\n<TR>  \r\n\r\n<TD vAlign=top><FONT size=2><FONT size=2><B>Skatteministeriets inddragelse  \r\n\r\n af nye spørgsmål </B></FONT></FONT></TD>  \r\n\r\n<TD vAlign=top><FONT size=2><FONT size=2>SSL § 31, stk. 1 og § 32 er ikke  \r\n\r\n til hinder for, at Skatteministeriet kan få en påstand, der indeholder  \r\n\r\n spørgsmål, som ikke har været behandlet af Landsskatterettten, påkendt af  \r\n\r\n landsretten, jf. TfS 1995, 333 VLD og TfS 1996, 448 HD. Denne adgang gøres  \r\n\r\n der i praksis kun undtagelsesvist brug af, og kun såfremt principielle  \r\n\r\n grunde taler derfor, jf. TfS 1997, 737 DEP. I øvrigt sætter  \r\n\r\n forældelsesreglerne en grænse for, hvad der fra skattemyndighedernes side  \r\n\r\n kan inddrages i en verserende retssag.<BR></FONT></FONT></TD></TR>  \r\n\r\n<TR>  \r\n\r\n<TD vAlign=top><FONT size=2><FONT  \r\n\r\n size=2><B>Overspringelsesfrist</B></FONT></FONT></TD>  \r\n\r\n<TD vAlign=top><FONT size=2><FONT size=2>Udgangspunktet i SSL § 31, stk. 1  \r\n\r\n om, at der skal være tale om endelige administrative afgørelser, fraviges  \r\n\r\n endvidere i SSL § 31, stk. 2, hvorefter en borger/virksomhed altid kan  \r\n\r\n indbringe en sag for domstolene 6 måneder efter, at sagen er påklaget til  \r\n\r\n den endelige administrative instans på området, selv om den endelige  \r\n\r\n administrative instans ikke har truffet afgørelse i  \r\n\r\n sagen.<BR></FONT></FONT></TD></TR>  \r\n\r\n<TR>  \r\n\r\n<TD vAlign=top><FONT size=2><FONT size=2><B>Borgernes frist for  \r\n\r\n indbringelse</B></FONT></FONT></TD>  \r\n\r\n<TD vAlign=top><FONT size=2><FONT size=2>Efter SSL § 31, stk. 3 skal en  \r\n\r\n borger/virksomhed, der ønsker domstolsprøvelse, indbringe sagen for  \r\n\r\n domstolene senest 3 måneder efter, at den endelige administrative instans  \r\n\r\n enten har afgjort klagen eller har afvist at behandle klagen. Fristen  \r\n\r\n regnes fra afgørelsens datering, jf. TfS 1999, 211 HD og TfS 1998, 310  \r\n\r\n ØLD, og fristen udløber ved rettens kontortids ophør, jf. TfS 1999, 364  \r\n\r\n ØLD. Det er modtagelsen i retten, der er det afgørende tidspunkt, og det  \r\n\r\n er borgeren/virksomheden, der bærer risikoen for, at sagen anlægges  \r\n\r\n rettidigt, jf. TfS 1999, 102 VLD. Fristen forlænges ikke, selv om den  \r\n\r\n udløber på en helligdag, jf. TfS 1996, 868 HD, TfS 1997, 5 VLD, TfS 1997,  \r\n\r\n 41 VLD. Fristen forlænges som udgangspunkt heller ikke, hvis en rettidig  \r\n\r\n stævning indsendes til det forkerte sted, og først når frem til retten  \r\n\r\n efter udløbet af fristen, jf. TfS 1998, 591 HD. Se dog TfS 1999, 209 HD  \r\n\r\n hvor stævning fremsendt til Østre Landsret i en sag, hvor Vestre Landsret  \r\n\r\n var rette værneting, fandtes anlagt ved indleveringen af stævning til  \r\n\r\n Østre Landsret. Fristen kan fraviges, hvis der inden 3-månedersfristens  \r\n\r\n udløb er indgivet en begrundet anmodning om fristforlængelse til  \r\n\r\n departementet, jf. TfS 1994, 645 DEP. Hvis borgeren/virksomheden har  \r\n\r\n opnået fristforlængelse, skal borgeren/virksomheden anlægge sag inden  \r\n\r\n udløbet af den meddelte yderligere frist, da sagen ellers vil blive  \r\n\r\n afvist, jf. TfS 2000, 247 ØLD.<BR></FONT></FONT></TD></TR>  \r\n\r\n<TR>  \r\n\r\n<TD vAlign=top><FONT size=2><FONT size=2><B>Skatteministeriets frist for  \r\n\r\n indbringelse</B></FONT></FONT></TD>  \r\n\r\n<TD vAlign=top><FONT size=2><FONT size=2>Efter SSL § 32 kan  \r\n\r\n Skatteministeriet indbringe Landsskatterettens kendelser for domstolene  \r\n\r\n indenfor en frist på 3 måneder fra kendelsens  \r\n\r\n afsigelse.<BR></FONT></FONT></TD></TR>  \r\n\r\n<TR>  \r\n\r\n<TD vAlign=top><FONT size=2><FONT size=2><B>Konsekvenser af  \r\n\r\n fristoverskridelse </B></FONT></FONT></TD>  \r\n\r\n<TD vAlign=top><FONT size=2><FONT size=2>Hvis fristen for sagsanlæg er  \r\n\r\n overskredet, nedlægger Skatteministeriet konsekvent påstand om afvisning  \r\n\r\n af sagen, og domstolene følger altid en sådan påstand, jf. fx TfS 1999,  \r\n\r\n 102 VLD. Hvis Skatteministeriet undtagelsesvist ikke nedlægger  \r\n\r\n afvisningspåstand, vil en domstol normalt ikke af sig selv afvise sagen på  \r\n\r\n grund af fristoverskridelsen. <BR></FONT></FONT></TD></TR>  \r\n\r\n<TR>  \r\n\r\n<TD vAlign=top><FONT size=2><FONT size=2><B>Forhandlingsprincippet  \r\n\r\n</B></FONT></FONT></TD>  \r\n\r\n<TD vAlign=top><FONT size=2><FONT size=2>For domstolenes behandling af  \r\n\r\n skatte-, told- og afgiftssager gælder forhandlingsprincippet. Det betyder,  \r\n\r\n at sagens parter selv skal komme med alle relevante oplysninger, og at  \r\n\r\n retten ikke må gå ud over parternes påstande og anbringender ved  \r\n\r\n afgørelsen, jf. retsplejelovens § 338. <BR>Udgangspunktet ved domstolene  \r\n\r\n er, at der sker efterprøvelse af såvel sagens materielle indhold som  \r\n\r\n sagens formalitet. Problemer omkring domstolenes efterprøvelse af  \r\n\r\n værdiskøn skulle være løst ved indførelsen af reglerne om syn og skøn  \r\n\r\n under Landsskatterettens behandling af sagen.<BR>Ved domstolene vil der  \r\n\r\n altid kunne ske prøvelse af, hvorvidt uskrevne retsgrundsætninger,  \r\n\r\n eksempelvis den almindelige lighedsgrundsætning, er tilsidesat ved  \r\n\r\n myndighedernes sagsbehandling.<BR></FONT></FONT></TD></TR>  \r\n\r\n<TR>  \r\n\r\n<TD vAlign=top><FONT size=2><FONT size=2><B>Værneting</B></FONT></FONT></TD>  \r\n\r\n<TD vAlign=top><FONT size=2><FONT size=2>Efter SSL § 33 anlægges sager om  \r\n\r\n skatte-, told- eller afgiftsspørgsmål ved landsretten i 1. instans. Sagen  \r\n\r\n anlægges ved den landsret, i hvis kreds borgeren/virksomheden har hjemting  \r\n\r\n (bopæl) ved sagens anlæg.<BR>Sager, der vedrører dødsboer, anlægges i den  \r\n\r\n kreds, hvori den skifteret, som boet hører under, ligger.<BR>Sager, der  \r\n\r\n vedrører gaveafgift, anlægges i den kreds, hvori den told- og  \r\n\r\n skatteregion, hvortil gaveanmeldelse skal indgives, ligger.<BR>Sager der  \r\n\r\n anlægges efter stempelafgiftsloven og lov om afgift af tinglysning og  \r\n\r\n registrering af ejer- og panterettigheder mv. anlægges ved den landsret, i  \r\n\r\n hvis kreds tinglysning eller registrering er sket. Dog skal sager om  \r\n\r\n rettigheder over fast ejendom anlægges i den kreds, hvor ejendommen  \r\n\r\n ligger, jf. SSL § 33, stk. 1, sidste punktum og retsplejelovens § 241.  \r\n\r\n Ifølge SSL § 33, stk. 2, sidste punktum og retsplejelovens § 245, stk. 1  \r\n\r\n kan parterne aftale ved hvilken af flere ligeartede retter, sagen skal  \r\n\r\n anlægges.<BR>Hvis borgeren/virksomheden ikke har hjemting her i landet  \r\n\r\n anlægges sagen ved Østre Landsret, jf. SSL § 33, stk. 3. Dog skal sager om  \r\n\r\n rettigheder over fast ejendom anlægges i den kreds, hvor ejendommen  \r\n\r\n ligger, jf. SSL § 33, stk. 3 og retsplejelovens § 241.<BR>Ifølge SSL § 33,  \r\n\r\n stk. 3 og retsplejelovens § 245, stk. 1 kan parterne aftale ved hvilken af  \r\n\r\n flere ligeartede retter, sagen skal anlægges.<BR></FONT></FONT></TD></TR>  \r\n\r\n<TR>  \r\n\r\n<TD vAlign=top><FONT size=2><FONT size=2><B>Anke af domstolsafgørelser  \r\n\r\n</B></FONT></FONT></TD>  \r\n\r\n<TD vAlign=top><FONT size=2><FONT size=2>Da der er tale om sagsanlæg i 1.  \r\n\r\n instans ved landsretten, kan både borgeren/virksomheden og  \r\n\r\n Skatteministeriet anke landsrettens dom til Højesteret i overensstemmelse  \r\n\r\n med reglerne i retsplejelovens § 368, stk. 3. Ankefristen er 8 uger regnet  \r\n\r\n fra afsigelsen af landsrettens dom, jf. retsplejelovens § 372, stk.  \r\n\r\n 1.<BR></FONT></FONT></TD></TR>  \r\n\r\n<TR>  \r\n\r\n<TD vAlign=top><FONT size=2><FONT size=2><B>Henstand ved klage  \r\n\r\n</B></FONT></FONT></TD>  \r\n\r\n<TD vAlign=top><FONT size=2><FONT size=2>En klager kan anmode om henstand  \r\n\r\n med betaling af den del af en skat, arbejdsmarkedsbidrag, told, moms eller  \r\n\r\n afgift, som en domstolsprøvelse vedrører. Der henvises til beskrivelsen i  \r\n\r\n afsnit  \r\n\r\n J.<BR> &nbsp;<BR></FONT></FONT></TD></TR></TBODY></TABLE><FONT  \r\n\r\n size=2>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E20016PR0009"
        },
        {
            "displayName": "Entydig dokumentidentifikation",
            "displayValue": "AN008027"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "2001"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}