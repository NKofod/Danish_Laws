{
    "id": 74676,
    "title": "Cirkulærskrivelse om samarbejde mellem 2-årige hf-kurser og enkeltfagskurser vedrørende tilvalgsfag (Til rektorerne og forstanderne for samtlige hf-kurser samt amtskommunerne og Københavns og Frederiksberg kommuner) ",
    "documentTypeId": "210",
    "isSagsforlobPeriodValid": false,
    "shortName": "CIS nr 22110 af 10/12/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse om samarbejde mellem 2-årige  \r\n\r\n hf-kurser og enkeltfagskurser vedrørende tilvalgsfag </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til rektorerne og forstanderne for  \r\n\r\n samtlige hf-kurser samt </P>  \r\n\r\n<P CLASS=TITEL-KOMMENTAR ALIGN=CENTER>amtskommunerne og Københavns og  \r\n\r\n Frederiksberg kommuner) </P>  \r\n\r\n<BR>  \r\n\r\n<P>I henhold til lov om prøveforberedende enkeltfagsundervisning m.v. for  \r\n\r\n voksne § 1, jvf. lovbekendtgørelse nr. 320 af 4. juli 1983 skal enhver  \r\n\r\n amtskommune oprette og drive undervisning til prøver, der indgår eller kan  \r\n\r\n indgå i højere forberedelseseksamen. I vejledning af 17. august 1983 om  \r\n\r\n oprettelse af hold ved prøveforberedende enkeltfagsundervisning m.v. for  \r\n\r\n voksne er anført, at lovens § 1 imidlertid ikke pålægger amtskommunerne pligt  \r\n\r\n til hvert år at tilbyde oprettelse af undervisning i alle fag til højere  \r\n\r\n forberedelseseksamen på hvert enkelt kursus. Det skal dog sikres, at  \r\n\r\n kursisterne inden for et rimeligt tidsrum eller inden for et rimeligt  \r\n\r\n geografisk område får et undervisningstilbud der omfatter samtlige fag og  \r\n\r\n niveauer. </P>  \r\n\r\n<P>Reglerne for oprettelse af hold ved enkeltfagkurser er fastsat i  \r\n\r\n bekendtgørelse nr. 338 af 11. juli 1983 om prøveforberedende  \r\n\r\n enkeltfagundervisning m.v. for voksne § 12, hvoraf det bl.a. fremgår, at der  \r\n\r\n skal oprettes undervisning for alle, der er optaget til en tilbudt  \r\n\r\n undervisning senest 14 dage før undervisningens begyndelse, såfremt der på  \r\n\r\n dette tidspunkt er optaget mindst 12 deltagere. </P>  \r\n\r\n<P>For de 2-årige kursers vedkommende er holdoprettelsesreglerne for  \r\n\r\n tilvalgsfag anført i bekendtgørelse nr. 304 af 3. juni 1984 § 9 stk. 2,  \r\n\r\n hvorefter oprettelse af hold i et fag forudsætter, at mindst syv studerende  \r\n\r\n har tilmeldt sig. </P>  \r\n\r\n<P>Disse regler har til formål at sikre et rimeligt undervisningstilbud og  \r\n\r\n fornøden oprettelse af hold ved hf-undervisningen. Erfaringen har imidlertid  \r\n\r\n vist, at der navnlig i tyndt befolkede områder kan være behov for et  \r\n\r\n samarbejde mellem de to kursusformer for at sikre hf-studerende yderligere  \r\n\r\n muligheder for at få tilgodeset deres ønsker om tilvalgsfag. </P>  \r\n\r\n<P>Direktoratet skal derfor pege på, at et sådant samarbejde for at tilgodese  \r\n\r\n dette formål kan etableres efter nedenstående retningslinier, idet det skal  \r\n\r\n understreges, at disse ikke ændrer regler om undervisningstilbud ved  \r\n\r\n enkeltfagkurser eller regler om oprettelse af hold på enkeltfagskurser og  \r\n\r\n 2-årige hf-kurser. </P>  \r\n\r\n<P CLASS=PUNKT> <B>1.</B> Enkeltfagskursister kan følge undervisning på  \r\n\r\n tilvalgshold ved 2-årige hf-kurser, såfremt der er ledige pladser og under  \r\n\r\n forudsætning af, at der ikke tilbydes eller er fornøden tilslutning til  \r\n\r\n oprettelse af tilsvarende dagundervisning på et enkeltfagskursus inden for en  \r\n\r\n rimelig afstand. </P>  \r\n\r\n<P>Forstanderens afgørelse om, at kursisten kan optages til hf-undervisning  \r\n\r\n efter hf-bekendtgørelsens § 4 stk. 1 er gældende for det 2-årige kursus, mens  \r\n\r\n rektor for det 2-årige kursus ved optagelse påser, at kursisten opfylder de  \r\n\r\n supplerende betingelser for optagelse til undervisning i visse fag efter  \r\n\r\n hf-bekendtgørelsens § 4 stk. 3. Det 2-årige kursus anfører ved note på  \r\n\r\n G-skema omfanget af enkeltfagskursister på tilvalgshold. </P>  \r\n\r\n<P CLASS=PUNKT> <B>2.</B> Kursister fra 2-årige kurser kan følge undervisning  \r\n\r\n på tilvalgshold ved enkeltfagskursus, hvis der ikke er tilstrækkelig  \r\n\r\n tilslutning efter hf-bekendtgørelsens § 9 stk. 2 til at oprette det  \r\n\r\n pågældende tilvalgsfag ved det 2-årige kursus. Rektors afgørelse om optagelse  \r\n\r\n til hf-undervisning efter hf-bekendtgørelsens § 4 stk. 1-2 er da gældende for  \r\n\r\n enkeltfagkurset. Tilvalgspoints som følge af undervisning på enkeltfagskursus  \r\n\r\n indgår i de 20 points, der er minimum for tilvalgsundervisningen på det  \r\n\r\n 2-årige kursus. Der stilles i disse tilfælde ikke krav om, at kursisterne  \r\n\r\n skal være 18 år, jvf. bekendtgørelse om prøveforberedende  \r\n\r\n enkeltfagsundervisning § 3. </P>  \r\n\r\n<P CLASS=PUNKT> <B>3.</B> Kursister fra enkeltfagskursus efter pkt. 1 kan med  \r\n\r\n den pågældende amtskommunes godkendelse medregnes ved holdoprettelse på  \r\n\r\n 2-årige hf-kurser efter hf-bekendtgørelsens § 9 stk. 2. Kursister fra 2-årige  \r\n\r\n kurser efter pkt. 2 indgår umiddelbart i grundlaget for oprettelse af  \r\n\r\n undervisning ved enkeltfagskurser efter enekltfagsbekendtgørelsens § 12 stk.  \r\n\r\n 2. </P>  \r\n\r\n<P>P.d.v. </P>  \r\n\r\n<P>Bent Karsdal </P>  \r\n\r\n<P>undervisningsinspektør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19842211010"
        },
        {
            "displayName": "Entydig dokumentidentifikation",
            "displayValue": "CM033881"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22110"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "10/12/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Gymmasieskolerne og Højere Forberedelseseksamen"
        },
        {
            "displayName": "Ressortministeriets journalnummer",
            "displayValue": "Undervisningsmin. DGHF j. nr. 11-50-01.1/84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}