{
    "id": 109864,
    "title": "1989 BTL 53   BETÆNKNING OVER FORSLAG TIL LOV OM ÆNDRING AF LOV OM VIDEREGÅENDE   TEKNIKERUDDANNELSER M.V. (AFBUREAUKRATISERING OG ØKONOMISTYRING M.V.)    NR L 53 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 53",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 53 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om videregående  \r\n\r\n teknikeruddannelser m.v. (Afbureaukratisering og økonomistyring m.v.) <BR>  \r\n\r\n Nr L 53 1989-90, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19900425 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvaglet har behandlet lovforslaget i nogle møder og har herunder </P>  \r\n\r\n<P>stillet spørgsmål til undervisnings- og forskningsministeren, som </P>  \r\n\r\n<P>denne har besvaret skriftligt. </P>  \r\n\r\n<P>Endvidere har udvalget modtaget skriftlig henvendelse fra Teknisk  \r\n\r\n Landsforbund. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialdemokratiets og Socialistisk Folkepartis medlemmer) lovforslaget til  \r\n\r\n<I>vedtagelse uændret.</I>  </P>  \r\n\r\n<P>Flertallet lægger vedrørende ændringsforslag nr. 1 vægt på, at ministeren  \r\n\r\n har oplyst, at skolerne selv skal tilrettelægge skemafagene, således at de  \r\n\r\n emner, der indgår i uddannelsen, dækkes. En ændring af terminologien fra  \r\n\r\n undervisningsfag til undervisningsemner som indeholdt i ministerens forslag i  \r\n\r\n § 1, nr. 4, skal derfor fremme decentraliseringen. </P>  \r\n\r\n<P>De videregående teknikeruddannelser er rene erhvervskompetencegivende  \r\n\r\n skoleuddannelser og kan som sådan hverken sidestilles med  \r\n\r\n erhvervsuddannelserne, der er vekseluddannelser, eller med de  \r\n\r\n erhvervsgymnasiale uddannelser, der har et studiekompetencegivende formål.  \r\n\r\n Decentraliseringen er ønskelig af hensyn til opfyldelse af lokale behov og  \r\n\r\n tilpasning til lokale muligheder og lokale ressourcer. </P>  \r\n\r\n<P>Om ændringsforslag nr. 2 og 4 bemærker flertallet, at begrundelsen for  \r\n\r\n Erhvervsuddannelsesrådets rådgivning af udgiftsbehov på erhvervsuddannelserne  \r\n\r\n er, at disse er vekseluddannelser, hvor en væsentlig del af uddannelsen  \r\n\r\n foregår i virksomhederne. De videregående teknikeruddannelser foregår  \r\n\r\n udelukkende på skoler og med 100 pct.s statstilskud. Der er derfor ikke samme  \r\n\r\n behov for rådgivning vedrørende udgiftsbehov på teknikeruddannelsesområdet  \r\n\r\n som på erhvervsuddannelsesområdet. </P>  \r\n\r\n<P>Om ændringsforslag nr. 3, efter hvilket Teknikerrådet i lighed med  \r\n\r\n Erhvervsuddannelsesrådet selv fastsætter sin forretningsorden, bemærker  \r\n\r\n flertallet, at kompetenceforholdene ved rådgivning om teknikeruddannelserne  \r\n\r\n er væsentlig forskellig fra kompetenceforholdet ved rådgivning om  \r\n\r\n erhvervsuddannelser. Forskellen har udgangspunkt i de allerede nævnte  \r\n\r\n forskelle i uddannelsernes opbygning. </P>  \r\n\r\n<P>Hele teknikeruddannelsesforløbet gennemføres i ministeriets regi på skole,  \r\n\r\n og Teknikerrådet har derfor en mindre kompetence end  \r\n\r\n Erhvervsuddannelsesrådet. Denne forskel bør også afspejle sig i  \r\n\r\n forretningsordensspørgsmålet. </P>  \r\n\r\n<P>Et <I>mindretal</I> (Socialdemokratiets og Socialistisk Folkepartis  \r\n\r\n medlemmer af udvalget) indstiller lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Et flertal inden for mindretallet (Socialdemokratiets medlemmer af  \r\n\r\n udvalget) lægger vægt på, at hovedadgangsvejen til teknikeruddannelserne  \r\n\r\n fortsat går gennem relevante grundlæggende faglige uddannelser  \r\n\r\n (EFG-uddannelser, lærlingeuddannelser eller grundlæggende  \r\n\r\n teknikeruddannelser), og at tekniker- og ingeniørforkurser (TIF) fortsat  \r\n\r\n anvendes til at give den enkelte, som ikke har gennemført en umiddelbart  \r\n\r\n adgangsgivende uddannelse, en faglig og teoretisk supplering. </P>  \r\n\r\n<P>Mindretallet har i forbindelse hermed noteret sig, at ministeren har  \r\n\r\n oplyst, at &#187;Tekniker- og ingeniørforkurser på heltid (værkstedskurserne)  \r\n\r\n gennemføres med 100 pct.s statstilskud efter lov om tilskud til tekniske  \r\n\r\n skoler, handelsskoler m.v. Efter 1991, hvor denne lov ophæves, tænkes  \r\n\r\n heltidskurserne finansieret efter lovforslagets § 1, nr. 9. Begrundelsen for,  \r\n\r\n at deltidskurserne gennemføres efter lov om åben uddannelse og dermed med  \r\n\r\n deltagerbetaling, er, at de er tilrettelagt for voksne med mulighed for  \r\n\r\n erhvervsarbejde&#171;. Mindretallet har desuden noteret sig, at ministeren på  \r\n\r\n spørgsmål om kriterier for fordeling af uddannelserne og eleverne på de  \r\n\r\n enkelte tekniske skoler har oplyst, at &#187;et eventuelt nyt fremtidigt  \r\n\r\n system, der i højere grad sikrer optimal udnyttelse af alle  \r\n\r\n uddannelsespladserne, må tilrettelægges, således at der koordineres med  \r\n\r\n adgangssystemet til de øvrige videregående uddannelser, og således at  \r\n\r\n erhvervsuddannelserne fortsat er hovedadgangsvejen til de videregående  \r\n\r\n teknikeruddannelser. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (SF): </P>  \r\n\r\n<P>Til § 1 </P>  \r\n\r\n<P> <B>1)</B>  <I>Nr. 4</I> udgår. </P>  \r\n\r\n<P> <B>2)</B> Efter nr. 4 indsættes som nyt nummer: </P>  \r\n\r\n<P> <B>&#187;01.</B> I <I>§ 10</I> indsættes som nyt stykke: </P>  \r\n\r\n<P> <I>&#187;Stk. 3.</I> Rådet afgiver udtalelse om tilskud efter §  \r\n\r\n 15.&#171;&#187; </P>  \r\n\r\n<P> <B>3)</B> Efter nr. 4 indsættes som nyt nummer: </P>  \r\n\r\n<P> <B>&#187;02.</B> I <I>§ 10</I> indsættes som nyt stykke: </P>  \r\n\r\n<P> <I>&#187;Stk. 4.</I> Rådet fastsætter selv sin  \r\n\r\n forretningsorden.&#171;&#187; </P>  \r\n\r\n<P> <B>4)</B> Efter nr. 4 indsættes som nyt nummer: </P>  \r\n\r\n<P> <B>&#187;03.</B> I <I>§ 12</I> indsættes som nyt stykke: </P>  \r\n\r\n<P> <I>&#187;Stk. 3.</I> Udvalgene afgiver udtalelse om de enkelte  \r\n\r\n uddannelsers indplacering for så vidt angår tilskud efter § 15.&#171;&#187;  \r\n\r\n</P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Efter lovforslagets § 1, nr. 4, ændres &#187;undervisningsfagenes  \r\n\r\n mål&#171; til &#187;undervisningsemnernes mål&#171;. Da der er tale om en  \r\n\r\n uddannelse af mellem 1 og 2 års varighed og for at understrege sammenhængen  \r\n\r\n med de grundlæggende erhvervsuddannelser (erhvervsuddannelsesloven § 24), bør  \r\n\r\n denne ændring ikke gennemføres. Også i lovforslaget om de erhvervsgymnasiale  \r\n\r\n uddannelser opereres der med begrebet &#187;undervisningsfag&#171;. </P>  \r\n\r\n<P>Til nr. 2 og 4 </P>  \r\n\r\n<P>Efter erhvervsuddannelsesloven afgiver Erhvervsuddannelsesrådet  \r\n\r\n indstilling om kriterier for opdeling af uddannelserne i uddannelsesgrupper  \r\n\r\n under hensyn til udgiftsbehov og træffer afgørelser om, hvilke uddannelser  \r\n\r\n der er omfattet af særlige tilskudsregler for uddannelser med lille  \r\n\r\n elevtilgang, og kan på eget initiativ afgive udtalelse om uddannelsernes  \r\n\r\n udgiftsbehov (§ 35, stk. 1, nr. 10, og stk. 5). En tilsvarende udtaleret bør  \r\n\r\n for teknikerområdet gælde for Teknikerrådet og teknikerudvalgene. </P>  \r\n\r\n<P>Til nr. 3 </P>  \r\n\r\n<P>I den grundlæggende lovgivning om erhvervsuddannelserne er det fastsat, at  \r\n\r\n Erhvervsuddannelsesrådet (§ 34, stk. 8, i lov om erhvervsuddannelser) selv  \r\n\r\n fastsætter sin forretningsorden. Tilsvarende gælder for teknikerudvalgene (§  \r\n\r\n 11, stk. 3, i lov om videregående teknikeruddannelser m.v.) og bør derfor  \r\n\r\n også gælde for Teknikerrådet. </P>  \r\n\r\n<P> <I>Eva Møller (KF)</I> fmd. <I>Annelise Gotfredsen (KF) Merete Aarup (KF)  \r\n\r\n Inge Dahl-Sørensen (V) Else Winther Andersen (V) Pia Dahl (FP) Marianne  \r\n\r\n Jelved (RV) Jette Pors (CD)</I> nfmd. <I>Lysholm Christensen (KRF) Jytte  \r\n\r\n Andersen (S) Helle Degn (S) Pernille Forchhammer (S) Anna-Marie Hansen (S)  \r\n\r\n Frank Jensen (S) Lone Møller (S) Aage Frandsen (SF) Hanne Thanning Jacobsen  \r\n\r\n (SF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1990"
        },
        {
            "displayName": "Accession",
            "displayValue": "198914K00053"
        },
        {
            "displayName": "Entydig dokumentidentifikation",
            "displayValue": "CL003422"
        },
        {
            "displayName": "Dato for førstegangsindlæggelse",
            "displayValue": "21/05/1990"
        },
        {
            "displayName": "Dato for indlæggelse",
            "displayValue": "21/05/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "53"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}