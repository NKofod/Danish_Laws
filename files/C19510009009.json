{
    "id": 58182,
    "title": "Cirkulære om straffesager angående varmebehandling af mælk. ",
    "documentTypeId": "140",
    "isSagsforlobPeriodValid": false,
    "shortName": "CIR nr 90 af 24/04/1951",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om straffesager angående  \r\n\r\n varmebehandling af mælk. </H1>  \r\n\r\n<P></P>  \r\n\r\n<BR>  \r\n\r\n<P>Ved indenrigs- og boligministeriets bekendtgørelse nr. 89 af 12. marts  \r\n\r\n 1951 om kontrol med stassaniseret, lavpasteuriseret og langtidspasteuriseret  \r\n\r\n mælk er der gennemført en ændring i de betingelser, på hvilke der i medfør af  \r\n\r\n § 9 i anordning nr. 273 af 22. oktober 1925 om, hvad der må falholdes som  \r\n\r\n mælk, fløde o.lign., jfr. § 12, stk. 1, og § 24, stk. 3, i lov nr. 174 af 28.  \r\n\r\n april 1950 om levnedsmidler m.m., meddeles mejerier tilladelse til at  \r\n\r\n foretage sådan varmebehandling af mælken. Herefter er det, også for mejerier  \r\n\r\n der allerede har en sådan tilladelse, med virkning fra 1. oktober 1951 bl.a.  \r\n\r\n en betingelse for tilladelsen, at den nævnte mælk jævnligt underkastes  \r\n\r\n fosfataseprøve og Storchs parafenylendiaminprøve og herved giver reaktioner,  \r\n\r\n der viser, at mælken er varmebehandlet på rette måde. Nærmere regler om  \r\n\r\n prøverne, der udtages ved politiets eller sundhedskommissionens  \r\n\r\n foranstaltning, er givet ved bekendtgørelsen af 12. marts 1951 og ved  \r\n\r\n indenrigs- og boligministeriets cirkulære nr. 49 af samme dato til samtlige  \r\n\r\n politimestre og politidirektøren i København m.v. </P>  \r\n\r\n<P>Forhandling af mælk, der ikke giver den rette reaktion på begge prøver,  \r\n\r\n medfører, på samme måde som overtrædelse af tilladelsens betingelser iøvrigt,  \r\n\r\n bødeansvar efter § 23 i loven af 28. april 1950, således at sagerne behandles  \r\n\r\n som offentlige politisager. </P>  \r\n\r\n<P>På dertil given foranledning skal jeg anmode d'herrer om at påse, at der  \r\n\r\n ved rejsning af politisager angående mælk, der efter prøverne har vist sig  \r\n\r\n ikke at have været behørigt opvarmet, følges nedenstående retningslinier:  \r\n\r\n</P>  \r\n\r\n<P>De første 2 a 3 overtrædelser fra samme mejeri kan afgøres med advarsler.  \r\n\r\n Ved yderligere overtrædelser fra mejeriet bør der påstås bøder af stigende  \r\n\r\n størrelse efter følgende skala: 30 kr., 50 kr., 100 kr., 150 kr., 200 kr., og  \r\n\r\n 500 kr., alt efter forholdene. Disse bødebeløb vil dog kunne forhøjes, når  \r\n\r\n det pågældende mejeris omsætning af mælk og fløde, der sælges direkte til  \r\n\r\n konsum, er særlig stort, eller der foreligger skærpende omstændigheder. </P>  \r\n\r\n<P>Hvis de fra et mejeri udtagne mælkeprøver ikke har givet anledning til  \r\n\r\n påtale indenfor de sidste 2 år, kan overtrædelser påny afgøres med advarsler  \r\n\r\n og bøder i overensstemmelse med de i foranstående stykke angivne  \r\n\r\n retningslinier. </P>  \r\n\r\n<P>Under hensyn til, at der i sager angående mælkens opvarmning udover  \r\n\r\n resultatet af prøverne kan tænkes henvist til temperaturkurverne på de på  \r\n\r\n varmebehandlingsapparaterne anbragte termografer, skal jeg henlede  \r\n\r\n opmærksomheden på, at mælkens temperatur under varmebehandlingen skal aflæses  \r\n\r\n på apparaternes termometre, medens termograferne navnlig skal vise  \r\n\r\n SVINGNINGERNE i temperaturen og som regel vil være indrettet således, at  \r\n\r\n termogrammerne ikke med sikkerhed giver et nøjagtigt udtryk for den ABSOLUTTE  \r\n\r\n temperatur. Som følge heraf bør sager angående urigtig opvarmning af mælk  \r\n\r\n ikke rejses på grundlag af termogrammernes udvisende, men alene på grundlag  \r\n\r\n af prøverne. På den anden side vil man overfor en prøve, der viser ukorrekt  \r\n\r\n opvarmning, normalt ikke kunne påberåbe sig, at termogrammet viser korrekte  \r\n\r\n forhold. </P>  \r\n\r\n<P>Det tilføjes, at der bør gives mejerierne en rimelig overgangsfrist med  \r\n\r\n hensyn til ordningen, og at der derfor i de første 6 måneder fra ordningens  \r\n\r\n ikrafttræden ikke bør rejses sager til advarsler eller bøder, men alene gives  \r\n\r\n mejerierne fornøden instruktion om de nye regler. </P>  \r\n\r\n<P>Rigsadvokaten, København, den 24. april 1951. </P>  \r\n\r\n<P>F. Pihl. </P>  \r\n\r\n<P>(Til statsadvokaterne, politidirektøren i København og samtlige  \r\n\r\n politimestre). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/06/1951"
        },
        {
            "displayName": "Accession",
            "displayValue": "C19510009009"
        },
        {
            "displayName": "Entydig dokumentidentifikation",
            "displayValue": "CM017124"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "90"
        },
        {
            "displayName": "År for udstedelse",
            "displayValue": "1951"
        },
        {
            "displayName": "Dato for underskrift",
            "displayValue": "24/04/1951"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}