{
    "id": 56121,
    "title": "Cirkulære om aftale om statslig uddannelsesløn(* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 94 af 14/06/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om aftale om statslig uddannelsesløn(*  \r\n\r\n 1) </H1>  \r\n\r\n<P></P>  \r\n\r\n<BR>  \r\n\r\n<P>Det meddeles herved, at der mellem Finansministeriet og Statsansattes  \r\n\r\n Kartel, Statstjenestemændenes Centralorganisation II, Akademikernes  \r\n\r\n Centralorganisation, Lærernes Centralorganisation og Overenskomstansattes  \r\n\r\n Centralorganisation den 1. juni 1993 er indgået aftale om statslig  \r\n\r\n uddannelsesløn. </P>  \r\n\r\n<P>Aftalen med bilag er optrykt som bilag. </P>  \r\n\r\n<P>Aftalens parter er enige om at udarbejde en fælles vejledning om  \r\n\r\n ordningen. </P>  \r\n\r\n<P>Finansministeriet </P>  \r\n\r\n<P>Administrations- og Personaledepartementet </P>  \r\n\r\n<P>Den 14. juni 1993 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Peter Friis </P>  \r\n\r\n<P>AFTALE </P>  \r\n\r\n<P>OM </P>  \r\n\r\n<P>STATSLIG UDDANNELSESLØN </P>  \r\n\r\n<P> <B>1.</B>  Med det formål at forbedre statsansattes muligheder for at  \r\n\r\n anvende uddannelsesorlov i henhold til lov nr. 466 af 24. juni 1992 med  \r\n\r\n senere ændringer etableres centrale puljer på 10 mio. kr. i finansåret 1993  \r\n\r\n og 20 mio. kr. i finansåret 1994. Puljerne anvendes til statslig  \r\n\r\n uddannelsesløn, som supplerer den ydelse medarbejderne kan få i henhold til  \r\n\r\n lov om orlovsydelse til uddannelse. </P>  \r\n\r\n<P> <B>2.</B>  Ordningen om statslig uddannelsesløn gennemføres som en  \r\n\r\n forsøgsordning, der løber til og med udgangen af finansåret 1994. </P>  \r\n\r\n<P> <B>3.</B>  Ordningen om statslig uddannelsesløn tilrettelægges i  \r\n\r\n overensstemmelse med bilag til punkt 8 i resultatet af forhandlingerne mellem  \r\n\r\n Finansministeren og Centralorganisationernes Fællesudvalg af 19. februar  \r\n\r\n 1993. </P>  \r\n\r\n<P>København, den 1. juni 1993 </P>  \r\n\r\n<P>Statsansattes Kartel Finansministeriet </P>  \r\n\r\n<P> <B>Ove Hygum/Johan Overgaard</B>   <B>Mogens Lykketoft</B>  </P>  \r\n\r\n<P>Statstjenestemændenes </P>  \r\n\r\n<P>Centralorganisation II </P>  \r\n\r\n<P> <B>Bjørn Wikkelsøe Jensen</B>  </P>  \r\n\r\n<P>Akademikernes Centralorganisation </P>  \r\n\r\n<P> <B>Alex Nielsen</B>  </P>  \r\n\r\n<P>Lærernes Centralorganisation </P>  \r\n\r\n<P> <B>Martin Rømer</B>  </P>  \r\n\r\n<P>Overenskomstansattes Centralorganisation </P>  \r\n\r\n<P> <B>Finn Busse Jensen</B>  </P>  \r\n\r\n<P> <B>Bilag </B></P>  \r\n\r\n<P>til punkt 8 i resultatet af forhandlingerne af 19. februar 1993 mellem  \r\n\r\n Finansministeriet og Centralorganisationernes Fællesudvalg </P>  \r\n\r\n<P>For at forbedre statsansattes muligheder for at benytte orlovsordningen,  \r\n\r\n og samtidig sikre større jobrotation ved besættelse af ledige stillinger, er  \r\n\r\n det aftalt at: </P>  \r\n\r\n<P> <B>1.</B> Der afsættes en central pulje på <B>30 mio. kr.</B> (10 mio.  \r\n\r\n kr. i 1993 og 20 mio. kr. i 1994) til <B>statslig uddannelsesløn.</B>  Den  \r\n\r\n statslige uddannelsesløn supplerer den ydelse, medarbejdere får i henhold til  \r\n\r\n lov om orlovsydelse til uddannelse. </P>  \r\n\r\n<P> <B>2.</B> Ordningen om statslig uddannelsesløn hviler på de principper og  \r\n\r\n bestemmelser, der gælder for anvendelsen af lov om orlovsydelse til  \r\n\r\n uddannelse. Statslig uddannelsesløn kan derfor kun anvendes, såfremt der  \r\n\r\n mellem arbejdsgiveren og den enkelte medarbejder er enighed om, at  \r\n\r\n medarbejderen kan få uddannelsesorlov, jf. lovens § 3, stk. 1., ligesom  \r\n\r\n lovens øvrige krav skal være opfyldt. </P>  \r\n\r\n<P> <B>3.</B> Den statslige uddannelsesløn kan ikke anvendes i forbindelse  \r\n\r\n med afholdelse af virksomhedsinterne kurser o.l. </P>  \r\n\r\n<P> <B>4.</B> Ordningen om statslig uddannelsesløn udformes således, at  \r\n\r\n medarbejderen sikres fuld løn (herunder optjening af pensions- og  \r\n\r\n lønanciennitet) under uddannelse. Den statslige uddannelsesløn fastsættes som  \r\n\r\n forskellen mellem 80 pct. af arbejdsløshedsdagpengenes højeste beløb - jf.  \r\n\r\n lovens § 4, stk. 1 - og den pågældendes normale løn, dvs. ekskl. særlige  \r\n\r\n ydelser, overarbejdsbetaling mv. </P>  \r\n\r\n<P> <B>5.</B> Statens institutioner får i forbindelse med anvendelse af  \r\n\r\n orlovsordningerne dækket merudgifterne, ekskl. det beløb institutionen  \r\n\r\n modtager fra arbejdsløshedskassen (80 pct. af arbejdsløshedsdagpengenes  \r\n\r\n højeste beløb), jf. lovens § 4, stk. 1. </P>  \r\n\r\n<P> <B>6.</B> For hvert ministerområde udmeldes - efter aftale mellem  \r\n\r\n parterne - en maksimumsgrænse for ydelse af statslig uddannelsesløn i  \r\n\r\n finansåret. Maksimumsgrænsen for samtlige ministerområder vil svare til 30  \r\n\r\n mio. kr., jf. ovenstående punkt 1. </P>  \r\n\r\n<P> <B>7.</B> Ministerierne kan kun opnå &#187;refusion&#171; op til det  \r\n\r\n udmeldte maksimumsbeløb. </P>  \r\n\r\n<P> <B>8.</B> Eventuelle uforbrugte midler tilbageføres til CFU. </P>  \r\n\r\n<P> <B>9.</B> Ordningen om statslig uddannelsesløn gennemføres som en 2-årig  \r\n\r\n forsøgsordning, der løber til og med udgangen af finansåret 1994. </P>  \r\n\r\n<P>Såfremt der i perioden - som følge af den politiske &#187;tillægsaftale om  \r\n\r\n aktivering&#171; af 15. februar 1993 mellem Regeringen, Konservative  \r\n\r\n Folkeparti, Venstre og SF - ændres i den nugældende ordning (fra 1. januar  \r\n\r\n 1994), tages dette op til drøftelse mellem parterne. </P>  \r\n\r\n<P> <B>10.</B> Der nedsættes en arbejdsgruppe med repræsentanter fra CFU og  \r\n\r\n Finansministeriet, som inden udgangen af april måned 1993 fastlægger de  \r\n\r\n overordnede retningslinier for anvendelsen af ordningen. </P>  \r\n\r\n<P> <B>11.</B> CFU har fuld indsigt i ordningens anvendelse og mulighed for  \r\n\r\n indsigelse, såfremt der forekommer utilsigtet brug af ordningen. </P>  \r\n\r\n<P>Puljen på i alt <B>30 mio. kr.</B> er afsat med det formål at give  \r\n\r\n medarbejderne fuld løn under uddannelse i <B>1000 uddannelsesforløb af  \r\n\r\n gennemsnitligt 20 ugers varighed.</B>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Udsendt som APD.nr. 33/93 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/06/1993"
        },
        {
            "displayName": "Accession",
            "displayValue": "C19930009409"
        },
        {
            "displayName": "Entydig dokumentidentifikation",
            "displayValue": "CM015013"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "94"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "14/06/1993"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 4 kontor"
        },
        {
            "displayName": "Ressortministeriets journalnummer",
            "displayValue": "APD.j.nr.4.kt. 1993-4450/001-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}