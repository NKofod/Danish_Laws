{
    "id": 106059,
    "title": "1985 BSF 99   FORSLAG TIL FOLKETINGSBESLUTNING OM HANDICAPPEDES ADGANG TIL FYSIOTERAPI  ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 99",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 99 </P>  \r\n\r\n<P></P>  \r\n\r\n<P>Forslag til folketingsbeslutning om handicappedes adgang til fysioterapi  \r\n\r\n</P>  \r\n\r\n<P></P>  \r\n\r\n<P>Fremsat af Tinning (VS) Albrechtsen (VS) Anne Grete Holmsgård (VS) Lenger  \r\n\r\n (VS) Elisabeth Bruun Olesen (VS) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at sikre: </P>  \r\n\r\n<P>1. at handicappedes egenbetaling for fysioterapeutisk behandling </P>  \r\n\r\n<P>bortfalder, </P>  \r\n\r\n<P>2. at handicappedes betaling for kørsel til og fra det </P>  \r\n\r\n<P>fysioterapeutiske behandlingssted bortfalder, og </P>  \r\n\r\n<P>3. at folketinget senest 1. september 1986 forelægges en plan til </P>  \r\n\r\n<P>sikring af alle handicappedes adgang til relevant fysioterapeutisk </P>  \r\n\r\n<P>behandling. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>I sin nylige redegørelse om forholdene for personer med handicap </P>  \r\n\r\n<P>omtaler socialministeren overhovedet ikke fysioterapien. </P>  \r\n\r\n<P>Det er en alvorlig mangel. Det er en veldokumenteret kendsgerning, at </P>  \r\n\r\n<P>regelmæssig fysioterapeutisk behandling og træning kan forhale </P>  \r\n\r\n<P>følgevirkningerne ved en række fysiske handicap. Generelt har </P>  \r\n\r\n<P>svært fysisk handicappede brug for fysioterapeutisk behandling </P>  \r\n\r\n<P>mindst to-tre gange om ugen livet igennem. I mange tilfælde </P>  \r\n\r\n<P>opfyldes dette behov ikke. </P>  \r\n\r\n<P>Der er brug for en gennemgribende oprydning på området, og </P>  \r\n\r\n<P>nyordningen kan med fuld rimelighed tage udgangspunkt i et par af </P>  \r\n\r\n<P>de mere principielle bemærkninger i socialministerens redegørelse: </P>  \r\n\r\n<P>&#187;Når det er nødvendigt med hjælp fra samfundets side, er det vigtigt,  \r\n\r\n</P>  \r\n\r\n<P>at man sætter sig ind i den enkelte borgers situation, og at </P>  \r\n\r\n<P>hjælpen bygger på tillid og respekt for den, der har behov for </P>  \r\n\r\n<P>hjælp.&#171; &#187;Af mange grunde er det ønskeligt, at gentagne eller  \r\n\r\n</P>  \r\n\r\n<P>langvarige indlæggelser begrænses mest muligt.&#171; </P>  \r\n\r\n<P>Usammenhængende behandlingstilbud </P>  \r\n\r\n<P>De større hospitaler er på mange måder indrettet til at møde de </P>  \r\n\r\n<P>handicappedes behov for fysioterapi: Behandlingsapparaturet er i </P>  \r\n\r\n<P>vid udstrækning til stede, en omfattende specialviden er tit til </P>  \r\n\r\n<P>stede, og opvarmede bassiner (især vigtigt til gigtpatienter) </P>  \r\n\r\n<P>findes også sammen med andre faciliteter. Men normeringerne er for </P>  \r\n\r\n<P>ringe, og som hovedregel kan de fysiurgiske afdelinger kun tilbyde </P>  \r\n\r\n<P>en mere kortvarig behandling i forbindelse med egentlig </P>  \r\n\r\n<P>indlæggelse. På mange dagcentre og plejehjem råder man også over </P>  \r\n\r\n<P>den nødvendige viden, handicapegnede faciliteter og en stor del af </P>  \r\n\r\n<P>det nødvendige apparatur. Men også her er normeringerne </P>  \r\n\r\n<P>utilstrækkelige, og fysioterapien må derfor forbeholdes beboere og </P>  \r\n\r\n<P>de relativt få, der er tilknyttet dagcenteret. </P>  \r\n\r\n<P>De handicappede er derfor i vid udstrækning henvist til de </P>  \r\n\r\n<P>praktiserende fysioterapeuter, og det er der ingen af parterne der </P>  \r\n\r\n<P>kan være tjent med: </P>  \r\n\r\n<P>&#187;Det er en dårlig forretning for praktiserende fysioterapeuter at  \r\n\r\n</P>  \r\n\r\n<P>behandle svært fysisk handicappede. Fysioterapeuterne får ikke </P>  \r\n\r\n<P>dækket de reelle omkostninger ved behandlingen, og det er næsten </P>  \r\n\r\n<P>umuligt at få forrentet indkøb af specielt behandlingsapparatur, </P>  \r\n\r\n<P>der er nødvendigt i behandlingen af svært fysisk handicappede.&#171; </P>  \r\n\r\n<P>(Muskelkraft nr. 2, 1985, side 26). </P>  \r\n\r\n<P>Men det er langtfra de eneste problemer, der er forbundet med, at de </P>  \r\n\r\n<P>handicappede er henvist til de praktiserende fysioterapeuter. </P>  \r\n\r\n<P>Manglende overenskomst </P>  \r\n\r\n<P>Siden foråret 1982 har der ikke eksisteret en overenskomst mellem </P>  \r\n\r\n<P>sygesikringens forhandlingsudvalg og Danske Fysioterapeuter. I </P>  \r\n\r\n<P>praksis følger man dog stadig reglerne fra den tidligere </P>  \r\n\r\n<P>overenskomst. </P>  \r\n\r\n<P>Det betyder blandt andet, at den enkelte behandling maksimalt </P>  \r\n\r\n<P>strækker sig over 45 minutter og højst må rumme tre </P>  \r\n\r\n<P>punktbehandlinger (tre forskellige former for behandling, groft </P>  \r\n\r\n<P>sagt). Mange handicappede har dog brug for længere tids </P>  \r\n\r\n<P>behandling, ligesom der er behov for mere end tre </P>  \r\n\r\n<P>punktbehandlinger. Dette kan dog også tillades, men forudsætter en </P>  \r\n\r\n<P>aftale mellem den enkelte klinik og den lokale </P>  \r\n\r\n<P>sygesikringsafdeling, og det er kun Muskelsvindfondens klinik for </P>  \r\n\r\n<P>fysioterapi i Århus, der har del i en sådan aftale. Alle andre </P>  \r\n\r\n<P>steder er der kun to andre udveje: At sprede den nødvendige </P>  \r\n\r\n<P>behandling over to behandlingsforløb, fordelt på to forskellige </P>  \r\n\r\n<P>dage, eller at overlade det til patienten at betale hele </P>  \r\n\r\n<P>merudgiften ved den del af behandlingen, der overskrider de tre </P>  \r\n\r\n<P>kvarter. De, der ikke har pengene, må altså bruge tid og penge på </P>  \r\n\r\n<P>ekstra transport, hvilket er et særligt problem, da svært fysisk </P>  \r\n\r\n<P>handicappede i forvejen trættes hurtigere end andre mennesker. </P>  \r\n\r\n<P>En anden konsekvens af den manglende overenskomst er, at udviklingen </P>  \r\n\r\n<P>af nye og bedre behandlingsmetoder sinkes. Hvis fysioterapeuterne </P>  \r\n\r\n<P>skal have refusion fra sygesikringen, skal de gøre brug af en af </P>  \r\n\r\n<P>de behandlingsmetoder, der er nøje beskrevet i den tidligere </P>  \r\n\r\n<P>overenskomst, også selv om de kender en nyere og bedre. I </P>  \r\n\r\n<P>virkeligheden løses dette problem formodentlig og forhåbentlig </P>  \r\n\r\n<P>delvis ved falske redegørelser til sygesikringen. Men det er næppe </P>  \r\n\r\n<P>i overensstemmelse med regeringens officielle handicappolitik. </P>  \r\n\r\n<P>Egenbetaling for fysioterapi </P>  \r\n\r\n<P>Fysioterapeutisk behandling givet på sygehusene er gratis. For al </P>  \r\n\r\n<P>anden behandling skulle patienten frem til 1. januar 1983 selv </P>  \r\n\r\n<P>betale en femtedel af de samlede udgifter. Som led i regeringens </P>  \r\n\r\n<P>såkaldte genopretningspolitik blev dette pr. 1. januar 1983 ændret </P>  \r\n\r\n<P>til to femtedele. Dertil kommer, at den manglende overenskomst i </P>  \r\n\r\n<P>praksis betyder, at den enkelte må lægge hele beløbet ud for </P>  \r\n\r\n<P>derefter at få refunderet de tre femtedele fra sygesikringen. </P>  \r\n\r\n<P>Denne refusion bygger på faste takster, der har ligget fast de </P>  \r\n\r\n<P>sidste tre år, mens prisen for den fysioterapeutiske behandling </P>  \r\n\r\n<P>har fulgt de almindelige prisstigninger. Det er derfor langtfra </P>  \r\n\r\n<P>usædvanligt, at egenbetalingen reelt andrager 45-50 pct. af den </P>  \r\n\r\n<P>samlede regning. I sygesikringslovens § 13 slås det ganske vist </P>  \r\n\r\n<P>fast, at det sociale udvalg undtagelsesvis kan yde hjælp til </P>  \r\n\r\n<P>supplering af refusionen fra sygesikringen, men i praksis </P>  \r\n\r\n<P>eksisterer sådanne undtagelser stort set ikke. </P>  \r\n\r\n<P>Bistandsloven giver dog visse muligheder: </P>  \r\n\r\n<P>Ifølge § 46 kan der ydes hjælp til dækning af egenbetalingen, hvis </P>  \r\n\r\n<P>pågældende ikke selv har midler til at afholde udgiften. Hjælpen </P>  \r\n\r\n<P>er altså afhængig af det sociale udvalgs vurdering af den </P>  \r\n\r\n<P>pågældende persons eller husstands samlede økonomi. </P>  \r\n\r\n<P>Om der også kan ydes hjælp efter bistandslovens § 48 er indtil videre </P>  \r\n\r\n<P>uklart. Socialministeriet mener nej, jfr. kontanthjælpscirkulæret </P>  \r\n\r\n<P>af 20. december 1982, som ændret ved cirkulære af 19. december </P>  \r\n\r\n<P>1983, punkt 52, mens amtsankenævnet for Fyns amt har ment ja i </P>  \r\n\r\n<P>visse tilfælde. Den pågældende kommune indbragte sagen for den </P>  \r\n\r\n<P>sociale ankestyrelse, der afgjorde spørgsmålet den 8. januar i år. </P>  \r\n\r\n<P>Indholdet af afgørelsen er dog endnu ikke blevet offentliggjort. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 1 og 2 </P>  \r\n\r\n<P>Det er VS' principielle handicappolitiske målsætning, at handicappede </P>  \r\n\r\n<P>skal have dækket de merudgifter, der opstår som følge af </P>  \r\n\r\n<P>handicappet, at dækningen skal være hundrede procent, og at </P>  \r\n\r\n<P>dækningen skal være uafhængig af indkomst. Alene af den grund bør </P>  \r\n\r\n<P>handicappedes egenbetaling for fysioterapeutisk behandling </P>  \r\n\r\n<P>bortfalde så snart som muligt, og af samme grund bør handicappedes </P>  \r\n\r\n<P>betaling for kørsel til og fra det fysioterapeutiske </P>  \r\n\r\n<P>behandlingssted også bortfalde snarest muligt. </P>  \r\n\r\n<P>I dag har f.eks. Ballerup kommune indført den meget rimelige praksis, </P>  \r\n\r\n<P>at handicappedes egenbetaling til nødvendig fysioterapi refunderes </P>  \r\n\r\n<P>fuldt ud. Men praksis er meget forskellig, og det er langtfra </P>  \r\n\r\n<P>ualmindeligt, at en handicappet må ofre ti tusinde kroner om året </P>  \r\n\r\n<P>plus udgifter til transport for at få den nødvendige </P>  \r\n\r\n<P>fysioterapeutiske behandling. </P>  \r\n\r\n<P>Ad 3 </P>  \r\n\r\n<P>Det eksisterende fysioterapeutiske tilbud til handicappede er klart </P>  \r\n\r\n<P>utilstrækkeligt. Der findes næppe et eneste medlem af folketinget, </P>  \r\n\r\n<P>som er uenig i, at vi må gøre alt, hvad der er politisk muligt, </P>  \r\n\r\n<P>for at lette den enkelte handicappedes smerter i hverdagen. Men </P>  \r\n\r\n<P>det eksisterende system påfører mange handicappede fysisk smerte, </P>  \r\n\r\n<P>en smerte, som kan undgås ved enkle og kendte midler. Skæve rygge, </P>  \r\n\r\n<P>deforme fødder og krumme hænder er almindelige og smertefulde </P>  \r\n\r\n<P>virkninger af en række handicap, hvis der ikke forebygges med </P>  \r\n\r\n<P>fysioterapi. Et enkelt eksempel: </P>  \r\n\r\n<P>Det er ikke ualmindeligt, at et menneske med muskelsvind kun har en </P>  \r\n\r\n<P>lungekapacitet, der svarer til 1/6 af det normale. Det betyder, at </P>  \r\n\r\n<P>simple forkølelser og luftvejsinfektioner meget nemt kan udvikle </P>  \r\n\r\n<P>sig til en livstruende lungebetændelse (folk med muskelsvind har </P>  \r\n\r\n<P>svært ved at hoste på grund af svage bug- og mellemgulvsmuskler, </P>  \r\n\r\n<P>og en skæv ryg begrænser ganske enkelt lungernes </P>  \r\n\r\n<P>udfoldelsesmuligheder, fordi de bliver klemt). Regelmæssig </P>  \r\n\r\n<P>lungefysioterapi kan forebygge udviklingen af en sådan </P>  \r\n\r\n<P>lungebetændelse. Men det kan gå galt. Livstruslen gør det </P>  \r\n\r\n<P>selvfølgelig berettiget med hospitalsindlæggelse på en intensiv </P>  \r\n\r\n<P>afdeling. Her vil patienten kunne få lungefysioterapi en eller to </P>  \r\n\r\n<P>gange daglig. Præcis den samme behandling kan gives i hjemmet af </P>  \r\n\r\n<P>en såkaldt mobil fysioterapeut. Men foregår det i hjemmet, skal </P>  \r\n\r\n<P>patienten betale. På hospitalet er det gratis for den enkelte. </P>  \r\n\r\n<P>Systemet fremmer med andre ord en helt igennem tåbelig fejlbrug af </P>  \r\n\r\n<P>hospitalerne. </P>  \r\n\r\n<P>Det er klart, at systemet bør ændres, og klart, at de nødvendige </P>  \r\n\r\n<P>ændringer er forskellige fra handicapgruppe til handicapgruppe: </P>  \r\n\r\n<P>For gigtpatienter er adgangen til et opvarmet bassin det centrale, </P>  \r\n\r\n<P>for folk med muskelsvind og for spastikere står den </P>  \r\n\r\n<P>fysioterapeutiske behandling i centrum, og folk med muskelsvind </P>  \r\n\r\n<P>har desuden brug for at lære brugen af nye hjælpemidler, </P>  \r\n\r\n<P>efterhånden som sygdommen skrider frem og funktionsevnen derfor </P>  \r\n\r\n<P>nedsættes osv. </P>  \r\n\r\n<P>Forslagsstillerne vil dog gerne skitsere, hvordan man kunne </P>  \r\n\r\n<P>forestille sig en ramme for udbygningen af den fysioterapeutiske </P>  \r\n\r\n<P>bistand for handicappede: </P>  \r\n\r\n<P>For det første må der oprettes handicapcentre, hvor de handicappede </P>  \r\n\r\n<P>har mulighed for at få gratis faglig hjælp fra fysioterapeuter, </P>  \r\n\r\n<P>ergoterapeuter, socialrådgivere, psykologer m.v. Personalet på </P>  \r\n\r\n<P>sådanne centre skal samtidig have mulighed for at lave opsøgende </P>  \r\n\r\n<P>arbejde samt for at betjene de handicappede i hjemmet, hvor dette </P>  \r\n\r\n<P>er mest hensigtsmæssigt for den enkelte handicappede. </P>  \r\n\r\n<P>For det andet bør der rundt omkring i kommunerne oprettes </P>  \r\n\r\n<P>fysioterapeutstillinger, hvor fysioterapeuterne får mulighed for </P>  \r\n\r\n<P>at yde alle former for fysioterapeutisk bistand til både børn, </P>  \r\n\r\n<P>ældre og voksne handicappede. </P>  \r\n\r\n<P>Der bør naturligvis ikke være tale om et enten - eller, men om et </P>  \r\n\r\n<P>både - og. Afslutningsvis vil forslagsstillerne understrege, at </P>  \r\n\r\n<P>nyordningen af området bør finde sted i nært samarbejde med de </P>  \r\n\r\n<P>handicappede og deres organisationer, også for at gøre det muligt </P>  \r\n\r\n<P>at inddrage de forskelligartede erfaringer, der findes på området. </P>  \r\n\r\n<P>I Frederikshavn kommune har de fysisk handicappede f.eks. adgang </P>  \r\n\r\n<P>til forskellige behandlingsmuligheder, herunder fysioterapi, på </P>  \r\n\r\n<P>nogle udvalgte plejehjem, der på denne måde er åbne i </P>  \r\n\r\n<P>eftermiddagstimerne. </P>  \r\n\r\n<P>For VS er det afgørende, at alle handicappede sikres adgang til </P>  \r\n\r\n<P>relevant fysioterapeutisk behandling, og at folketinget senest 1. </P>  \r\n\r\n<P>september får forelagt en plan for, hvordan dette mål kan </P>  \r\n\r\n<P>realiseres. Vi har derimod ikke ønsket at lægge os fast på en dato </P>  \r\n\r\n<P>for, hvornår målet skal være nået. Det bør ganske enkelt ske </P>  \r\n\r\n<P>hurtigst muligt, men det er klart, at det tager en vis tid at </P>  \r\n\r\n<P>rydde op i den sump af kynisme og manglende behandlingsmæssig </P>  \r\n\r\n<P>sammenhæng, som i dag kendetegner området. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00099"
        },
        {
            "displayName": "Entydig dokumentidentifikation",
            "displayValue": "CL005698"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "99"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}