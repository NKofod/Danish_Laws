{
    "id": 49109,
    "title": "Cirkulære om begrænsning af svovlindhold i olier til fyrings- og transportformål (Til Hovedstadsrådet, samtlige amtsråd og kommunalbestyrelser) ",
    "documentTypeId": "140",
    "isSagsforlobPeriodValid": false,
    "shortName": "CIR nr 189 af 25/10/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om begrænsning af svovlindhold i olier  \r\n\r\n til fyrings- og transportformål </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til Hovedstadsrådet, samtlige amtsråd  \r\n\r\n og kommunalbestyrelser) </P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Dette cirkulære træder i stedet for miljøstyrelsens cirkulæreskrivelse af  \r\n\r\n 6. september 1972 vedrørende bekendtgørelse om begrænsning af svovlindhold i  \r\n\r\n fyringsolier. Hovedformålet med revisionen har været at imødekomme ønsket om  \r\n\r\n nærmere retningslinier for udtagning af olieprøver. Cirkulæreskrivelsen er  \r\n\r\n endvidere tilpasset stedfundne lovændringer, ligesom der er sket en  \r\n\r\n redaktionel ændring af opbygningen. </P>  \r\n\r\n<P CLASS=PUNKT> <B>2.</B> Regelgrundlaget </P>  \r\n\r\n<P>2.1 Lovbestemmelser </P>  \r\n\r\n<P>Lov om begrænsning af svovlindhold m.v. i brændsel (lov nr. 135 af 26.  \r\n\r\n april 1972, som ændret ved lov nr. 259 af 26. maj 1976). </P>  \r\n\r\n<P>Miljøbeskyttelsesloven (lov nr. 372 af 13. juni 1973) § 76, stk. 3, jfr.  \r\n\r\n §§ 50 og 56. </P>  \r\n\r\n<P>2.2 Bekendtgørelser </P>  \r\n\r\n<P>Bekendtgørelse om begrænsning af svovlindhold i olier til fyrings- og  \r\n\r\n transportformål (miljøministeriets bekendtgørelse nr. 436 af 25. august  \r\n\r\n 1976). </P>  \r\n\r\n<P CLASS=PUNKT> <B>3.</B> Formål og anvendelsesområde </P>  \r\n\r\n<P>Loven om begrænsning af svovlindhold m.v. i brændsel og den tilhørende  \r\n\r\n bekendtgørelse har til formål at forebygge luftforurening. </P>  \r\n\r\n<P>Bekendtgørelsen fastsætter regler for det maksimale svovlindhold i olier,  \r\n\r\n der anvendes til fyring i faste anlæg og til transportformål på landjorden,  \r\n\r\n eller forhandles til disse formål. </P>  \r\n\r\n<P>Det bemærkes, at det ved bekendtgørelsens udformning ud over forbud mod  \r\n\r\n anvendelse er fundet nødvendigt at forbyde forhandling af olier, der ikke  \r\n\r\n opfylder grænserne for maksimalt svovlindhold. Dette indebærer, at  \r\n\r\n forbrugeren ved bestilling af olie til fyringsformål må sørge for at meddele  \r\n\r\n forhandleren sådanne oplysninger, at forhandleren sættes i stand til at  \r\n\r\n afgøre, hvilken olie der lovligt vil kunne leveres og anvendes i det  \r\n\r\n pågældende tilfælde. Foreligger sådanne oplysninger ikke, bør forhandleren  \r\n\r\n afkræve køberen de nødvendige oplysninger. Forbrugeren har iøvrigt adgang til  \r\n\r\n at sikre sig mod anvendelse af en ulovlig olie derved, at det i  \r\n\r\n bekendtgørelsens § 4 er fastsat, at forhandleren på forlangende skal give  \r\n\r\n skriftlig oplysning om det maksimale svovlindhold i olie af den kvalitet,  \r\n\r\n leverancen omfatter. </P>  \r\n\r\n<P CLASS=PUNKT> <B>4.</B> Gældende maksimalgrænser for svovlindhold i olier  \r\n\r\n</P>  \r\n\r\n<P>Der sondres i bekendtgørelsen mellem dels gasolie (destillatolie),  \r\n\r\n herunder fyringsgasolie og dieselolie, og dels fuelolie (residualolie). </P>  \r\n\r\n<P>4.1 Gasolie </P>  \r\n\r\n<P>For gasolie er der indtil 1. oktober 1980 fastsat et maksimalt  \r\n\r\n svovlindhold på 0,8 vægtprocent. Efter 1. oktober 1980 må svovlindholdet ikke  \r\n\r\n overstige 0,5 vægtprocent. Reglerne finder ikke anvendelse på fyringsgasolie,  \r\n\r\n der anvendes i kraftværker. </P>  \r\n\r\n<P>4.2 Fuelolie </P>  \r\n\r\n<P>For fuelolie er det maksimale svovlindhold fastsat til 2,5 vægtprocent,  \r\n\r\n dog for Storkøbenhavn til 1,0 vægtprocent. Bestemmelserne for Storkøbenhavn  \r\n\r\n trådte i kraft den 1. maj 1977. </P>  \r\n\r\n<P CLASS=PUNKT> <B>5.</B> Dispensation </P>  \r\n\r\n<P>I medfør af bekendtgørelsens § 3 kan miljøstyrelsen tillade, at  \r\n\r\n grænseværdierne for fuelolie i § 2 fraviges. Hensigten med denne bestemmelse  \r\n\r\n er at åbne mulighed for at fritage anlæg, som ikke i nævneværdig grad  \r\n\r\n bidrager til svovldioxidkoncentrationen i anlæggets omgivelser, for  \r\n\r\n overholdelse af ovennævnte grænsebestemmelser. </P>  \r\n\r\n<P>Det er en betingelse for at opnå dispensation, at fravigelsen findes  \r\n\r\n forsvarlig. Det er normalt en forudsætning, at det af ansøgeren godtgøres, at  \r\n\r\n svovldioxidudsendelsen fra et anlæg (emissionen) eller svovldioxidmængden,  \r\n\r\n der optages i omgivelserne (immissionen) på grund af specielle forhold  \r\n\r\n afviger så meget fra det normale, at det med bekendtgørelsen tilsigtede  \r\n\r\n formål ikke forskertses. Der vil her kunne lægges vægt på en række forhold,  \r\n\r\n såsom fyringsanlæggets konstruktion, skorstenshøjde, rensningsudstyr,  \r\n\r\n anlæggets beliggenhed og anvendelse af olie i kombination med andet, mindre  \r\n\r\n svovlholdigt brændsel eller andre særlige omstændigheder. </P>  \r\n\r\n<P>Tilladelser i medfør af bekendtgørelsens § 3 kan ikke gives generelt for  \r\n\r\n særlige områder af landet, eller for særlige grupper af virksomheder.  \r\n\r\n Tilladelse kan kun gives på grundlag af en konkret vurdering af det enkelte  \r\n\r\n anlæg. </P>  \r\n\r\n<P>5.1 Klageadgang </P>  \r\n\r\n<P>Miljøstyrelsens afgørelse efter § 3 kan påklages til miljøankenævnet inden  \r\n\r\n 4 uger efter, at afgørelsen er meddelt den pågældende. </P>  \r\n\r\n<P CLASS=PUNKT> <B>6.</B> Tilsyn og kontrol </P>  \r\n\r\n<P>Kontrollen med reglernes overholdelse, samt overholdelse af vilkår fastsat  \r\n\r\n i en tilladelse efter bekendtgørelsens § 3 påhviler kommunalbestyrelsen.  \r\n\r\n Kontrollen med de af kommunalbestyrelserne drevne virksomheder, anlæg eller  \r\n\r\n indretninger føres af amtsrådet, inden for hovedstadsområdet dog af  \r\n\r\n Hovedstadsrådet. </P>  \r\n\r\n<P>6.1 Oplysningspligt </P>  \r\n\r\n<P>Til gennemførelse af kontrollen kan kontrolmyndighederne med hjemmel i § 4  \r\n\r\n afkræve en forhandler skriftlig oplysning om det maksimale svovlindhold i  \r\n\r\n olie af den kvalitet, som en bestemt leverance omfatter. </P>  \r\n\r\n<P>Herudover er det i § 6, stk. 2, pålagt både producenter og importører  \r\n\r\n efter anmodning at meddele myndighederne de oplysninger, som er af betydning  \r\n\r\n for kontrollen. </P>  \r\n\r\n<P>I Københavns og Frederiksberg kommuner samt i Københavns amtskommune  \r\n\r\n gælder denne oplysningspligt tillige forbrugere af de i § 2 nævnte olier. De  \r\n\r\n oplysninger, der her tænkes på vedrører olietype, leveringstidspunkt,  \r\n\r\n leverandør og mængde. </P>  \r\n\r\n<P>6.2 Udtagning og analyse af prøver </P>  \r\n\r\n<P>Udover denne oplysningspligt, der må forudses at danne hovedgrundlaget for  \r\n\r\n myndighedernes kontrol, er der åbnet mulighed for kontrol gennem udtagning af  \r\n\r\n prøver af gasolie og fuelolie hos producenter og importører. I Storkøbenhavn  \r\n\r\n tillige hos forbrugere af fuelolie, jfr. § 6, stk. 1, 2. pkt. </P>  \r\n\r\n<P>Med hensyn til kontrol gennem udtagning af prøver, anser miljøstyrelsen  \r\n\r\n el-selskaberne for at være omfattet af de regler, der gælder for producenter  \r\n\r\n og importører. </P>  \r\n\r\n<P>Prøveudtagning bør foretages stikprøvevis med uregelmæssige  \r\n\r\n tidsintervaller uden forudgående anmeldelse af tilsynet. Kontrollens  \r\n\r\n hyppighed bør afhænge af det pågældende lagers størrelse og  \r\n\r\n omsætningshastigheden. De mindste lagre bør kontrolleres mindst 1 gang om  \r\n\r\n året og de største mindst 4 gange, dog med hensyntagen til  \r\n\r\n omsætningshastigheden. </P>  \r\n\r\n<P>6.2.1 Producenter og importører </P>  \r\n\r\n<P>Hos producenter og importører bør udtages prøver af den eller de tanke,  \r\n\r\n hvorfra der på det pågældende tidspunkt udleveres olie til forhandlere og  \r\n\r\n forbrugere. Prøven bør udtages fra aftapningshanen eller fra en særlig  \r\n\r\n prøveaftapningshane i umiddelbar nærhed af denne. På større overjordiske,  \r\n\r\n opretstående tanke bør der desuden udtages prøve fra toppen og midten af  \r\n\r\n beholdningen (se bilaget). </P>  \r\n\r\n<P>6.2.2 Forbrugere </P>  \r\n\r\n<P>I Storkøbenhavn, hvor der tillige kan udtages prøver hos forbrugere af  \r\n\r\n fuelolie, bør prøven udtages fra oliefyrets tilgangsledning, idet det er  \r\n\r\n svovlindholdet i den fuelolie, der forbrændes, der skal kontrolleres. </P>  \r\n\r\n<P>Da fuelolien også bliver kontrolleret hos producent eller importør, er det  \r\n\r\n normalt ikke nødvendigt at udtage prøver med samme hyppighed hos forbrugerne.  \r\n\r\n Det bør dog tilstræbes, at gennemsnitligt en tiendedel af forbrugerne  \r\n\r\n kontrolleres pr. år. </P>  \r\n\r\n<P>6.2.3 Analyse af udtagne prøver </P>  \r\n\r\n<P>I forbindelse med prøveudtagning udfyldes den som bilag optrykte formular.  \r\n\r\n En prøve skal indeholde 250-300 ml, således at den i laboratoriet kan deles i  \r\n\r\n to delprøver, der hver for sig er tilstrækkelig stor til at udføre analysen  \r\n\r\n på. </P>  \r\n\r\n<P>Prøven mærkes i overensstemmelse med formularens pkt. 1., og indsendes med  \r\n\r\n formularen til det af tilsynsmyndigheden udpegede laboratorium. </P>  \r\n\r\n<P>I tilfælde, hvor analysen af den ene del af prøven viser et for højt  \r\n\r\n svovlindhold, indsendes den ubenyttede del sammen med formularen til Dansk  \r\n\r\n Kedelforening i speciel prøveflaske, som kan rekvireres hos Dansk  \r\n\r\n Kedelforening. Resultatet af den kontrolanalyse, som Kedelforeningen  \r\n\r\n foretager, meddeles til tilsynsmyndigheden. Viser denne analyse ligeledes, at  \r\n\r\n olien har et for højt svovlindhold, bør tilsynsmyndigheden overveje, hvorvidt  \r\n\r\n forholdet skal anmeldes til politimesteren med henblik på at rejse sigtelse  \r\n\r\n med påstand om straf i henhold til bekendtgørelsens § 7. </P>  \r\n\r\n<P>Det skal i denne forbindelse bemærkes, at tilsynsmyndigheden bør sikre  \r\n\r\n sig, at der ikke efterfølgende kan rejses berettiget kritik mod  \r\n\r\n gennemførelsen af prøveudtagningen og den påfølgende analyse. Som  \r\n\r\n analysemetode kan anvendes enhver metode, hvis resultater klart kan  \r\n\r\n korreleres med referencemetoden. </P>  \r\n\r\n<P>Referencemetoden er defineret i den europæiske norm EN 41, første udgave,  \r\n\r\n november 1975, og godkendt som Dansk Standardmetode under betegnelsen D.S./  \r\n\r\n EN 41, 1. udgave, august 1976. </P>  \r\n\r\n<P>Miljøstyrelsen har bemyndiget Dansk Kedelforening til at fungere som  \r\n\r\n referencelaboratorium i sager vedrørende bestemmelse af svovlindhold i olier  \r\n\r\n til fyrings- og transportformål. Spørgsmål om andre metoders egnethed samt  \r\n\r\n spørgsmål i forbindelse med selve prøveudtagningen, herunder oplysninger om  \r\n\r\n og eventuelt udlån af prøvehentere, bedes derfor rettet til foreningens  \r\n\r\n laboratorium tlf. (01) 69 65 11. </P>  \r\n\r\n<P CLASS=PUNKT> <B>7.</B> Ikrafttrædelses- og overgangsregler </P>  \r\n\r\n<P>Bekendtgørelsen trådte i kraft den 1. oktober 1976. Bestemmelsen i § 2,  \r\n\r\n stk. 2, trådte dog først i kraft den 1. maj 1977, og bestemmelsen i § 1, stk.  \r\n\r\n 2, træder først i kraft den 1. oktober 1980. </P>  \r\n\r\n<P>Beholdninger af de af § 1, stk. 2, omfattede olier, som er leveret til  \r\n\r\n forbrugere før reglens ikrafttræden, vil af forbrugeren kunne anvendes til  \r\n\r\n fyrings- og transportformål efter reglens ikrafttræden. </P>  \r\n\r\n<P>Med nærværende cirkulære ophæves samtidig miljøstyrelsens  \r\n\r\n cirkulæreskrivelse af 6. september 1972. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøstyrelsen, den 25. oktober 1979  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Jens Kampmann </P>  \r\n\r\n<P CLASS=MINISTER ALIGN=RIGHT>/H. C. Mortensen </P>  \r\n\r\n</DIV>  \r\n\r\n<P>Bilag </P>  \r\n\r\n<P><IMG SRC=\"/image.aspx?id=49109&img=CR7918_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Vedrørende prøvetagning af olie </P>  \r\n\r\n<P>Udtagning af en prøve, der skal være repræsentativ for en stor mængde, er  \r\n\r\n ofte særdeles vanskelig og må skænkes stor opmærksomhed. Nogle få  \r\n\r\n retningslinier gives nedenfor. </P>  \r\n\r\n<P>Tappes prøven fra et ledningssystem bør tappehanen være placeret øverst på  \r\n\r\n røret (skitse A). Tappes prøven undtagelsesvis fra bunden af et rørsystem,  \r\n\r\n fra et oliefilter el. lign., bør der først aftappes en større mængde i en  \r\n\r\n spand, før den endelige prøve udtages (skitse B og C). </P>  \r\n\r\n<P>Prøver fra tanke med tyndtflydende olie tages bedst med en såkaldt  \r\n\r\n prøvehenter, der kan sænkes ned til ønsket dybde, før den ved et træksystem  \r\n\r\n kan åbnes for prøvetagning. Spørgsmål vedrørende prøvehentere (og evt. udlån)  \r\n\r\n kan rettes til referencelaboratoriet. </P>  \r\n\r\n<P>At tage prøver fra tanke med kold, stiv olie er forbundet med stor  \r\n\r\n vanskelighed. I sådanne tilfælde må olien tappes fra ledningssystemet. </P>  \r\n\r\n<P>Spørgsmål angående prøvetagningen kan rettes til referencelaboratoriet,  \r\n\r\n Dansk Kedelforening, Gladsaxe Møllevej 15, 2860 Søborg, tlf.: (01) 69 65 11.  \r\n\r\n</P>  \r\n\r\n<P><IMG SRC=\"/image.aspx?id=49109&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/01/1980"
        },
        {
            "displayName": "Accession",
            "displayValue": "C19790018909"
        },
        {
            "displayName": "Entydig dokumentidentifikation",
            "displayValue": "CM007918"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "189"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "25/10/1979"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Miljøstyrelsen 12. kt. j.nr. M 4003-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}