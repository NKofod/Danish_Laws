{
    "id": 39227,
    "title": "Bod 2.3.1. Eksklusivaftale. Hovedaftalens § 7, stk. 2. Kollektiv overenskomst 4.(* 1)(* 2) Arbejdsgiver pålagt bod for overtrædelse af gensidighedsbestemmelse. Landsorganisationen i Danmark for Nærings- og nydelsesmiddelarbejder Forbundet    (konsulent Ino Dimsits) mod Løjt Bageri A/S ved bagermester Ejner Jørgensen, Løjt Skolegade 7A, 6200 Aabenraa (advokat Rene Offersen) Dommere: Arnold Hansen, Carl Erik Johansen, Terkel Lund- Nielsen, Erik Riis (retsformand), Axel Sløk, Willy Strube og Nicolai Westergaard. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3958 af 20/04/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved Arbejdsrettens dom af 20/2-92 i sag nr. 91.116 (A 1992, s. 42)  \r\n\r\n blev en bagerivirksomhed tilpligtet at anerkende at være omfattet af en  \r\n\r\n bestemt overenskomst og desuden pålagt bod for at overtræde en  \r\n\r\n gensidighedsbestemmelse (om fortrinsvis at ansætte henholdsvis tage  \r\n\r\n ansættelse hos medlemmer af de parter, der var omfattet af overenskomsten).  \r\n\r\n Bageriet blev nu påny fundet skyldig i at have overtrådt  \r\n\r\n gensidighedsbestemmelsen og idømtes herfor en bod på 50.000 kr. Påstande fra  \r\n\r\n bageriet om ikke at være bundet af Hovedaftalen mellem DA og LO, efter at  \r\n\r\n bageriet havde opsagt denne, toges ikke til følge, idet parterne var enige  \r\n\r\n om, at bageriet var omfattet af en kollektiv overenskomst, der bl. a. </I>  \r\n\r\n</P>  \r\n\r\n<P> <I>bestemte, at hovedaftalen var gældende mellem parterne. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.3.1. Eksklusivaftale. Hovedaftalens § 7,  \r\n\r\n stk. 2. Kollektiv overenskomst 4.(* 1)(* 2) Arbejdsgiver pålagt bod for  \r\n\r\n overtrædelse af gensidighedsbestemmelse. Landsorganisationen i Danmark for  \r\n\r\n Nærings- og nydelsesmiddelarbejder Forbundet (konsulent Ino Dimsits) mod Løjt  \r\n\r\n Bageri A/S ved bagermester Ejner Jørgensen, Løjt Skolegade 7A, 6200 Aabenraa  \r\n\r\n (advokat Rene Offersen) Dommere: Arnold Hansen, Carl Erik Johansen, Terkel  \r\n\r\n Lund- Nielsen, Erik Riis (retsformand), Axel Sløk, Willy Strube og Nicolai  \r\n\r\n Westergaard. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for Nærings- og  \r\n\r\n Nydelsesmiddelarbejder Forbundet indklaget Løjt Bageri A/S ved bagermester  \r\n\r\n Ejner Jørgensen, Løjt Skolegade 7 A, 6200 Aabenraa, for Arbejdsretten og  \r\n\r\n nedlagt følgende påstande: </P>  \r\n\r\n<P>Indklagede tilpligtes at anerkende, at den indklagede virksomhed fortsat  \r\n\r\n er omfattet af overenskomsten mellem Centralforeningen af Bager- og  \r\n\r\n Konditormestre i Jylland og Nærings- og Nydelsesmiddelarbejder Forbundet,  \r\n\r\n Bagergruppen/Møllergruppen, indtil den er bortfaldet i overensstemmelse med  \r\n\r\n reglerne i Hovedaftalens § 7. </P>  \r\n\r\n<P>Indklagede har begået brud på overenskomstens gensidighedsbestemmelse ved  \r\n\r\n at beskæftige uorganiseret arbejdskraft. </P>  \r\n\r\n<P>Indklagede tilpligtes at betale en efter Arbejdsrettens skøn fastsat bod  \r\n\r\n til Nærings- og Nydelsesmiddelarbejder Forbundet, Bagergruppen/Møllergruppen.  \r\n\r\n</P>  \r\n\r\n<P>Indklagede har påstået frifindelse, idet indklagede anerkender, at  \r\n\r\n indklagede er omfattet af overenskomsten mellem Centralforeningen af Bager-  \r\n\r\n og Konditormestre i Jylland og Nærings- og Nydelsesmiddelarbejder Forbundet  \r\n\r\n på de i forligsmandens mæglingsforslag pkt. A-H nævnte vilkår indtil den 1.  \r\n\r\n marts 1995. </P>  \r\n\r\n<P>Indklagede har yderligere principalt påstået klageren tilpligtet at  \r\n\r\n anerkende, at indklagede med virkning fra den 1. januar 1993 ikke har været  \r\n\r\n forpligtet af Hovedaftalen mellem Dansk Arbejdsgiverforening og  \r\n\r\n Landsorganisationen i Danmark. </P>  \r\n\r\n<P>Indklagede har subsidiært påstået klageren tilpligtet at anerkende, at  \r\n\r\n indklagede med virkning fra den 1. januar 1994 ikke har været forpligtet af  \r\n\r\n Hovedaftalen mellem Dansk Arbejdsgiverforening og Landsorganisationen i  \r\n\r\n Danmark. </P>  \r\n\r\n<P>Klageren har påstået frifindelse for de af indklagede overfor klageren  \r\n\r\n nedlagte anerkendelsespåstande. </P>  \r\n\r\n<P>Ved Arbejdsrettens dom af 20. februar 1992 blev Løjt Bageri A/S tilpligtet  \r\n\r\n at anerkende at være omfattet af overenskomsten mellem Centralforeningen af  \r\n\r\n Bager- og Konditormestre i Jylland og Nærings- og Nydelsesmiddelarbejder  \r\n\r\n Forbundet, Bagergruppen/Møllergruppen, og skulle overholde  \r\n\r\n gensidighedsbestemmelsen i overenskomstens bilag 4. Indklagede blev desuden  \r\n\r\n pålagt en bod på 25.000 kroner for overtrædelse af gensidighedsbestemmelsen  \r\n\r\n og vægring ved at deltage i den fagretlige behandling af sagen. </P>  \r\n\r\n<P>Overenskomst 1993-1995 af 5. maj 1993 mellem Bager- og Konditormestre i  \r\n\r\n Danmark og Nærings- og Nydelsesmiddelarbejder Forbundet,  \r\n\r\n Bager/Møllerbranchen, indeholder i § 32 følgende bestemmelse: </P>  \r\n\r\n<P>&#187;Hovedaftalen af 31.10.1973 mellem Dansk Arbejdsgiverforening og  \r\n\r\n Landsorganisationen med senere ændringer er gældende.&#171; </P>  \r\n\r\n<P>Overenskomsten har som bilag 3 følgende gensidighedsbestemmelse: </P>  \r\n\r\n<P>&#187;Enkeltfirmaer eller selskaber, der er medlemmer af BKD, er  \r\n\r\n forpligtet til fortrinsvis at beskæftige medlemmer af NNF  \r\n\r\n Bager/Møllerbranchen. Inden for BKDs interesseområde forpligter forbundets  \r\n\r\n medlemmer sig til fortrinsvis at arbejde hos virksomheder, der er medlemmer  \r\n\r\n af BKD. Ved fortrinsvis forstås, at arbejdsgiveren ved nyansættelser er  \r\n\r\n forpligtet til at sikre sig, at medarbejderen er medlem af NNF  \r\n\r\n Bager/Møllerbranchen. </P>  \r\n\r\n<P>Kun i de tilfælde hvor det </P>  \r\n\r\n<P>- efter forespørgsel hos arbejdsformidlingen, </P>  \r\n\r\n<P>- den lokale afdeling af NNF, </P>  \r\n\r\n<P>eller på anden måde er konstateret, at der ikke kan skaffes organiseret  \r\n\r\n arbejdskraft, kan uorganiseret ansættes.&#171; </P>  \r\n\r\n<P>Ved skrivelse af 22. november 1992 opsagde Løjt Bageri A/S overenskomsten  \r\n\r\n til ophør pr. 1. marts 1993. </P>  \r\n\r\n<P>Ved skrivelse af 16. december 1992 gjorde Nærings- og  \r\n\r\n Nydelsesmiddelarbejder Forbundet Løjt Bageri A/S opmærksom på, at selskabet  \r\n\r\n beskæftigede bagersvend Søren Larsen, der den 14. september 1992 var blevet  \r\n\r\n slettet som medlem af forbundet på grund af kontingentrestance. </P>  \r\n\r\n<P>Ved skrivelse af 23. december 1992 meddelte Løjt Bageri A/S forbundet, at  \r\n\r\n man havde påbudt Søren Larsen snarest muligt at få sagen bragt i orden. </P>  \r\n\r\n<P>Ved skrivelse af 7. januar 1993 meddelte forbundet Løjt Bageri A/S, at  \r\n\r\n Michael B. Jacobsen havde meldt sig ud af forbundet. </P>  \r\n\r\n<P>Ved skrivelse af 13. januar 1993 meddelte Løjt Bageri A/S, at man havde  \r\n\r\n påbudt Michael B. Jacobsen straks at bringe tingene i orden. </P>  \r\n\r\n<P>Ved skrivelse af 22. januar 1993 meddelte advokat Jørn Underbjerg,  \r\n\r\n Aabenraa, forbundet, at Søren Larsen, der er arbejdsleder på virksomheden, nu  \r\n\r\n er ansat på funktionærbasis og derfor optages i Arbejdsledernes Fagforening.  \r\n\r\n</P>  \r\n\r\n<P>Ved skrivelse af 7. februar 1993 begærede Søren Larsen, der er født den  \r\n\r\n 23. januar 1966, optagelse i Ledernes Hoved organisation. Søren Larsen  \r\n\r\n oplyser i optagelsesbegæringen, at han blev ansat den 1. september 1988, at  \r\n\r\n hans stilling er konditor mestersvend, og at han har 6 underlagte arbejdere  \r\n\r\n og funktionærer. </P>  \r\n\r\n<P>Ved skrivelse af 11. februar 1993 blev Michael B. Jacobsen opsagt til  \r\n\r\n udgangen af uge 10 i 1993. </P>  \r\n\r\n<P>Ved skrivelse af 27. april 1993 opsagde Løjt Bageri A/S Hovedaftalen til  \r\n\r\n bortfald snarest muligt og senest den 1. januar 1994. </P>  \r\n\r\n<P>Efter overflytningsbegæring af 28. februar 1994 har bagersvend Ole  \r\n\r\n Svendsen, der er født den 5. juli 1970, været ansat på Løjt Bageri A/S siden  \r\n\r\n den 6. juli 1992. Han har den 28. februar 1994 begæret sig overflyttet fra  \r\n\r\n Kristelig Fagforening til Nærings- og Nydelsesmiddelarbejder Forbundet. </P>  \r\n\r\n<P>Bagermester Ejner Jørgensen har forklaret, at han har drevet virksomheden  \r\n\r\n siden 1980. Der er beskæftiget 10 mand i virksomheden. Den årlige omsætning  \r\n\r\n er på 14 millioner kroner. Virksomheden har hidtil givet et overskud på  \r\n\r\n mellem 400.000 kroner og 600.000 kroner, men det sidste regnskabsår gav et  \r\n\r\n underskud på 140.000 kroner. Søren Larsen står for konditoriet. En søn står  \r\n\r\n for bageriet. Efter Arbejdsrettens dom af 20. februar 1992 pålagde han de  \r\n\r\n ansatte at være medlem af Nærings- og Nydelsesmiddelarbejder Forbundet. En  \r\n\r\n nyansat er først blevet ansat efter indmeldelse i Nærings- og  \r\n\r\n Nydelsesmiddelarbejder Forbundet. Han har ikke kontrolleret, om de ansatte  \r\n\r\n alle var medlem af forbundet. Han var på ferie i Thailand i 17 dage fra den  \r\n\r\n 4. januar 1993. Han fik under rejsen af en fagforeningsmand at vide, at Søren  \r\n\r\n Larsen som arbejdsleder i konditoriet ikke behøvede at være medlem af  \r\n\r\n forbundet. Søren Larsen lærer lærlingene op. Han tør ikke sige, hvor meget  \r\n\r\n tid Søren Larsen bruger på arbejdsledelse. Da Michael B. Jacobsen kom hjem  \r\n\r\n fra ferie, blev han fyret. Han betalte dog kontingent til forbundet  \r\n\r\n umiddelbart før fratrædelsen. Han har først fået kendskab til forholdet med  \r\n\r\n Ole Svendsen under domsforhandlingen den 9. marts 1994. </P>  \r\n\r\n<P>Klageren har gjort gældende, at indklagede har pligt til at sikre sig, at  \r\n\r\n de ansatte fortsat er medlemmer af forbundet. Undtaget herfra er alene  \r\n\r\n egentlige arbejdsledere. Der er efter de mangelfulde oplysninger om Søren  \r\n\r\n Larsens arbejdsforhold ikke grundlag for at anse ham for en sådan. Indklagede  \r\n\r\n var lang tid om at få Michael B. Jacobsens forhold bragt i orden. Ole  \r\n\r\n Svendsen er ansat efter Arbejdsrettens dom af 20. februar 1992, selv om han  \r\n\r\n ikke var medlem af forbundet. Hovedaftalen er efter overenskomstens § 32 en  \r\n\r\n del af overenskomsten, som parterne er enige om fortsat gælder. </P>  \r\n\r\n<P>Indklagede har gjort gældende, at han efter Arbejdsrettens dom af 20.  \r\n\r\n februar 1992 har gjort alt, hvad man med rimelighed kan forlange af ham for  \r\n\r\n at overholde overenskomstens gensidighedsbestemmelse. Til støtte for den  \r\n\r\n principale anerkendelsespåstand er anført, at Hovedaftalen den 1. januar 1993  \r\n\r\n bortfaldt efter opsigelse fra en af hovedorganisationerne, hvorfor indklagede  \r\n\r\n fra denne dato ikke længere er forpligtet af Hovedaftalen, jf. Hovedaftalens  \r\n\r\n § 11 sammenholdt med § 12. Til støtte for den subsidiære anerkendelsespåstand  \r\n\r\n er anført, at indklagede ved skrivelsen af 27. april 1993 i overensstemmelse  \r\n\r\n med Hovedaftalens § 12 har opsagt sine forpligtelser under denne til ophør  \r\n\r\n den 1. januar 1994. </P>  \r\n\r\n<P>Arbejdsretten skal udtale: </P>  \r\n\r\n<P>Ved overflytningsbegæringen af 28. februar 1994 er det godtgjort, at Ole  \r\n\r\n Svendsen har været ansat på Løjt Bageri A/S siden den 6. juli 1992, og at han  \r\n\r\n først den 28. februar 1994 er blevet overflyttet til Nærings- og  \r\n\r\n Nydelsesmiddelarbejder Forbundet. Herefter og efter de mangelfulde  \r\n\r\n oplysninger om indholdet af Søren Larsens stilling er det godtgjort, at Løjt  \r\n\r\n Bageri A/S i hvert fald i et tilfælde efter Arbejdsrettens dom af 20. februar  \r\n\r\n 1992 har overtrådt overenskomstens gensidighedsbestemmelse. Boden herfor  \r\n\r\n fastsættes til 50.000 kroner. </P>  \r\n\r\n<P>Parterne er enige om, at Løjt Bageri A/S er omfattet af overenskomsten.  \r\n\r\n Efter dennes § 32 er Hovedaftalen af 31. oktober 1973 mellem Dansk  \r\n\r\n Arbejdsgiverforening og Landsorganisationen i Danmark med senere ændringer  \r\n\r\n gældende. Klageren må herefter frifindes for de af indklagede nedlagte  \r\n\r\n anerkendelsespåstande. </P>  \r\n\r\n<P>T h i k e n d e s f o r r e t </P>  \r\n\r\n<P>Indklagede, Løjt Bageri A/S ved bagermester Ejner Jørgensen, skal til  \r\n\r\n klageren, Nærings- og Nydelsesmiddelarbejder Forbundet, betale en bod på  \r\n\r\n 50.000 kr. </P>  \r\n\r\n<P>Klageren, Landsorganisationen i Danmark for Nærings- og  \r\n\r\n Nydelsesmiddelarbejder Forbundet, frifindes for de af indklagede nedlagte  \r\n\r\n anerkendelsespåstande. </P>  \r\n\r\n<P>Indklagede skal betale 2.000 kroner i sagsomkostninger til Arbejdsretten.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.107 ff. Vedr. spørgsmålet om  \r\n\r\n anvendeligheden af hovedaftalens § 7, stk. 2 sammenlign AD 93.282. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1994, side 37"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19940395813"
        },
        {
            "displayName": "Entydig dokumentidentifikation",
            "displayValue": "CA007162"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3958"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "20/04/1994"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "93.227"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}