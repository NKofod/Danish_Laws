{
    "id": 72745,
    "title": "Skrivelse om omdannelse af kordegnestillinger til tjenestemandsstillinger. ",
    "documentTypeId": "200",
    "isSagsforlobPeriodValid": false,
    "shortName": "SKR nr 12001 af 09/07/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om omdannelse af kordegnestillinger  \r\n\r\n til tjenestemandsstillinger. </H1>  \r\n\r\n<P></P>  \r\n\r\n<BR>  \r\n\r\n<P>Ved ministeriets cirkulærskrivelse af 1. oktober 1973 blev der åbnet  \r\n\r\n adgang til under visse betingelser at omdanne stillinger som kirketjener,  \r\n\r\n kirkegårdsassistent, kirkegårdsleder og organist, der lønnes med  \r\n\r\n tjenestemandslignende løn, til tjenestemandsstillinger. </P>  \r\n\r\n<P>Under hensyn til at man dengang gjorde sig overvejelser om indførelse af  \r\n\r\n en borgerlig personregistrering, blev der ikke åbnet adgang til oprettelse af  \r\n\r\n tjenestemandsstillinger som kordegn. </P>  \r\n\r\n<P>Efter at det nu må anses for overvejende sandsynligt, at en borgerlig  \r\n\r\n registrering ikke kan indføres i den nærmere fremtid, har spørgsmålet om at  \r\n\r\n åbne adgang til tjenestemandsansættelse af kordegne været behandlet i  \r\n\r\n ministeriets udvalg af 14. januar 1971 vedrørende kirkefunktionærer, der har  \r\n\r\n indstillet til ministeriet, at der nu bliver mulighed for, at  \r\n\r\n kordegnestillinger som de øvrige kirkefunktionærstillinger kan omdannes til  \r\n\r\n tjenestemandsstillinger. </P>  \r\n\r\n<P>Kirkeministeriet har om spørgsmålet brevvekslet med finansministeriet, der  \r\n\r\n i skrivelse af 6. april 1979 har meddelt, at der ikke efter  \r\n\r\n finansministeriets opfattelse foreligger omstændigheder, der er til hinder  \r\n\r\n for, at der for kordegne med tjenestemandslignende ansættelsesvilkår nu åbnes  \r\n\r\n mulighed for tjenestemandsansættelse efter de i kirkeministeriets  \r\n\r\n cirkulærskrivelse af 1. oktober 1973 angivne retningslinier. </P>  \r\n\r\n<P>Således foranlediget skal man meddele, at ministeriet er sindet efter  \r\n\r\n indstilling fra vedkommende menighedsråd at godkende omdannelse at stillinger  \r\n\r\n som kordegn, der nu aflønnes med tjenestemandslignende løn, til  \r\n\r\n tjenestemandsstillinger, såfremt stillingerne efter et konkret skøn over  \r\n\r\n beskæftigelsens omfang og varighed opfylder de gældende almindelige  \r\n\r\n betingelser for oprettelse af tjenestemandsstillinger. </P>  \r\n\r\n<P>Det er således en forudsætning, at stillingen giver kordegnen  \r\n\r\n heltidsbeskæftigelse, og at dette også kan antages at være tilfældet på  \r\n\r\n længere sigt. </P>  \r\n\r\n<P>Det er endvidere en betingelse for tjenestemandsansættelse af de nu  \r\n\r\n ansatte kordegne, at disse forpligter sig til at tale udvidelse af deres  \r\n\r\n ansættelsesområde i overensstemmelse med derom indgåede aftaler. </P>  \r\n\r\n<P>Endvidere vil ansættelsen som tjenestemand være betinget af en  \r\n\r\n tilfredsstillende helbredserklæring, og varig ansættelse kan eventuelt først  \r\n\r\n finde sted efter en prøveansættelse, jfr. reglerne i ministeriets  \r\n\r\n bekendtgørelse af 20. oktober 1972 og 1. oktober 1973 om ansættelse som  \r\n\r\n tjenestemand på prøve i folkekirken med senere varig ansættelse for øje. </P>  \r\n\r\n<P>Man skal anmode stiftsøvrigheden om at foranledige, at provstiudvalg og  \r\n\r\n menighedsråd, under hvilke der er ansat tjenestemandslignende lønnede  \r\n\r\n kordegne, gøres bekendt med nærværende skrivelse. </P>  \r\n\r\n<P>Man henleder endvidere opmærksomheden på, at indstilling om omdannelse af  \r\n\r\n en stilling til tjenestemandsstilling må indeholde oplysning om: </P>  \r\n\r\n<UL CLASS=PLAIN-LIST>  \r\n\r\n<LI>1) Kordegnens CPR-nr. (fødsels- og dåbsattest vedlægges). </LI>  \r\n\r\n<LI>2) Kordegnens nuværende lønramme og indplacering heri med angivelse af  \r\n\r\n tidspunktet for næste alderstillægsstigning samt med specifikation for  \r\n\r\n eventuelle tillæg (rådighedstillæg, personlige tillæg m.v.) til lønnen. (Den  \r\n\r\n seneste meddelelse om kordegnens løn fra stiftskassereren vedlægges). </LI>  \r\n\r\n<LI>3) Det nuværende stillingsindhold (regulativ) og eventuel forventet  \r\n\r\n ændring heri. </LI>  \r\n\r\n<LI>4) Kordegnens kvalifikationer samt oplysning om eventuelle  \r\n\r\n pensionsforsikringsordninger. </LI>  \r\n\r\n<LI>5) En erklæring fra kordegnen om, at denne i tilfælde af  \r\n\r\n tjenestemandsansættelse er indforstået med at tåle udvidelse af sit  \r\n\r\n ansættelsesområde i overensstemmelse med derom indgåede aftaler. </LI>  \r\n\r\n</UL>  \r\n\r\n<P>Såfremt et menighedsråd har vedtaget at indstille pågældende kordegn til  \r\n\r\n tjenestemandsansættelse, bedes indstilling i overensstemmelse med  \r\n\r\n foranstående indsendt, selvom indstilling om en stillings omdannelse til  \r\n\r\n tjenestemandsstilling tidligere er indsendt hertil. </P>  \r\n\r\n<P>Såfremt indstillingen imødekommes, vil det påhvile menighedsrådet at  \r\n\r\n træffe foranstaltning til helbredsbedømmelse af kordegnen, og derefter at  \r\n\r\n ansætte denne i tjenestemandsstillingen. </P>  \r\n\r\n<P>Ved ledighed i stillinger, som omfattes af nærværende skrivelse, bør der  \r\n\r\n tages stilling til spørgsmålet om stillingens omdannelse til en  \r\n\r\n tjenestemandsstilling, forinden stillingsopslaget finder sted. </P>  \r\n\r\n<P>Til stiftsøvrighederne. </P>  \r\n\r\n<P>Egon Jensen </P>  \r\n\r\n<P>/Finn Brostrøm </P>  \r\n\r\n<P>ekspeditionssekretær </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19791200154"
        },
        {
            "displayName": "Entydig dokumentidentifikation",
            "displayValue": "CM031941"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12001"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "09/07/1979"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Stiftsøvrigheden og menighedsråd"
        },
        {
            "displayName": "Ressortministeriets journalnummer",
            "displayValue": "Kirkemin.j.nr. 130"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}