{
    "id": 47276,
    "title": "Bekendtgørelse om studie- og eksamensordning ved musikkonservatorierne i København, Århus, Esbjerg, Odense og Ålborg. ",
    "documentTypeId": "60",
    "isSagsforlobPeriodValid": false,
    "shortName": "BEK nr 390 af 28/06/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om studie- og eksamensordning ved  \r\n\r\n musikkonservatorierne i København, Århus, Esbjerg, Odense og Ålborg. </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 4 i lov nr. 275 af 9. juni 1948 om statens overtagelse af  \r\n\r\n Det kgl. danske Musikkonservatorium, § 2 i lov nr. 219 af 31. maj 1963 om  \r\n\r\n statens overtagelse af Det jydske Musikkonservatorium, jfr. § 11, stk. 3, i  \r\n\r\n anordning af 13. juli 1966 for Det jydske Musikkonservatorium, og § 2 i lov  \r\n\r\n nr. 111 af 29. marts 1972 om statens overtagelse af musikkonservatorierne i  \r\n\r\n Esbjerg, Odense og Ålborg fastsættes: </P>  \r\n\r\n<P>Kapitel 1. Studieordning. </P>  \r\n\r\n<P>Optagelsesbetingelser. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Som betingelse for at blive optaget på  \r\n\r\n konservatorierne kræves det, at de musikalske evner og færdigheder  \r\n\r\n dokumenteres ved en optagelsesprøve, som finder sted i overensstemmelse med  \r\n\r\n de af konservatorierne til enhver tid fastsatte bestemmelser, der fremgår af  \r\n\r\n konservatoriernes programmer. </P>  \r\n\r\n<P CLASS=STK> <I>Stk. 2. </I> Der afholdes optagelsesprøver til følgende  \r\n\r\n undervisningsområder: </P>  \r\n\r\n<P>Forskolen </P>  \r\n\r\n<P>Hovedskolen </P>  \r\n\r\n<P>Den musikpædagogiske uddannelse </P>  \r\n\r\n<P>Den kirkemusikalske diplomklasse </P>  \r\n\r\n<P>Solistklassen </P>  \r\n\r\n<P>Dirigentklassen </P>  \r\n\r\n<P CLASS=STK> <I>Stk. 3. </I> Optagelsesprøverne til solistklassen finder  \r\n\r\n normalt kun sted ved Det kgl. danske Musikkonservatorium i København og Det  \r\n\r\n jydske Musikkonservatorium i Århus (jfr. § 10, stk. 2). </P>  \r\n\r\n<P CLASS=STK> <I>Stk. 4. </I> Optagelsesprøverne til dirigentklassen finder  \r\n\r\n kun sted ved Det kgl. danske Musikkonservatorium (jfr. § 10, stk. 5). </P>  \r\n\r\n<P>Fagområder. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Uddannelsen omfatter undervisning i hovedfag  \r\n\r\n samt en række almene og specielle bifag. </P>  \r\n\r\n<P CLASS=STK> <I>Stk. 2. </I> Undervisning gives i følgende hovedfag.  \r\n\r\n Accordeon, almen musikpædagogik, basun, blokfløjte, cembalo, fagot, fløjte,  \r\n\r\n guitar, harpe, horn, hørelære-nodelæsning, klarinet, klaver, komposition,  \r\n\r\n kontrabas, musikledelse, musikteori-musikhistorie, obo, orgel,  \r\n\r\n orksterledelse, sang, saxofon, slagtøj, trompet, tuba, viola, viola da gamba,  \r\n\r\n violin og violoncel. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> De almene bifag omfatter: hørelære,  \r\n\r\n musikteoretiske og musikhistoriske discipliner samt klaver for de studerende,  \r\n\r\n der ikke har klaver som hovedfag. </P>  \r\n\r\n<P CLASS=STK> <I>Stk. 2. </I> De specielle bifag omfatter kor- og  \r\n\r\n orkesterskole, kammermusik, ensemblesang, orgelkundskab, korledelse m.fl.  \r\n\r\n</P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ud over den obligatoriske undervisning kan der  \r\n\r\n efter ansøgning tildeles den studerende et eller flere tillægsfag blandt  \r\n\r\n konservatoriets øvrige undervisningsfag. </P>  \r\n\r\n<P>Uddannelsesstruktur. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Uddannelsen ved konservatorierne er opdelt i  \r\n\r\n følgende undervisningsområder: </P>  \r\n\r\n<P>Forskolen </P>  \r\n\r\n<P>Hovedskolen </P>  \r\n\r\n<P>Den musikpædagogiske uddannelse </P>  \r\n\r\n<P>Diplomklassen </P>  \r\n\r\n<P>Den videregående uddannelse </P>  \r\n\r\n<P>Særlige kurser. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Forskolen, der normalt er 1- eller 2-årig, har  \r\n\r\n til formål at kvalificere den studerende til optagelse i hovedskolen. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Hovedskolens formål er at kvalificere den  \r\n\r\n studerende til enten den musikpædagogiske uddannelse, diplomklassen eller den  \r\n\r\n videregående uddannelse. </P>  \r\n\r\n<P CLASS=STK> <I>Stk. 2. </I> Hovedskolen er 2- eller 3-årig. For studerende,  \r\n\r\n der skal gennemgå den musikpædagogiske uddannelse, er hovedskolen normalt  \r\n\r\n 2-årig. For studerende, der efter hovedskolen fortsætter uddannelsen i  \r\n\r\n diplomklassen eller ved den videregående uddannelse er hovedskolen 3-årig.  \r\n\r\n</P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Den musikpædagogiske uddannelse har til formål  \r\n\r\n at kvalificere den studerende til at varetage både elementær og videregående  \r\n\r\n musikalsk undervisning. Uddannelsen er 2-årig, for studerende med hovedfagene  \r\n\r\n almen musikpædagogik og musikledelse dog 3-årig. </P>  \r\n\r\n<P CLASS=STK> <I>Stk. 2. </I> Den musikpædagogiske uddannelse står åben såvel  \r\n\r\n for studerende, der har gennemgået konservatoriets hovedskole, som for  \r\n\r\n studerende, der uden forudgående konservatorieundervisning ved  \r\n\r\n optagelsesprøve dokumenterer, at de har de fornødne kvalifikationer til at  \r\n\r\n påbegynde uddannelsen. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Diplomklassen der afsluttes med diplomeksamen,  \r\n\r\n er den normale afslutning på konservatorieuddannelsen. Undervisningen i  \r\n\r\n diplomklassen har specielt for instrumentalisters og sangeres vedkommende til  \r\n\r\n formål samtidig med den fortsatte solistiske uddannelse at opøve de med  \r\n\r\n fagene forbundne praktiske færdigheder med sigte på akkompagnatør- og  \r\n\r\n repetitørvirksomhed, kor- og ensemblesang, orkester- og ensemblespil,  \r\n\r\n kammermusik, korledelse m.m. </P>  \r\n\r\n<P CLASS=STK> <I>Stk. 2. </I> Uddannelsen er 1-årig - for studerende med  \r\n\r\n hovedfaget orgel dog 2-årig. </P>  \r\n\r\n<P CLASS=STK> <I>Stk. 3. </I> Den 2-årige kirkemusikalske diplomklasse står  \r\n\r\n åben såvel for studerende, der har gennemgået konservatoriets hovedende  \r\n\r\n konservatorieundervisning ved optagelsesprøve dokumenterer, at de har de  \r\n\r\n fornødne kvalifikationer til at påbegynde uddannelsen. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Den videregående uddannelse er inddelt i 4  \r\n\r\n klasser: </P>  \r\n\r\n<P>Solistklassen </P>  \r\n\r\n<P>Musikteoretisk speciale </P>  \r\n\r\n<P>Komponistklassen </P>  \r\n\r\n<P>Dirigentklassen. </P>  \r\n\r\n<P CLASS=STK> <I>Stk. 2. </I> Solistklassen. Studerende med instrumentalt  \r\n\r\n hovedfag eller hovedfaget sang kan efter at have bestået hovedskoleeksamen,  \r\n\r\n musikpædagogisk eksamen eller diplomeksamen optages i solistklassen.  \r\n\r\n Optagelse forudsætter, at den studerende har bestået optagelsesprøve til  \r\n\r\n solistklassen, jfr. § 1, stk. 2. Solistuddannelsen strækker sig over  \r\n\r\n maksimalt 3 år og finder normalt kun sted ved Det kgl. danske  \r\n\r\n Musikkonservatorium og Det jydske Musikkonservatorium. Kandidater, der er  \r\n\r\n uddannet uden for de danske musikkonservatorier, og hvis uddannelse svarer  \r\n\r\n til en af ovennævnte eksaminer, kan opnå tilladelse til at indstille sig til  \r\n\r\n optagelsesprøve til solistklassen. </P>  \r\n\r\n<P CLASS=STK> <I>Stk. 3. </I> Musikteoretisk speciale. Studerende, som har  \r\n\r\n bestået diplomeksamen med musikteori-musikhistorie som hovedfag, kan ansøge  \r\n\r\n konservatoriet om 1 års selvstændigt studium af et nærmere angivet  \r\n\r\n musikteoretisk emne. Denne uddannelse finder normalt kun sted ved Det kgl.  \r\n\r\n danske Musikkonservatorium og Det jydske Musikkonservatorieum. </P>  \r\n\r\n<P CLASS=STK> <I>Stk. 4. </I> Komponistklassen. Studerende, som har bestået  \r\n\r\n diplomeksamen med komposition som hovedfag kan ansøge konservatoriet om  \r\n\r\n optagelse i komponistklassen, der er maksimalt af 3 års varighed. Uddannelsen  \r\n\r\n finder normalt kun sted ved Det kgl. danske Musikkonservatorium og Det jydske  \r\n\r\n Musikkonservatorium. </P>  \r\n\r\n<P CLASS=STK> <I>Stk. 5. </I> Dirigentklassen. Studerende kan gennem en  \r\n\r\n optagelsesprøve kvalificere sig til dirigentklassen. Dirigentuddannelsen er  \r\n\r\n 3~ eller 4-årig og findes kun ved Det kgl. danske Musikkonservatorium.  \r\n\r\n Dirigentklassen er åben for studerende, der uden forudgående  \r\n\r\n konservatorieuddannelse ved optagelsesprøve dokumenterer, at de har de  \r\n\r\n fornødne kvalifikationer til at påbegynde uddannelsen. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Særlige kurser. Uden for den egentlige  \r\n\r\n konservatorieundervisning kan der, efter konservatoriernes nærmere  \r\n\r\n bestemmelse, foranstaltes kurser til imødekommelse af forskellige behov inden  \r\n\r\n for musiklivet, eksempelvis: </P>  \r\n\r\n<P>Den præliminære organistuddannelse </P>  \r\n\r\n<P>Kursus for militære musikere </P>  \r\n\r\n<P>Elementært direktionskursus </P>  \r\n\r\n<P>Forberedelseskursus i hørelære. </P>  \r\n\r\n<P CLASS=STK> <I>Stk. 2. </I> Den præliminære organistuddannelse kan  \r\n\r\n gennemføres sideløbende med forskolen. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Operaakademiet. Udover ovennævnte uddannelser  \r\n\r\n er der til uddannelse af vordende operasangere etableret et operaakademi, der  \r\n\r\n ledes af Det kgl. danske Musikkonservatorium og Det kgl. Teater i fællesskab.  \r\n\r\n Om bestemmelser for optagelse, uddannelse m.v. henvises til kgl. anordning af  \r\n\r\n 6. januar 1956 om oprettelse af et operaakademi, som ændret ved kgl.  \r\n\r\n anordning af 19. maj 1961. </P>  \r\n\r\n<P> <I>Kapitel 2. eksamensordning.</I>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> En afsluttende konservatorieeksamen omfatter  \r\n\r\n prøver såvel i hovedfag som i de almene og visse af de specielle bifag. </P>  \r\n\r\n<P CLASS=STK> <I>Stk. 2. </I> Prøver i bifag kan dog efter konservatoriernes  \r\n\r\n nærmere bestemmelser bortfalde. Bestemmelser herom skal godkendes af  \r\n\r\n ministeriet for kulturelle aliggender. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Der afholdes følgende afsluttende eksaminer:  \r\n\r\n</P>  \r\n\r\n<P>Diplomeksamen </P>  \r\n\r\n<P>Kirkemusikalsk diplomeksamen </P>  \r\n\r\n<P>Musikpædagogisk eksamen </P>  \r\n\r\n<P>Dirigenteksamen </P>  \r\n\r\n<P CLASS=STK> <I>Stk. 2. </I> Afsluttende eksamen kan endvidere aflægges  \r\n\r\n efter 3. hovedskoleår af studerende, der i samme eksamenstermin indstiller  \r\n\r\n sig til optagelsesprøve til solistklassen. Denne eksamen benævnes  \r\n\r\n hovedskoleeksamen. </P>  \r\n\r\n<P CLASS=STK> <I>Stk. 3. </I> Den præliminære organistuddannelse, der er  \r\n\r\n tilrettelagt som kursus, afsluttes med den præliminære orgelprøve.  \r\n\r\n Privatister kan indstille sig til denne prøve, jfr. § 28. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Diplomeksamen kan aflægges med følgende  \r\n\r\n hovedfag: Komposition, musikteori-musikhistorie, sang samt instrumentale fag  \r\n\r\n bortset fra accordeon og orgel. </P>  \r\n\r\n<P CLASS=STK> <I>Stk. 2. </I> Kirkemusikalsk diplomeksamen aflægges i 2 dele,  \r\n\r\n efter henholdsvis den kirkemusikalske diplomklasses 1. og 2. år. Der er  \r\n\r\n mulighed for at indstille sig til kirkemusikalsk diplomeksamen som privatist,  \r\n\r\n jfr. § 28. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Musikpædagogisk eksamen aflægges med følgende  \r\n\r\n hovedfag: Instrumentale fag, sang, musikteori-musikhistorie,  \r\n\r\n hørelære-nodelæsning samt med fagene almen musikpædagogik og musikledelse.  \r\n\r\n Der er mulighed for at indstille sig til musikpædagogisk eksamen som  \r\n\r\n privatist, jfr. § 28. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Dirigenteksamen aflægges efter dirigentklassens  \r\n\r\n 3. år. Særligt kvalificerede studerende kan efter aflagt eksamen få tildelt  \r\n\r\n yderligere 1 års uddannelse. </P>  \r\n\r\n<P CLASS=STK> <I>Stk. 2. </I> Den 4-årige dirigentuddannelse afsluttes med en  \r\n\r\n offentlig koncert. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Hovedskoleeksamen kan aflægges i de i § 15,  \r\n\r\n stk. 1 nævnte fag bortset fra komposition og musikteori-musikhistorie. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Efter solistklassen, komponistklassen samt  \r\n\r\n studiet med musikteoretisk speciale afholdes ingen egentlig eksamen. </P>  \r\n\r\n<P CLASS=STK> <I>Stk. 2. </I> Solistklassen afsluttes med en offentlig  \r\n\r\n koncert. </P>  \r\n\r\n<P CLASS=STK> <I>Stk. 3. </I> Komponistklassen afsluttes med en koncert med  \r\n\r\n fremførelse af den studerendes kompositioner. </P>  \r\n\r\n<P CLASS=STK> <I>Stk. 4. </I> Studiet med musikteoretisk speciale afsluttes  \r\n\r\n med fremlæggelse af en afhandling over studiets emne. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Udover ovennævnte eksaminer afholdes årsprøver  \r\n\r\n og standpunktsprøver efter konservatoriernes nærmere bestemmelse. </P>  \r\n\r\n<P CLASS=STK> <I>Stk. 2. </I> Efter hovedskolens andet år afholdes der i alle  \r\n\r\n hovedfag en prøve, hvis udfald er bestemmende for, om studiet kan fortsættes.  \r\n\r\n For orgelstuderende aflægges denne prøve dog efter hovedskolens 3. år. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> De afsluttende eksaminer afholdes i  \r\n\r\n eksamensterminen maj/juni. Konservatorierne kan dog i særlige tilfælde  \r\n\r\n tillade, at der afholdes eksamen uden for eksamensterminen. </P>  \r\n\r\n<P CLASS=STK> <I>Stk. 2. </I> Alle eksaminationer i hovedfag er offentlige.  \r\n\r\n Eksaminationer i bifag samt årsprøver er interne. </P>  \r\n\r\n<P CLASS=STK> <I>Stk. 3. </I> Indtegning til konservatoriernes eksaminer  \r\n\r\n finder sted senest den 1. marts. </P>  \r\n\r\n<P> <I>Kapitel 3. Censorordning</I>  </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Ved eksamination i hovedfag ved diplomeksamen,  \r\n\r\n musikpædagogisk eksamen, dirigenteksamen samt hovedskoleeksamen medvirker 4  \r\n\r\n censorer, der udpeges således: </P>  \r\n\r\n</DIV>  \r\n\r\n<P CLASS=PUNKT> <B>1.</B> Rektor ved det konservatorium, hvor eksaminationen  \r\n\r\n afholdes. Rektor kan udpege en eller flere stedfortrædere. </P>  \r\n\r\n<P CLASS=PUNKT> <B>2.</B> En af ministeriet for kulturelle anliggender  \r\n\r\n beskikket censor, der ikke er lærer ved et af de danske musikkonservatorier.  \r\n\r\n Beskikkelsen sker efter indstilling fra konservatorierne i fællesskab. </P>  \r\n\r\n<P CLASS=PUNKT> <B>3.</B> En censor, der er lærer i det pågældende hovedfag  \r\n\r\n ved et af de øvrige musikkonservatorier. Censor udpeges af konservatorierne i  \r\n\r\n fællesskab. </P>  \r\n\r\n<P CLASS=PUNKT> <B>4.</B> En censor udpeget af øverste råd ved det  \r\n\r\n konservatorium, hvor eksamen afholdes, blandt den pågældende faggruppes  \r\n\r\n lærere - dog ikke eksaminandens lærer i faget. </P>  \r\n\r\n<P CLASS=STK> <I>Stk. 2. </I> Ved diplomeksamen i hovedfaget  \r\n\r\n musikteori-musikhistorie, kan hvert af de under 3) og 4) anførte censorater  \r\n\r\n varetages af to censorer, hvoraf den ene deltager i bedømmelsen af de  \r\n\r\n musikteoretiske prøver, den anden i bedømmelsen af de musikhistoriske prøver.  \r\n\r\n</P>  \r\n\r\n<P CLASS=STK> <I>Stk. 3. </I> Ved musikpædagogisk eksamen kan det under 3)  \r\n\r\n anførte censorat varetages af 2 censorer, hvoraf den ene deltager i  \r\n\r\n bedømmelsen af præstationen i undervisning af elever på begynder- og  \r\n\r\n mellemstadiet, den anden i bedømmelsen af de øvrige hovedfagspræstationer.  \r\n\r\n</P>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Ved eksaminationen i almene og specielle bifag  \r\n\r\n medvirker i alt 3 censorer, hvoraf en er den studerendes lærer i faget og de  \r\n\r\n 2 øvrige udpeges af den pågældende faggruppe ved konservatoriet blandt  \r\n\r\n gruppens lærere. </P>  \r\n\r\n<P CLASS=STK> <I>Stk. 2. </I> Ved eksamination af privatister udpeges 3  \r\n\r\n censorer af faggruppen blandt gruppens lærere. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Ved aflæggelse af den præliminære orgelprøve  \r\n\r\n medvirker 3 censorer, der udpeges således: </P>  \r\n\r\n</DIV>  \r\n\r\n<P CLASS=PUNKT> <B>1.</B> Rektor ved det konservatorium, hvor prøven  \r\n\r\n afholdes. Rektor kan udpege en eller flere stedfortrædere. </P>  \r\n\r\n<P CLASS=PUNKT> <B>2.</B> En censor, som udpeges af konservatorierne i  \r\n\r\n fællesskab blandt lærere i de kirkemusikalske faggrupper ved  \r\n\r\n konservatorierne. </P>  \r\n\r\n<P CLASS=PUNKT> <B>3.</B> Den studerendes lærer i faget. </P>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Ved årsprøver medvirker 3 censorer fra det  \r\n\r\n konservatorium, hvor prøven afholdes. De pågældende udpeges således: </P>  \r\n\r\n</DIV>  \r\n\r\n<P CLASS=PUNKT> <B>1.</B> Rektor eller en af rektor udpeget stedfortræder.  \r\n\r\n</P>  \r\n\r\n<P CLASS=PUNKT> <B>2.</B> Faggruppens formand eller en af faggruppen udpeget  \r\n\r\n lærer. </P>  \r\n\r\n<P CLASS=PUNKT> <B>3.</B> Den studerendes lærer i faget. </P>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Ved optagelsesprøver til forskolen,  \r\n\r\n hovedskolen, den musikpædagogiske uddannelse, den kirkemusikalske  \r\n\r\n diplomklasse samt dirigentklassen medvirker 5 censorer ved bedømmelsen af  \r\n\r\n<I>hovedfagspræstationer.</I> De pågældende udpeges således: </P>  \r\n\r\n<P>Rektor for det konservatorium, hvor optagelsesprøven finder sted. Rektor  \r\n\r\n kan udpege en eller flere stedfortrædere. </P>  \r\n\r\n<P>2 af ministeriet for kulturelle anliggender beskikkede censorer valgt  \r\n\r\n blandt lærerne ved musikkonservatorierne. Beskikkelsen sker efter indstilling  \r\n\r\n fra konservatorierne i fællesskab. De pågældende censorer medvirker ved  \r\n\r\n optagelsesprøverne i samtlige hovedfag. </P>  \r\n\r\n<P>Formanden for den pågældende faggruppe ved det konservatorium, hvor  \r\n\r\n optagelsesprøven aflægges samt en lærer i den optagelsessøgendes hovedfag.  \r\n\r\n</P>  \r\n\r\n<P CLASS=STK> <I>Stk. 2. </I> Ved optagelsesprøver i de almene bifag bedømmes  \r\n\r\n præstationer af 2 censorer valgt blandt lærerne i den pågældende faggruppe  \r\n\r\n ved det konservatorium, hvor prøven afholdes. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Ved optagelsesprøve til solistklassen medvirker  \r\n\r\n 6 censorer, der udpeges således: </P>  \r\n\r\n<P>Rektor ved det konservatorium, hvor prøven afholdes. Rektor kan udpege en  \r\n\r\n eller flere stedfortrædere. </P>  \r\n\r\n<P>2 af ministeriet for kulturelle anliggender beskikkede censorer valgt  \r\n\r\n blandt lærerne ved konservatorierne. Beskikkelsen sker efter indstilling fra  \r\n\r\n konservatorierne i fællesskab. De pågældende censorer medvirker ved  \r\n\r\n optagelsesprøverne i samtlige fag. </P>  \r\n\r\n<P>3 medlemmer af faggruppen ved det konservatorium, hvor optagelsesprøven  \r\n\r\n finder sted, heriblandt faggruppens formand samt den lærer, den  \r\n\r\n optagelsessøgende eventuelt har søgt. </P>  \r\n\r\n<P> <I>Kapitel 4. Særlige bestemmelser.</I>  </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Musikpædagogisk eksamen, den kirkemusikalske  \r\n\r\n diplomeksamen samt den præliminære orgelprøve kan aflægges af privatister,  \r\n\r\n det vil sige eksaminander, der ikke har fået deres uddannelse på et af  \r\n\r\n konservatorierne. </P>  \r\n\r\n<P CLASS=STK> <I>Stk. 2. </I> Sådanne eksaminer afholdes en gang årligt i  \r\n\r\n forbindelse med konservatoriernes almindelige eksamenstermin i maj/juni. </P>  \r\n\r\n<P CLASS=STK> <I>Stk. 3. </I> Kravene ved disse eksaminer er de samme som ved  \r\n\r\n tilsvarende eksaminer for konservatoriestuderende, ligesom de almindelige  \r\n\r\n bestemmelser om eksamination og bedømmelse, karaktergivning,  \r\n\r\n karakteroverførsel m.v., jfr. §§ 30 og 31 finder anvendelse. </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Blinde og svagtseende kan aflægge  \r\n\r\n musikpædagogisk eksamen, kirkemusikalsk eksamen samt den præliminære  \r\n\r\n orgelprøve efter særlige bestemmelser, hvortil henvises. </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Bestemmelserne om karaktergivning ved  \r\n\r\n musikkonservatorierne findes i ministeriet for kulturelle anliggenders  \r\n\r\n bekendtgørelse af 14. juni 1972. </P>  \r\n\r\n</DIV>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> De nærmere bestemmelser om timeplaner,  \r\n\r\n eksamenskrav, karaktergivning ved de enkelte eksaminer samt  \r\n\r\n karakteroverførsel m.v. findes i konservatoriernes studieplaner og  \r\n\r\n eksamensbestemmelser. </P>  \r\n\r\n</DIV>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Undervisningsministeriets bekendtgørelse nr.  \r\n\r\n 268 af 9. maj 1940 om musikpædagogisk eksamen, undervisningsministeriets  \r\n\r\n bekendtgørelse nr. 82 af 8. marts 1960 om Det kgl. danske  \r\n\r\n Musikkonservatoriums organisteksamen for eksaminander, der ikke har fået  \r\n\r\n deres uddannelse på konservatoriet samt undervisningsministeriets  \r\n\r\n bekendtgørelse nr. 83 af 8. marts 1960 om undervisnings- og eksamensordning  \r\n\r\n ved Det kgl. danske Musikkonservatorium ophæves herved. Eksamen i henhold til  \r\n\r\n bekendtgørelse nr. 268 af 9. maj 1940 om musikpædagogisk eksamen kan dog på  \r\n\r\n begæring afholdes for privatister til og med eksamensterminen maj/juni 1974.  \r\n\r\n</P>  \r\n\r\n</DIV>  \r\n\r\n<A NAME=\"\"P33\"\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB> <B>§ 33. </B> Bekendtgørelsen træder i kraft den 1. august  \r\n\r\n 1973. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Ministeriet for kulturelle anliggender,  \r\n\r\n den 28. juni 1973. </I> </P>  \r\n\r\n<P CLASS=UNDERSKREVET-AF ALIGN=CENTER>Niels Matthiasen. </P>  \r\n\r\n<P CLASS=MINISTER ALIGN=RIGHT>/Lissi Snabe. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/07/1973"
        },
        {
            "displayName": "Accession",
            "displayValue": "B19730039005"
        },
        {
            "displayName": "Entydig dokumentidentifikation",
            "displayValue": "CM006066"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "09/08/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "390"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "28/06/1973"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "J.nr. 3. kt. 00-24-1972"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}