{
    "id": 37154,
    "title": "Renter - studielån. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 51591 af 29/09/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Renter af studielån for 1984, hvor studiet var afsluttet i 1983, kunne  \r\n\r\n ikke fradrages, idet der ikke var indgået nogen afviklingsaftale. Den  \r\n\r\n långivende bank havde løbende og senest i august 1984 på grund af låntagers  \r\n\r\n arbejdsløshed udsat afviklingen af lånet til ind i 1985. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Renter - studielån. (* 1) </H1>  \r\n\r\n<P></P>  \r\n\r\n<P>A klagede for indkomståret 1984 over, at de stedlige skattemyndigheder  \r\n\r\n ikke havde efterkommet hendes anmodning om fradrag for renter af studielån.  \r\n\r\n Det fremgik af sagens oplysninger, at klageren havde afsluttet sin uddannelse  \r\n\r\n som håndarbejdslærer i sommeren 1983. Klageren havde i studietiden optaget et  \r\n\r\n statsgaranteret studielån, som pr. 1. juli 1983 var opgjort til 184.911 kr.  \r\n\r\n og pr. 1. januar 1985 til 222.622 kr. inkl. renter tilskrevet i 1984 med  \r\n\r\n 25.876 kr. Det var oplyst, at klageren ikke havde været i stand til at  \r\n\r\n påbegynde en afvikling af studielånet, da hun efter færdiguddannelsen måtte  \r\n\r\n melde sig arbejdsløs. Lånet var i 1985 overført til Hypotekbanken, idet denne  \r\n\r\n havde indfriet klagerens gæld til den pågældende bank. Klageren havde ved  \r\n\r\n skifterettens medvirken i året 1988 fået en gældssaneringsordning. </P>  \r\n\r\n<P>Klagerens advokat påstod, at klageren var berettiget til fradrag for  \r\n\r\n renter, som var tilskrevet efter, at studiet var afsluttet. Han henviste  \r\n\r\n særlig til, at der til studiestøtteordningen var knyttet et afviklingsfrit år  \r\n\r\n efter studiets afslutning, i hvilken periode kredittens maksimum lovbundet  \r\n\r\n måtte hæves med de løbende renter. Der var for Landsskatteretten fremlagt et  \r\n\r\n bilag fra den långivende bank fra august 1987, hvoraf fremgik, at man løbende  \r\n\r\n og senest i august 1984 havde udsat afviklingen af lånet - i sidste omgang  \r\n\r\n til den 1. februar 1985 under hensyn til klagerens manglende beskæftigelse.  \r\n\r\n</P>  \r\n\r\n<P>Landsskatteretten lagde til grund, at der mellem parterne ikke var indgået  \r\n\r\n en afviklingsordning, hvorfor det måtte antages, at der var givet henstand  \r\n\r\n med betaling af renter for indkomståret 1984. Disse renter var herefter ikke  \r\n\r\n forfaldne til betaling, hvorfor klageren ikke i det pågældende år var  \r\n\r\n berettiget til fradrag for de påståede 25.876 kr. Den påklagede ansættelse  \r\n\r\n blev herefter stadfæstet. </P>  \r\n\r\n<P>LV 1987, F 3.4.1. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort i Skat 1988, nr. 12, side 788 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19885159125"
        },
        {
            "displayName": "Entydig dokumentidentifikation",
            "displayValue": "CA005089"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51591"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "29/09/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-2-445"
        },
        {
            "displayName": "Stikord",
            "displayValue": "RENTER, STUDIELÅN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}