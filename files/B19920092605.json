{
    "id": 54841,
    "title": "Bekendtgørelse om Landinspektørnævnet ",
    "documentTypeId": "60",
    "isSagsforlobPeriodValid": false,
    "shortName": "BEK nr 926 af 18/11/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om Landinspektørnævnet </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 13, stk. 1, i lov om landinspektørvirksomhed, jf. </P>  \r\n\r\n<P>lovbekendtgørelse nr. 925 af 18. november 1992 fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Landinspektørnævnet består af en dommer som  \r\n\r\n formand samt 2 andre medlemmer, hvoraf det ene skal være en landinspektør,  \r\n\r\n der er ansat i Kort- og Matrikelstyrelsen, og det andet en praktiserende  \r\n\r\n landinspektør, jf. herved § 9 i lov om landinspektørvirksomhed. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Nævnets 3 medlemmer udpeges af boligministeren  \r\n\r\n efter indstilling fra henholdsvis Justitsministeriet, Kort- og  \r\n\r\n Matrikelstyrelsen og Den danske Landinspektørforening. </P>  \r\n\r\n<P CLASS=STK> <I>Stk. 2. </I> På samme måde udpeger boligministeren  \r\n\r\n stedfortrædere for hvert af nævnets medlemmer. </P>  \r\n\r\n<P CLASS=STK> <I>Stk. 3. </I> Nævnets medlemmer og deres suppleanter udpeges  \r\n\r\n for 8-årige perioder. Genudpegning kan finde sted. Ingen, der er fyldt 70 år,  \r\n\r\n kan fungere som medlem af nævnet, dog kan et medlem medvirke ved afslutning  \r\n\r\n af sager, der er påbegyndt, før vedkommende fyldte 70 år. Anmodning om at  \r\n\r\n blive fritaget i løbet af en periode afgøres af boligministeren. </P>  \r\n\r\n<P CLASS=STK> <I>Stk. 4. </I> Boligministeren udpeger en sekretær for nævnet.  \r\n\r\n Hvis sekretæren ikke kan medvirke ved behandlingen af en sag, jf. § 6,  \r\n\r\n udpeger nævnet en anden til at virke som sekretær under sagen. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Intet af nævnets medlemmer må deltage i  \r\n\r\n behandlingen af en sag, når vedkommende efter retsplejelovens regler vil være  \r\n\r\n inhabil som dommer. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Et medlem har pligt til at give nævnet  \r\n\r\n meddelelse om omstændigheder, som vil kunne medføre vedkommendes inhabilitet,  \r\n\r\n jf. § 3, ligesom ethvert af nævnets andre medlemmer, der måtte være bekendt  \r\n\r\n med sådanne omstændigheder, er forpligtet til at rejse spørgsmålet herom.  \r\n\r\n</P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Spørgsmål om, hvorvidt et medlem af nævnet skal  \r\n\r\n vige sit sæde, bør så vidt muligt rejses, inden nævnets behandling af selve  \r\n\r\n sagen begynder. </P>  \r\n\r\n<P CLASS=STK> <I>Stk. 2. </I> Afgørelse træffes ved kendelse af nævnet. Det  \r\n\r\n pågældende medlem er ikke udelukket fra at deltage i påkendelse af  \r\n\r\n spørgsmålet. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> For sekretæren finder §§ 3 - 5 tilsvarende  \r\n\r\n anvendelse. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Nævnet behandler klager over, at en  \r\n\r\n praktiserende landinspektør eller en landinspektørassistent med beskikkelse  \r\n\r\n ved udøvelsen af sin virksomhed har tilsidesat de pligter, som vedkommendes  \r\n\r\n stilling medfører, jf. § 10, stk. 1, i lov om landinspektørvirksomhed. Nævnet  \r\n\r\n behandler ligeledes tilsvarende klager over landinspektørselskaber. Nævnet  \r\n\r\n kan endvidere behandle klager over landinspektører, der med tilladelse fra  \r\n\r\n boligministeren i henhold til lovens § 4, stk. 2 eller 4, udfører matrikulært  \r\n\r\n arbejde, jf. lovens § 14. </P>  \r\n\r\n<P CLASS=STK> <I>Stk. 2. </I> Nævnet kan afvise at realitetsbehandle klager,  \r\n\r\n som anses for åbenbart grundløse. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Sag kan begæres rejst såvel af offentlige  \r\n\r\n myndigheder som af andre, der har en retlig interesse i sagen. Begæringen  \r\n\r\n skal være skriftligt affattet og skal indeholde en fremstilling af de  \r\n\r\n forhold, der ønskes undergivet nævnets bedømmelse. Nævnet kan endvidere rejse  \r\n\r\n sag på eget initiativ. </P>  \r\n\r\n<P CLASS=STK> <I>Stk. 2. </I> Hvis sagen bliver genstand for strafferetlig  \r\n\r\n forfølgning, bør nævnets behandling i almindelighed afvente afslutningen af  \r\n\r\n denne. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Inden nævnet behandler en sag i realiteten, skal  \r\n\r\n indklagede have meddelelse om sagen samt lejlighed til at erklære sig  \r\n\r\n skriftligt. Det skal fremgå af meddelelsen, at indklagede kan møde for nævnet  \r\n\r\n med en bisidder, eventuelt en advokat, og at klagen vil kunne behandles på  \r\n\r\n det foreliggende grundlag, hvis indklagede ikke svarer i sagen. </P>  \r\n\r\n<P CLASS=STK> <I>Stk. 2. </I> Det påhviler nævnet at sørge for, at parterne,  \r\n\r\n inden sagen realitetsbehandles, modtager kopi af modpartens indlæg, hvis  \r\n\r\n disse må anses af betydning for sagens afgørelse. </P>  \r\n\r\n<P CLASS=STK> <I>Stk. 3. </I> Indklagede indkaldes til møde for nævnet ved  \r\n\r\n rekommanderet brev med 8 dages varsel. Nævnet kan opfordre klageren og andre  \r\n\r\n til at møde og afgive forklaring for nævnet, men således at det fremgår af  \r\n\r\n opfordringen, at vedkommende ikke har pligt til at møde. Andre end klageren,  \r\n\r\n der efter nævnets opfordring afgiver forklaring, kan ydes godtgørelse i  \r\n\r\n overensstemmelse med de i medfør af retsplejelovens § 188 fastsatte regler.  \r\n\r\n</P>  \r\n\r\n<P CLASS=STK> <I>Stk. 4. </I> Nævnet kan lade afhøring af parter og vidner  \r\n\r\n foretage ved underretten på det sted, hvor parten eller vidnet bor, jf. § 13,  \r\n\r\n stk. 2, i lov om landinspektørvirksomhed. </P>  \r\n\r\n<P CLASS=STK> <I>Stk. 5. </I> Til nævnets møder er der ikke adgang for  \r\n\r\n offentligheden. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Over nævnets møder føres en protokol. </P>  \r\n\r\n<P CLASS=STK> <I>Stk.2. </I> I protokollen angives tid og sted for mødet,  \r\n\r\n sagens journalnummer og navnene på de fremmødte. Der optages en kort  \r\n\r\n fremstilling af forhandlingerne, herunder fremførte klagepunkter og  \r\n\r\n indsigelser. Derudover kan formanden bestemme, at enkelte udtalelser skal  \r\n\r\n optages, for så vidt de ikke indeholdes i fremlagte dokumenter. Der indføres  \r\n\r\n det fornødne om fremlagte dokumenter, afgivne forklaringer og andre  \r\n\r\n oplysninger samt om nævnets beslutninger bortset fra egentlige kendelser.  \r\n\r\n</P>  \r\n\r\n<P CLASS=STK> <I>Stk. 3. </I> Oplæsning af det protokollerede kan ske, når en  \r\n\r\n part ønsker det. Protokollerede forklaringer oplæses for den, der har afgivet  \r\n\r\n forklaringen, og det bemærkes i protokollen, om vedkommende godkender det  \r\n\r\n protokollerede. </P>  \r\n\r\n<P CLASS=STK> <I>Stk. 4. </I> Protokollen underskrives efter hvert møde af  \r\n\r\n formanden. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Nævnet træffer snarest muligt efter sagens  \r\n\r\n endelige behandling afgørelse ved en kendelse, der skal indeholde en  \r\n\r\n fremstilling af sagen og de grunde, der har ført til udfaldet. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Nævnet skal være fuldtalligt under rådslagning  \r\n\r\n og afgørelse af sagen. Hvis et medlem på grund af sygdom eller andre årsager  \r\n\r\n er forhindret i at deltage i afgørelsen, indtræder vedkommendes  \r\n\r\n stedfortræder. </P>  \r\n\r\n<P CLASS=STK> <I>Stk. 2. </I> Nævnets afgørelser træffes ved stemmeflerhed.  \r\n\r\n Hvis mindretallet ønsker det, skal en kendelse, der ikke frifinder  \r\n\r\n indklagede, indeholde oplysning om mindretallets stilling uden angivelse af  \r\n\r\n vedkommende medlems navn. </P>  \r\n\r\n<P CLASS=STK> <I>Stk. 3. </I> Nævnets rådslagninger er hemmelige. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Nævnet kan i overensstemmelse med reglerne i §  \r\n\r\n 10, stk. 1 og 3, i lov om landinspektørvirksomhed, jf. også lovens § 14,  \r\n\r\n tildele en landinspektør eller et landinspektørselskab advarsel eller  \r\n\r\n irettesættelse eller pålægge vedkommende landinspektør eller selskabet bøde  \r\n\r\n på indtil 40.000 kr. </P>  \r\n\r\n<P CLASS=STK> <I>Stk. 2. </I> Under de i samme lovs § 10, stk. 2, angivne  \r\n\r\n betingelser kan nævnet frakende en landinspektør beskikkelsen. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Nævnet kan til enhver tid efter ansøgning ved  \r\n\r\n kendelse ophæve en i henhold til § 10, stk. 2, i lov om  \r\n\r\n landinspektørvirksomhed foretagen frakendelse, jf. lovens § 12. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Nævnets kendelser indføres i en kendelsesbog.  \r\n\r\n</P>  \r\n\r\n<P CLASS=STK> <I>Stk. 2. </I> Når en kendelse er underskrevet, sendes  \r\n\r\n udskrifter af den snarest til Kort- og Matrikelstyrelsen og ved rekommanderet  \r\n\r\n brev til den pågældende landinspektør eller det pågældende  \r\n\r\n landinspektørselskab og eventuelle andre parter i sagen. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Udgifterne, der er forbundet med nævnets  \r\n\r\n virksomhed, afholdes af Kort- og Matrikelstyrelsen. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Bekendtgørelsen træder i kraft den 1. januar  \r\n\r\n 1993. </P>  \r\n\r\n<P CLASS=STK> <I>Stk. 2. </I> Regler for landinspektørnævnets virksomhed af  \r\n\r\n 16. februar 1978 ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kort- og Matrikelstyrelsen, den 18.  \r\n\r\n november 1992 </I> </P>  \r\n\r\n<P CLASS=UNDERSKREVET-AF ALIGN=CENTER>Peter Jakobsen </P>  \r\n\r\n<P CLASS=MINISTER ALIGN=RIGHT>/ Lars Buhl </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/12/1992"
        },
        {
            "displayName": "Accession",
            "displayValue": "B19920092605"
        },
        {
            "displayName": "Entydig dokumentidentifikation",
            "displayValue": "CM013724"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "21/02/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "926"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "18/11/1992"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Kort- og Matrikelstyrelsen"
        },
        {
            "displayName": "Ressortministeriets journalnummer",
            "displayValue": "Boligmin., Kort- og Matrikelstyrelsen, M.C.J. 1992 nr. 97"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}