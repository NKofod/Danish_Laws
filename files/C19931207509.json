{
    "id": 72527,
    "title": "Vejledning om bekendtgørelse om provstiudvalgenes virksomhed ",
    "documentTypeId": "140",
    "isSagsforlobPeriodValid": false,
    "shortName": "CIR nr 12075 af 01/12/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om bekendtgørelse om  \r\n\r\n provstiudvalgenes virksomhed </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning. </P>  \r\n\r\n<P>Ministeriet har med ikrafttrædelse den 1. november 1993 udstedt  \r\n\r\n bekendtgørelsen nr. 838 af 20. oktober 1993 om provstiudvalgenes virksomhed.  \r\n\r\n</P>  \r\n\r\n<P>Ved denne bekendtgørelses ikrafttræden ophæves bekendtgørelse nr. 128 af  \r\n\r\n 3. marts 1989, som ændret ved bekendtgørelse nr. 556 af 31. juli 1990. </P>  \r\n\r\n<P>Samtidig er Kirkeministeriets cirkulære nr. 30 af 10. marts 1989 om  \r\n\r\n provstiudvalgenes virksomhed samt afsnit 24 i Kirkeministeriets cirkulære nr.  \r\n\r\n 143 af 14. september 1984 om lov om menighedsråd ophævet. </P>  \r\n\r\n<P CLASS=PUNKT> <B>2.</B> De væsentligste ændringer i forhold til de  \r\n\r\n tidligere regler er: </P>  \r\n\r\n<P>- indførelse af bestemmelser om provstiudvalgenes møder og beslutninger,  \r\n\r\n jf. bekendtgørelsens § 1 </P>  \r\n\r\n<P>- præcisering af forhold i forbindelse med provstiudvalgsmedlemmers  \r\n\r\n habilitet, jf. bekendtgørelsens § 2 </P>  \r\n\r\n<P>- indførelse af bestemmelser om stedfortrædere, jf. bekendtgørelsens § 4  \r\n\r\n</P>  \r\n\r\n<P>- ophævelse af provstiudvalgets adgang til at beskære særskilt i  \r\n\r\n budgetposten vedrørende menighedsrådenes rådighedsbeløb </P>  \r\n\r\n<P>- ændret klageadgang, jf. bekendtgørelsens § 10 </P>  \r\n\r\n<P>- redaktionelle ændringer. </P>  \r\n\r\n<P CLASS=PUNKT> <B>3.</B> Møder og beslutninger m.v. </P>  \r\n\r\n<P>Bekendtgørelsens § 1 indeholder regler om provstiudvalgenes møder, og  \r\n\r\n bestemmelsen afløser tildels det nu ophævede cirkulære nr. 30 af 10. marts  \r\n\r\n 1989 om provstiudvalgenes virksomhed §§ 11-12. </P>  \r\n\r\n<P>I § 1, stk. 1, er fastsat bestemmelser om, at provstiudvalgets  \r\n\r\n beslutninger træffes i møder, og at formanden leder møderne og  \r\n\r\n afstemningerne. Bestemmelsen er udtryk for et almindeligt princip om, at  \r\n\r\n offentlige udvalg, nævn og råd træffer afgørelser i møder. </P>  \r\n\r\n<P>I § 1, stk. 2, og stk. 3, er foretaget en afgrænsning mellem den  \r\n\r\n almindelige formandsbeføjelse til at afgøre sager, som ikke tåler opsættelse  \r\n\r\n eller ikke giver anledning til tvivl, og den specielle funktion, som  \r\n\r\n tilkommer provsten som forretningsfører, jf. lovbekendtgørelse nr. 455 af 11.  \r\n\r\n juni 1992 om lov om folkekirkens økonomi § 24, stk. 2, 5. pkt. </P>  \r\n\r\n<P>Bestemmelsen i § 1, stk. 4, afløser bestemmelsen i det ophævede cirkulæres  \r\n\r\n § 11 og indeholder den præcisering, at bekendtgørelsen af offentlige møder så  \r\n\r\n vidt muligt skal ske i den lokale presse. </P>  \r\n\r\n<P>Bestemmelsen i § 1, stk. 5, er udtryk for et almindeligt gældende princip  \r\n\r\n om offentlige råds beslutningsdygtighed. </P>  \r\n\r\n<P CLASS=PUNKT> <B>4.</B> Inhabilitet. </P>  \r\n\r\n<P>I bekendtgørelsens § 2 er optaget bestemmelser om inhabilitet for det  \r\n\r\n enkelte provstiudvalgsmedlem. Bestemmelsen afløser tildels den tidligere  \r\n\r\n bekendtgørelses § 7 og indeholder derudover bestemmelse om, at det -  \r\n\r\n eventuelt - inhabile mellem kan deltage i forhandling/afstemning om sin  \r\n\r\n inhabilitet, hvilket er i overensstemmelse med den hidtidige praksis. </P>  \r\n\r\n<P>Bestemmelsen i § 2, stk. 3, er udtryk for et almindeligt gældende princip  \r\n\r\n om, at et inhabilt medlem skal forlade mødelokalet under den pågældende sags  \r\n\r\n behandling. Reglen er indsat for at præcisere dette forhold og er begrundet  \r\n\r\n i, at medlemmet ikke ved sin tilstedeværelse skal kunne påvirke  \r\n\r\n beslutningsprocessen. </P>  \r\n\r\n<P CLASS=PUNKT> <B>5.</B> Stedfortrædere. </P>  \r\n\r\n<P>Bestemmelsen i § 4 indeholder regler om indkaldelse af stedfortrædere og  \r\n\r\n er i det hele ny. </P>  \r\n\r\n<P>Reglerne om stedfortræderes indkaldelse har tidligere været et  \r\n\r\n forretningsordensspørgsmål. Imidlertid er adgangen til indkaldelse af  \r\n\r\n stedfortrædere af væsentlig betydning, idet denne adgang dels påvirker  \r\n\r\n provstiudvalgets beslutningsdygtighed den pågældende dag, og dels påvirker  \r\n\r\n provstiudvalgets sammensætning til det konkrete møde. </P>  \r\n\r\n<P>Der er derfor nu i bekendtgørelsen fastsat regler om, i hvilke tilfælde  \r\n\r\n stedfortræderen varigt indtræder i provstiudvalget, og i hvilke situationer  \r\n\r\n formanden er forpligtet til midlertidigt at indkalde stedfortræderen. </P>  \r\n\r\n<P>Endvidere er der fastsat regler for, hvorledes der skal forholdes i den  \r\n\r\n situation, at der ved et medlems adgang eller forfald ikke findes nogen  \r\n\r\n stedfortræder til at indtræde i provstiudvalget. </P>  \r\n\r\n<P CLASS=PUNKT> <B>6.</B> Provstiudvalgets adgang til at reducere de  \r\n\r\n budgetterede ligningsbeløb. </P>  \r\n\r\n<P>Bestemmelsen i § 5 svarer delvist til den tidligere bekendtgørelses § 1.  \r\n\r\n</P>  \r\n\r\n<P>Dog er bestemmelsen i den ophævede bekendtgørelses § 1, stk. 2, nr. 2, om  \r\n\r\n provstiudvalgets adgang til at reducere eller helt fjerne budgetposter  \r\n\r\n vedrørende menighedsrådets rådighedsbeløb ophævet. </P>  \r\n\r\n<P>Baggrunden for denne ændring er den ændrede formulering af  \r\n\r\n menighedsrådslovens § 26, jf. lov nr. 317 af 6. maj 1992 om ændring af lov om  \r\n\r\n menighedsråd. Ved lovændringen blev bestemmelsen om, at rådighedsbeløbet  \r\n\r\n skulle opføres på kirkekassens budget med en specificeret angivelse af,  \r\n\r\n hvorledes beløbet agtes anvendt fjernet. </P>  \r\n\r\n<P>Efter bestemmelsen i menighedsrådslovens § 26 beslutter menighedsrådet  \r\n\r\n således selv, til hvilke formål dette beløb skal anvendes, og provstiudvalget  \r\n\r\n har ikke adgang til at reducere eller fjerne denne specifikke budgetpost.  \r\n\r\n</P>  \r\n\r\n<P CLASS=PUNKT> <B>7.</B> Klageadgang. </P>  \r\n\r\n<P>Bestemmelsen i § 10 afløser den tidligere bekendtgørelses § 8, idet der i  \r\n\r\n stk 1, 2. pkt., og med det nye stk. 2 er foretaget den ændring, at  \r\n\r\n provstiudvalgets afgørelse i andre sager end sager om ligningsbeløbets  \r\n\r\n størrelse alene kan indbringes for stiftsøvrigheden og ikke for  \r\n\r\n Kirkeministeriet. </P>  \r\n\r\n<P CLASS=PUNKT> <B>8.</B> Redaktionelle ændringer. </P>  \r\n\r\n<P>Bestemmelsen i den ophævede bekendtgørelses § 3 er ikke medtaget i den nye  \r\n\r\n bekendtgørelse om provstiudvalgenes virksomhed. Dette er begrundet i, at  \r\n\r\n reglerne om syn over kirker og kirkegårde er indeholdt i lov om folkekirkens  \r\n\r\n kirkebygninger og kirkegårde, jf. lovbekendtgørelse nr. 454 af 11. juni 1992,  \r\n\r\n og i bekendtgørelse nr. 527 af 19. juni 1992 om folkekirkens kirkebygninger  \r\n\r\n og kirkegårde, mens reglerne om syn af præsteboliger er indeholdt i cirkulære  \r\n\r\n af 20. marts 1989 om tjenestebolig for folkekirkens præster med senere  \r\n\r\n ændringer. </P>  \r\n\r\n<P>Herudover er der sket mindre redaktionelle ændringer samt overførelser af  \r\n\r\n bestemmelser fra det nu ophævede cirkulære om provstiudvalgenes virksomhed  \r\n\r\n til bekendtgørelsen. </P>  \r\n\r\n<P>Ministeriet arbejder for tiden med udarbejdelse af en vejledning  \r\n\r\n omfattende en samlet oversigt over kompetencebestemmelser for  \r\n\r\n provstiudvalget. Denne vejledning vil blive udsendt snarest. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19931207509"
        },
        {
            "displayName": "Entydig dokumentidentifikation",
            "displayValue": "CM031721"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/01/2004"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12075"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "01/12/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "080-8/92"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}