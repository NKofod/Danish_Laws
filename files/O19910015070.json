{
    "id": 28621,
    "title": "Told- og skattestyrelsens behandling af sag om inddrivelse af tysk skattekrav.",
    "documentTypeId": "300",
    "isSagsforlobPeriodValid": true,
    "shortName": "FOU nr 1991.150",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n A, som havde arvet efter sin søster - der havde boet i Tyskland -  \r\n\r\n blev af de tyske myndigheder stillet over for et skattekrav, der havde  \r\n\r\n påhvilet  \r\n\r\n hendes søster.  \r\n\r\n</P>  \r\n\r\n<P class=\"Resume\">  \r\n\r\n A klagede bl.a. over, at Statsskattedirektoratet - nu Told- og  \r\n\r\n Skattestyrelsen (TOS) - havde været over 2 år om at færdigbehandle sagen i  \r\n\r\n forbindelse med kravet.  \r\n\r\n</P>  \r\n\r\n<P class=\"Resume\">  \r\n\r\n Herudover klagede A over, at TOS ikke tog udtrykkelig stilling  \r\n\r\n til hendes klage, men alene formidlede de tyske myndigheders stillingtagen  \r\n\r\n til  \r\n\r\n A's indvendinger imod kravets eksistens. TOS's afsluttende skrivelse var  \r\n\r\n vedlagt en skrivelse på tysk fra Bundesamt für Finanzen. Der var dog ikke  \r\n\r\n vedlagt en oversættelse af skrivelsen.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte, at det ved bedømmelsen af tidsforbruget  \r\n\r\n måtte tages i betragtning, at de tyske myndigheder blev hørt, og at høringen  \r\n\r\n foregik gennem Skattedepartementet. Ombudsmanden fandt det meget kritisabelt,  \r\n\r\n at der gik 8 måneder, fra sagen reelt måtte anses for færdigoplyst, til TOS  \r\n\r\n fremsendte svaret til A. Ombudsmanden fandt det endvidere beklageligt, at TOS  \r\n\r\n ikke oplyste A om, hvorpå sagens behandling beroede.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden fandt det beklageligt, at der ikke var truffet  \r\n\r\n afgørelse i anledning af A's indsigelser imod de danske skattemyndigheders  \r\n\r\n inddrivelse af kravet.  \r\n\r\n</P>  \r\n\r\n<P class=\"Resume\">  \r\n\r\n Det stemte efter ombudsmandens opfattelse bedst overens med  \r\n\r\n principperne i forvaltningslovens § 7 og § 22, hvis TOS havde kontaktet A for  \r\n\r\n at få afklaret, om hun kunne læse den tyske skrivelse og i benægtende fald  \r\n\r\n havde tilbudt hjælp til oversættelse. Da ombudsmanden ikke tidligere havde  \r\n\r\n haft  \r\n\r\n anledning til at give udtryk for denne opfattelse, og idet TOS straks, da A  \r\n\r\n bad  \r\n\r\n om det, sendte hende en intern oversættelse, gav forholdet dog ikke grundlag  \r\n\r\n for kritik. (J. nr. 1990-1508-220).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Told- og skattestyrelsens behandling af sag om inddrivelse af  \r\n\r\n tysk skattekrav.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A's søster, som boede i  \r\n\r\n Tyskland, døde den 6. maj 1985. Boet efter hende blev behandlet på en måde  \r\n\r\n svarende til eksekutorbehandlede boer i Danmark. Efter at opgørelsen var  \r\n\r\n godkendt af den pågældende tyske myndighed, fik A udbetalt sin arv. Senere  \r\n\r\n fandt de tyske skattemyndigheder ud af, at A's søster i årene 1981-84 havde  \r\n\r\n undladt at opgive nogle renteindtægter og pålignede hende i den anledning  \r\n\r\n yderligere skat.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n De tyske myndigheder  \r\n\r\n tilkendegav, at A efter de tyske regler havde vedgået sig gælden efter hendes  \r\n\r\n søster og mente derfor, at hun var forpligtet til at dække det opståede  \r\n\r\n skattekrav.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Skattekravet blev af de tyske  \r\n\r\n myndigheder overgivet til inddrivelse her i landet, og K Kommune sendte i den  \r\n\r\n anledning den 16. marts  \r\n\r\n 1988 A  \r\n\r\n en tilsigelse til foretagelse af udlæg for 10.496 kr. i skatterestance. Denne  \r\n\r\n tilsigelse gjorde A i et brev af 25. maj 1988 til Statsskattedirektoratet (nu  \r\n\r\n Told- og Skattestyrelsen) indsigelse imod. A anførte, at hun ikke kunne hæfte  \r\n\r\n for søsterens indkomstskat, ligesom et krav som det foreliggende ikke var  \r\n\r\n omfattet af overenskomsten mellem Danmark og Tyskland.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Statsskattedirektoratet  \r\n\r\n meddelte i skrivelse af 3. november  \r\n\r\n 1988  \r\n\r\n A  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Under henvisning til  \r\n\r\n Deres skrivelse af 25. maj 1988 skal man herved meddele, at skrivelsen har  \r\n\r\n været forelagt de tyske myndigheder, og i henhold til vedlagte kopi af  \r\n\r\n Bundesamt für Finanzen's skrivelse af 17. okt. 1988 fastholdes kravet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Man skal herefter anmode Dem  \r\n\r\n om at indbetale restancen, kr. 10.496,00 til (K) Kommune.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Kommunen er samtidig  \r\n\r\n underrettet ved kopi af denne skrivelse.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter modtagelsen af  \r\n\r\n skrivelsen fremsatte A i en skrivelse af 14. november 1988 på ny indsigelse  \r\n\r\n imod opkrævningen. A fastholdt sine tidligere indsigelser og gjorde desuden  \r\n\r\n nogle nye indvendinger gældende. Nogle af disse synspunkter vedrørte de tyske  \r\n\r\n myndigheders behandling af sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse af 15. juni  \r\n\r\n 1989 gav Statsskattedirektoratet A bl.a. følgende oplysning:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Til orientering skal  \r\n\r\n det bemærkes, at sagen er fremsendt til Skatteministeriet, Departementet, med  \r\n\r\n henblik på besvarelse af hvilke regler, der gælder efter tysk arveret,  \r\n\r\n herunder  \r\n\r\n om (De) kan anses for at hæfte for (Deres) afdøde søsters tyske skattegæld og  \r\n\r\n i  \r\n\r\n bekræftende fald, om den mellem Danmark og Vesttyskland indgåede overenskomst  \r\n\r\n om bl.a. bistand i skattesager, omfatter det i nærværende sag omhandlede  \r\n\r\n krav.  \r\n\r\n Herudover er Skatteministeriet, Departementet blevet anmodet om over for  \r\n\r\n direktoratet at tilkendegive, om det tyske skattekrav efter tysk ret er  \r\n\r\n forældet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Direktoratet vil efter at  \r\n\r\n have modtaget Skatteministeriet, Departementets svar på de stillede spørgsmål  \r\n\r\n vende tilbage til sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Skatteministeriet modtog den  \r\n\r\n 1. december 1989 en ny udtalelse af 21. november 1989 fra Bundesamt für  \r\n\r\n Finanzen om sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ministeriet sendte med  \r\n\r\n skrivelse af 25. januar 1990 udtalelsen til Told- og Skattestyrelsen (der  \r\n\r\n havde  \r\n\r\n overtaget bl.a. Statsskattedirektoratets opgaver). Samtidig vedlagdes  \r\n\r\n &quot;en  \r\n\r\n yderst uofficiel oversættelse af det pågældende svar.&quot; Skrivelsen  \r\n\r\n indeholdt en gengivelse af hovedpunkterne i den tyske udtalelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Told- og Skattestyrelsen  \r\n\r\n sendte A med en fortrykt fremsendelsesskrivelse af 24. september 1990 kopi af  \r\n\r\n Skatteministeriets skrivelse af 25. januar 1990 samt den tyske udtalelse af  \r\n\r\n 21.  \r\n\r\n november 1989 &quot;til orientering.&quot; Samtidig oplystes det, at (K)  \r\n\r\n Kommune var orienteret om fremsendelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelse af 3. oktober  \r\n\r\n 1990 klagede A til mig over Told- og Skattestyrelsens behandling af sagen.  \r\n\r\n A's  \r\n\r\n klage blev af mig præciseret til bl.a. følgende forhold:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Litra\" style='margin-left:19.85pt'>  \r\n\r\n 2)  \r\n\r\n De har klaget over den tid, der er medgået  \r\n\r\n til Told- og Skattestyrelsens behandling af Deres henvendelse af 14. november  \r\n\r\n 1988. De har i den forbindelse påpeget, at De fra den 14. november 1988 og  \r\n\r\n til  \r\n\r\n departementets udtalelse af 25. januar 1990 blev sendt til Dem af Told- og  \r\n\r\n Skattestyrelsen den 24. september 1990, ikke har modtaget underretning om  \r\n\r\n sagens forløb. (Deres skrivelse punkt 1 b og c).  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"Litra\" style='margin-left:19.85pt'>  \r\n\r\n 3)  \r\n\r\n De har klaget over, at Told- og  \r\n\r\n Skattestyrelsen ved fremsendelsen den 24. september 1990 til Dem af skrivelse  \r\n\r\n af 25. januar 1990 fra Skatteministeriet, Departementet, samt kopi af  \r\n\r\n skrivelse  \r\n\r\n af 21. november 1989 fra Bundesamt für Finanzen alene sendte materialet til  \r\n\r\n orientering og ikke udtrykkeligt tog stilling til Deres klage i skrivelsen af  \r\n\r\n 14. november 1988 til Told- og Skattestyrelsen. De har i den forbindelse  \r\n\r\n klaget  \r\n\r\n over, at Told- og Skattestyrelsen ved fremsendelsen den 24. september 1990  \r\n\r\n hverken meddelte en begrundelse for den trufne afgørelse eller gav oplysning  \r\n\r\n om  \r\n\r\n eventuelle klagemuligheder. De har herved henvist til forvaltningslovens  \r\n\r\n regler  \r\n\r\n om begrundelsespligt.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"Litra\" style='margin-left:19.85pt'>  \r\n\r\n 4)  \r\n\r\n De har klaget over, at Told- og  \r\n\r\n Skattestyrelsen ikke havde vedlagt en oversættelse af skrivelsen af 21.  \r\n\r\n november 1989 fra Bundesamt für Finanzen, som De først modtog efter, at De  \r\n\r\n havde fremsat anmodning herom, ligesom kopien af de tyske myndigheders  \r\n\r\n skrivelse var defekt. (Deres skrivelse punkt 1 d).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en udtalelse af 23. maj  \r\n\r\n 1991 har Skatteministeriet kommenteret disse klagepunkter på følgende måde:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I punkt 2) har (A) bl.a.  \r\n\r\n klaget over den lange behandlingstid. Ombudsmanden har i den forbindelse  \r\n\r\n anmodet om en datoliste, der vedlægges.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den af Told- og  \r\n\r\n Skattestyrelsen afgivne erklæring af 19. april 1991 vedrørende punkt 2) er  \r\n\r\n der  \r\n\r\n peget på, at (A) ved skrivelse af 15. juni 1989 blev orienteret om, at sagen  \r\n\r\n var blevet fremsendt til Departementet med henblik på indhentelse af en  \r\n\r\n besvarelse af de af klageren stillede spørgsmål i brev af 14. november 1988.  \r\n\r\n Det er således ikke korrekt, når det anføres, at klageren har været uden  \r\n\r\n underretning om sagens forløb i tiden 3. januar 1988 til 24. september 1990.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Departementet rettede på  \r\n\r\n ovennævnte foranledning den 19. juli 1989 henvendelse til Bundesamt für  \r\n\r\n Finanzen, der den 21. november 1989 fremsendte en udførlig redegørelse for  \r\n\r\n kravets opståen. Redegørelsen og en af Departementet udarbejdet oversættelse  \r\n\r\n til eget brug blev sammen med Departementets svar fremsendt til Told- og  \r\n\r\n Skattestyrelsen den 25. januar 1990.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I punkt 3) (i side 1-2 i  \r\n\r\n skrivelsen af 23. maj 1991) har (A) bl.a. klaget over, at Told- og  \r\n\r\n Skattestyrelsen  \r\n\r\n ikke har taget udtrykkelig stilling til hendes klage.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I erklæringen af 19. april  \r\n\r\n 1991 har styrelsen erklæret sig enig i, at man i stedet for at fremsende  \r\n\r\n Departementets svar af 25. januar 1990 med redegørelsen fra Bundesamt für  \r\n\r\n Finanzen til orientering burde have truffet en endelig afgørelse, der ville  \r\n\r\n være gået ud på, at Styrelsen henholdt sig til det af Departementet anførte,  \r\n\r\n samt at afgørelsen var truffet på Ministerens vegne og som følge deraf ikke  \r\n\r\n ville kunne indbringes for højere administrativ myndighed. Styrelsen beklager  \r\n\r\n denne fejl.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I punkt 4) har (A) klaget  \r\n\r\n over, at hun først fik oversættelsen af Bundesamt für Finanzen's redegørelse  \r\n\r\n af  \r\n\r\n 21. november 1989, efter at hun havde anmodet herom samt over, at kopien af  \r\n\r\n de  \r\n\r\n tyske myndigheders skrivelse var defekt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hertil kan oplyses, at  \r\n\r\n Departementets oversættelse af den tyske redegørelse alene tjente som et  \r\n\r\n internt arbejdspapir, som man af praktiske grunde aftalte at medsende til  \r\n\r\n Told-  \r\n\r\n og Skattestyrelsen, idet det blev understreget, at oversættelsen var  \r\n\r\n &quot;yderst uofficiel&quot;. På dette grundlag afstod Told- og  \r\n\r\n Skattestyrelsen  \r\n\r\n fra at tilsende (A) en kopi af oversættelsen. Styrelsen har ikke på noget  \r\n\r\n tidspunkt nægtet at imødekomme ansøgningen om udlevering af oversættelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Endelig skal bemærkes, at man  \r\n\r\n stiller sig uforstående over for klagen over, at kopien af svarskrivelsen fra  \r\n\r\n Bundesamt für Finanzen skulle være defekt.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev til A udtalte jeg  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Om de enkelte  \r\n\r\n klagepunkter skal jeg gøre følgende bemærkninger:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 1)  \r\n\r\n<I>  \r\n\r\n Behandlingstiden  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sagen blev af Dem rejst over  \r\n\r\n for Statsskattedirektoratet den 25. maj 1988, og Statsskattedirektoratets  \r\n\r\n stillingtagen hertil blev meddelt Dem ved skrivelse af 3. november 1988.  \r\n\r\n Sagens  \r\n\r\n videre forløb vedrørte Deres fortsatte indsigelser i skrivelse af 14.  \r\n\r\n november  \r\n\r\n 1988 mod opkrævningen af skattekravet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den endelige stillingtagen  \r\n\r\n til Deres fornyede indsigelser forelå den 24. september 1990, dvs. mere end  \r\n\r\n 23  \r\n\r\n måneder efter modtagelsen af Deres indsigelser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved bedømmelsen af  \r\n\r\n tidsforbruget må det tages i betragtning, at en stillingtagen forudsatte, at  \r\n\r\n de  \r\n\r\n tyske myndigheder blev hørt, og at høringen foregik gennem Skatteministeriets  \r\n\r\n departement. Den endelige erklæring fra Bundesamt für Finanzen forelå den 21.  \r\n\r\n november 1989 og blev sendt til Told- og Skattestyrelsen den 25. januar 1990,  \r\n\r\n og på dette tidspunkt måtte sagen reelt anses for færdigoplyst. Told- og  \r\n\r\n Skattestyrelsen sendte imidlertid først meddelelse til Dem ved skrivelse af  \r\n\r\n 24.  \r\n\r\n september 1990, dvs. efter 8 måneders forløb.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I perioden fra november 1988  \r\n\r\n til januar 1989 beroede sagen på indhentelsen af den tyske udtalelse, og  \r\n\r\n denne  \r\n\r\n del af behandlingstiden kan ikke give mig grundlag for kritik.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Derimod må jeg anse det for  \r\n\r\n meget kritisabelt, at der medgik yderligere 8 måneder fra Told- og  \r\n\r\n Skattestyrelsens fremsendelse af svaret til Dem.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under sagens behandling i  \r\n\r\n perioden november 1989 til september 1990 fik De meddelelse fra  \r\n\r\n skattemyndighederne om sagens forløb under en telefonsamtale den 3. januar  \r\n\r\n 1989  \r\n\r\n samt ved en skrivelse af 15. juni 1989. Jeg finder det beklageligt, at  \r\n\r\n Statsskattedirektoratet  \r\n\r\n og senere Told- og Skattestyrelsen ikke i perioden fra den 15. juni 1989 til  \r\n\r\n den 24. september 1990 gav Dem besked om, hvad sagens behandling beroede på  \r\n\r\n samt oplysning om, hvornår en afgørelse kunne forventes at foreligge, jf.  \r\n\r\n herved Justitsministeriets Vejledning om Forvaltningsloven, pkt. 206.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har samtidig hermed gjort  \r\n\r\n Told- og Skattestyrelsen bekendt med min opfattelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 2)  \r\n\r\n<I>  \r\n\r\n Told- og Skattestyrelsens skrivelse af 24. september 1990  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Styrelsens skrivelse af 24.  \r\n\r\n september 1990 kan efter sit indhold og form ikke forstås som en egentlig  \r\n\r\n afgørelse af Deres klage, men alene som en formidling af de tyske  \r\n\r\n myndigheders  \r\n\r\n stillingtagen til Deres indvendinger imod kravets eksistens. Der blev således  \r\n\r\n ikke formelt truffet afgørelse i anledning af Deres indsigelser imod de  \r\n\r\n danske  \r\n\r\n skattemyndigheders inddrivelse af kravet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dette forhold må jeg anse for  \r\n\r\n beklageligt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har samtidig hermed gjort  \r\n\r\n Told- og Skattestyrelsen samt Skatteministeriet bekendt med min opfattelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 3)  \r\n\r\n<I>  \r\n\r\n Den manglende vedlæggelse af den danske oversættelse af erklæringen af  \r\n\r\n 21. november 1989  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Told- og Skattestyrelsen  \r\n\r\n fremsendte den 24. september 1990 en kopi af Skatteministeriets skrivelse af  \r\n\r\n 25. januar 1990 samt af den tyske version af erklæringen af 21. november  \r\n\r\n 1989.  \r\n\r\n Departementets &quot;uofficielle&quot; oversættelse blev derimod ikke  \r\n\r\n fremsendt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det følger af almindelige  \r\n\r\n forvaltningsretlige regler bl.a. § 7 i forvaltningsloven, at  \r\n\r\n forvaltningsmyndighederne har pligt til at yde borgerne en vis vejledning i  \r\n\r\n forbindelse med behandlingen af konkrete sager.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det følger endvidere af  \r\n\r\n lovens § 22, at skriftlige afgørelser, der ikke giver en part fuldt ud  \r\n\r\n medhold,  \r\n\r\n skal være ledsaget af en begrundelse. Ifølge § 24, stk. 1, skal en  \r\n\r\n begrundelse  \r\n\r\n bl.a. indeholde henvisning til de retsregler, i henhold til hvilke afgørelsen  \r\n\r\n er truffet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det stemmer efter min mening  \r\n\r\n bedst overens med principperne bag disse regler, at danske myndigheder, som  \r\n\r\n modtager udtalelser fra udenlandske myndigheder - såfremt udtalelsen indgår  \r\n\r\n som  \r\n\r\n et væsentligt led i den danske myndigheds afgørelser i forhold til danske  \r\n\r\n borgere - tilbyder at være disse behjælpelig med en oversættelse af i hvert  \r\n\r\n fald udtalelsens hovedindhold.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Erklæringen af 21. november  \r\n\r\n 1989 indeholdt Bundesamt für Finanzens redegørelse for Deres retsstilling  \r\n\r\n bedømt efter tyske regler og var således af central betydning for sagens  \r\n\r\n udfald. Det havde således været rigtigst, om Told- og Skattestyrelsen havde  \r\n\r\n kontaktet Dem for at få afklaret, om De kunne læse skrivelsen, og i  \r\n\r\n benægtende  \r\n\r\n fald tilbudt hjælp med oversættelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under hensyn til, at jeg ikke  \r\n\r\n tidligere har haft anledning til at give udtryk for denne opfattelse, og til,  \r\n\r\n at styrelsen straks, da De bad herom, sendte Dem den interne oversættelse,  \r\n\r\n finder jeg ikke at have grundlag for kritik vedrørende denne del af Deres  \r\n\r\n klage.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg gjorde samtidig  \r\n\r\n Skatteministeriet, Told- og Skattestyrelsen, bekendt med min opfattelse.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/10/2003"
        },
        {
            "displayName": "Accession",
            "displayValue": "O19910015070"
        },
        {
            "displayName": "Entydig dokumentidentifikation",
            "displayValue": "AX005561"
        },
        {
            "displayName": "Dato for førstegangsindlæggelse",
            "displayValue": "28/10/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "150"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Skatteministeriet"
        },
        {
            "displayName": "Underskriftdato",
            "displayValue": "01/01/1991"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Formulering",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens afslutning",
                "Formkrav"
            ]
        },
        {
            "tag": "Vejledning",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Særlige sagsbehandlingsspørgsmål"
            ]
        },
        {
            "tag": "Sagsbehandlingstid",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Særlige sagsbehandlingsspørgsmål"
            ]
        },
        {
            "tag": "Andre sagsbehandlingsspørgsmål",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål"
            ]
        }
    ],
    "hasFobTags": true
}