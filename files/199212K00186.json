{
    "id": 111404,
    "title": "1992 LSF 186   FORSLAG TIL LOV OM ÆNDRING AF LOV OM MÆRKNING OG OPLYSNINGSPLIGT   VEDRØRENDE FORBRUG AF ENERGI(* 1) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 186",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 186 </P>  \r\n\r\n<P></P>  \r\n\r\n<P>Forslag til Lov om ændring af lov om mærkning og oplysningspligt  \r\n\r\n vedrørende forbrug af energi(* 1) </P>  \r\n\r\n<P></P>  \r\n\r\n<P>Fremsat af energiministeren (Jann Sjursen) </P>  \r\n\r\n<P></P>  \r\n\r\n<P>den 10. februar 1993 </P>  \r\n\r\n<P></P>  \r\n\r\n<P>Vedtaget ved tredjebehandling den 20. april 1993 </P>  \r\n\r\n<P></P>  \r\n\r\n<P><a href=\"document.aspx?accn=A19930020730\"> Lov nr. 207 af 28/04/1993</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 224 af 28. maj 1982 om mærkning og oplysningspligt vedrørende  \r\n\r\n forbrug af energi foretages følgende ændringer: </P>  \r\n\r\n<P> <B>1.</B>  <I>§ 1</I> affattes således: </P>  \r\n\r\n<P> <B>&#187;§ 1.</B> Denne lov vedrører angivelse af energi- og  \r\n\r\n ressourceforbrug ved hjælp af mærkning og standardiserede vareoplysninger for  \r\n\r\n følgende energiforbrugende apparater, artikler, anlæg og maskiner: </P>  \r\n\r\n<P>1) husholdningsapparater m.v., </P>  \r\n\r\n<P>2) apparater m.v. til levering af energi til bygningers opvarmning og  \r\n\r\n forsyning med varmt vand, </P>  \r\n\r\n<P>3) motordrevne køretøjer. </P>  \r\n\r\n<P> <I>Stk. 2.</I> Loven omfatter ikke brugte varer.&#171; </P>  \r\n\r\n<P> <B>2.</B>  <I>§ 2</I> affattes således: </P>  \r\n\r\n<P> <B>&#187;§ 2.</B> Energiministeren kan fastsætte bestemmelser om, </P>  \r\n\r\n<P>1) at de i § 1, stk. 1, nr. 1 og 2, nævnte apparater m.v., som udbydes til  \r\n\r\n salg eller leje eller sælges eller udlejes, skal forsynes med oplysninger om  \r\n\r\n energiforbrug og ydeevne på nærmere af ministeren foreskreven måde, </P>  \r\n\r\n<P>2) at kunden før aftalens indgåelse skal gøres bekendt med de i nr. 1  \r\n\r\n nævnte oplysninger, når de omhandlede apparater m.v. udbydes til salg eller  \r\n\r\n leje ved postordre, katalog eller på andre måder, hvor kunden må formodes  \r\n\r\n ikke at få lejlighed til at se apparatet udstillet, </P>  \r\n\r\n<P>3) at der udarbejdes teknisk dokumentation for de i nr. 1 omhandlede  \r\n\r\n oplysninger. </P>  \r\n\r\n<P> <I>Stk. 2.</I> Energiministeren kan fastsætte bestemmelser om, at der ved  \r\n\r\n salg af motordrevne køretøjer på nærmere angiven måde skal gives oplysning om  \r\n\r\n køretøjets energiforbrug.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1993. </P>  \r\n\r\n<P> <B>§ 3</B>  </P>  \r\n\r\n<P>Loven gælder ikke for Grønland. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 224 af 28. maj 1982 om mærkning og oplysningspligt vedrørende  \r\n\r\n forbrug af energi foretages følgende ændringer: </P>  \r\n\r\n<P> <B>1.</B>  <I>§ 1</I> affattes således: </P>  \r\n\r\n<P> <B>&#187;§ 1.</B> Denne lov vedrører angivelse af energi- og  \r\n\r\n ressourceforbrug ved hjælp af mærkning og standardiserede vareoplysninger for  \r\n\r\n følgende energiforbrugende apparater, artikler, anlæg og maskiner: </P>  \r\n\r\n<P>1) husholdningsapparater m.v., </P>  \r\n\r\n<P>2) apparater m.v. til levering af energi til bygningers opvarmning og  \r\n\r\n forsyning med varmt vand, </P>  \r\n\r\n<P>3) motordrevne køretøjer. </P>  \r\n\r\n<P> <I>Stk. 2.</I> Loven omfatter ikke brugte varer.&#171; </P>  \r\n\r\n<P> <B>2.</B>  <I>§ 2</I> affattes således: </P>  \r\n\r\n<P> <B>&#187;§ 2.</B> Energiministeren kan fastsætte bestemmelser om, </P>  \r\n\r\n<P>1) at de i § 1, stk. 1, nr. 1 og 2, nævnte apparater m.v., som udbydes til  \r\n\r\n salg eller leje eller sælges eller udlejes, skal forsynes med oplysninger om  \r\n\r\n energiforbrug og ydeevne på nærmere af ministeren foreskreven måde, </P>  \r\n\r\n<P>2) at kunden før aftalens indgåelse skal gøres bekendt med de i nr. 1  \r\n\r\n nævnte oplysninger, når de omhandlede apparater m.v. udbydes til salg eller  \r\n\r\n leje ved postordre, katalog eller på andre måder, hvor kunden må formodes  \r\n\r\n ikke at få lejlighed til at se apparatet udstillet, </P>  \r\n\r\n<P>3) at der udarbejdes teknisk dokumentation for de i nr. 1 omhandlede  \r\n\r\n oplysninger. </P>  \r\n\r\n<P> <I>Stk. 2.</I> Energiministeren kan fastsætte bestemmelser om, at der ved  \r\n\r\n salg af motordrevne køretøjer på nærmere angiven måde skal gives oplysning om  \r\n\r\n køretøjets energiforbrug.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1993. </P>  \r\n\r\n<P> <B>§ 3</B>  </P>  \r\n\r\n<P>Loven gælder ikke for Grønland. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Ændringsforslaget har til formål at gennemføre Rådets direktiv nr.  \r\n\r\n 92/75/EØF af 22. september 1992 om angivelse af husholdningsapparaters  \r\n\r\n energi- og ressourceforbrug ved hjælp af mærkning og standardiserede  \r\n\r\n vareoplysninger. </P>  \r\n\r\n<P>Ved gennemførelsen af lov nr. 224 af 28. maj 1982 om mærkning og  \r\n\r\n oplysningspligt vedrørende forbrug af energi blev der tilvejebragt mulighed  \r\n\r\n for at indføre mærkning og oplysningspligt for energiforbrugende apparater.  \r\n\r\n</P>  \r\n\r\n<P>Formålet hermed var dels at styrke forbrugernes muligheder for at vælge  \r\n\r\n produkttyper med et lavt energiforbrug i forhold til ydeevnen, dels at  \r\n\r\n tilskynde producenterne til ud fra konkurrencemæssige synspunkter at  \r\n\r\n fremstille produkter med et lavt energiforbrug og dermed bidrage til opnåelse  \r\n\r\n af energibesparelser. </P>  \r\n\r\n<P>Loven blev endvidere vedtaget på baggrund af, at Rådet for de Europæiske  \r\n\r\n Fællesskaber den 14. maj 1979 vedtog et rammedirektiv om oplysning ved  \r\n\r\n mærkning om husholdningsapparaters energiforbrug (79/530/EØF) samt et  \r\n\r\n direktiv om anvendelse af rammedirektivet på elbageovne (79/531/EØF). </P>  \r\n\r\n<P>Dette ændringsforslag skal ses på baggrund af, at Rådet for de Europæiske  \r\n\r\n Fællesskaber d. 22. september 1992 har vedtaget det nye rammedirektiv.  \r\n\r\n Direktivet skal være implementeret i national lovgivning inden den 1. juli  \r\n\r\n 1993. </P>  \r\n\r\n<P>Formålet med direktivet er at harmonisere mærkningen om  \r\n\r\n husholdningsapparaters energiforbrug og undgå, at der gennem forskellige  \r\n\r\n former for mærkning i de enkelte medlemslande opstår tekniske  \r\n\r\n handelshindringer samt at bidrage til en reduktion af husholdningsapparaters  \r\n\r\n energiforbrug. </P>  \r\n\r\n<P>I rammedirektivet er fastlagt regler om angivelse af  \r\n\r\n husholdningsapparaters energi- og ressourceforbrug ved hjælp af et  \r\n\r\n oplysningsskema og en etiket. Den eksisterende lovgivning giver alene hjemmel  \r\n\r\n til at fastsætte regler om mærkning og oplysning ved hjælp af en etiket. Til  \r\n\r\n opfyldelse af rammedirektivet skal der således tilvejebringes hjemmel til at  \r\n\r\n kræve oplysninger om energiforbrug og ydeevne i et oplysningsskema.  \r\n\r\n Oplysningsskemaet skal indgå i alle produktbrochurer eller, hvis disse ikke  \r\n\r\n forelægges af leverandøren, i anden dokumentation, som leverandøren leverer  \r\n\r\n sammen med apparatet. </P>  \r\n\r\n<P>Derudover skal det sikres, at når et apparat udbydes til salg eller leje  \r\n\r\n ved postordre, katalog eller på andre måder, som indebærer, at den  \r\n\r\n potentielle kunde må formodes ikke at få lejlighed til at se apparatet  \r\n\r\n udstillet, skal denne inden aftalen gøres bekendt med de væsentlige  \r\n\r\n oplysninger, der er angivet på etiketten eller i oplysningsskemaet. </P>  \r\n\r\n<P>Endvidere skal der tilvejebringes hjemmel til at kræve udarbejdelse af  \r\n\r\n teknisk dokumentation for de i loven omhandlede oplysninger. </P>  \r\n\r\n<P>Endelig udvides hjemmelen således, at der også kan fastsættes bestemmelser  \r\n\r\n om oplysning om energiforbrug ved udleje. </P>  \r\n\r\n<P>Ændringsforslaget indeholder de nødvendige ændringer af den gældende lov  \r\n\r\n til opfyldelse af rammedirektivets bestemmelser. Rammedirektivet vil siden  \r\n\r\n blive fulgt af gennemførelsesdirektiver for de enkelte apparattyper, f.eks.  \r\n\r\n køl/frys-apparater. </P>  \r\n\r\n<P>Forslaget til EF-Rammedirektivet har været sendt i høring hos de berørte  \r\n\r\n danske brancheorganisationer og øvrige relevante parter, og er frem til den  \r\n\r\n endelige vedtagelse løbende blevet drøftet med dem. </P>  \r\n\r\n<P> <I>Økonomiske og administrative konsekvenser</I>  </P>  \r\n\r\n<P>De administrative konsekvenser af ændringsforslaget vil afhænge af  \r\n\r\n antallet af gennemførelsesdirektiver, der i givet fald skal udmøntes efter  \r\n\r\n denne lovs bemyndigelsesbestemmelser. Det foreliggende ændringsforslag vil  \r\n\r\n ikke få væsentlige administrative konsekvenser, og det forventes ikke, at  \r\n\r\n eventuelle gennemførelsesdirektiver vil medføre et øget personaleforbrug.  \r\n\r\n</P>  \r\n\r\n<P>Såfremt der vedtages gennemførelsesdirektiver, skal der etableres et  \r\n\r\n tilsyn med overholdelsen af bestemmelserne. Det skønnes, at tilsynet vil  \r\n\r\n koste ca. 300.000 kr. årligt. Herudover vil der formodentlig opstå  \r\n\r\n introduktionsomkostninger på ca. 100.000 kr. til etablering af datagrundlag  \r\n\r\n m.v.. Der vil desuden være behov for yderligere 100.000 kr. til information i  \r\n\r\n forbindelse med indførelsen af hvert gennemførelsesdirektiv. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Med bestemmelsen er der primært tale om en redaktionel ændring.  \r\n\r\n Bestemmelsen fastslår lovens formål og anvendelsesområde. </P>  \r\n\r\n<P>Loven finder anvendelse på de i direktivet nævnte husholdningsapparater,  \r\n\r\n herunder køleskabe, dybfrysere, vaskemaskiner, tørretumblere,  \r\n\r\n opvaskemaskiner, ovne, vandvarmere, varmtvandsbeholdere, belysningskilder  \r\n\r\n samt airconditionanlæg. </P>  \r\n\r\n<P>I henhold til direktivet kan der imidlertid blive tale om at udvide  \r\n\r\n anvendelsesområdet til andre energiforbrugende husholdningsapparater. </P>  \r\n\r\n<P>Reglerne finder også anvendelse, når husholdningsapparater sælges til  \r\n\r\n andre formål end husholdningsbrug. </P>  \r\n\r\n<P>Der er ikke tilsigtet realitetsændringer for apparater m.v. til levering  \r\n\r\n af energi til bygningers opvarmning og forsyning med varmt vand samt for  \r\n\r\n motordrevne køretøjer. </P>  \r\n\r\n<P>Til nr. 2 </P>  \r\n\r\n<P>Bestemmelsen giver hjemmel til, at der udover en mærkning i form af en  \r\n\r\n etiket på selve apparatet eller emballagen, kan fastsættes regler om, at  \r\n\r\n oplysninger vedrørende energiforbrug og ydeevne skal gives i et  \r\n\r\n oplysningsskema, der skal indgå i alle produktbrochurer eller i anden  \r\n\r\n dokumentation, som leverandører leverer sammen med apparatet. </P>  \r\n\r\n<P>Derudover er formålet med bestemmelsen at sikre, at den kunde, der vil  \r\n\r\n købe eller leje et husholdningsapparat ved postordre, katalog eller på andre  \r\n\r\n måder, som indebærer, at kunden må formodes ikke at få lejlighed til at se  \r\n\r\n apparatet udstillet, bliver gjort bekendt med oplysninger om apparatets  \r\n\r\n energiforbrug og ydeevne, inden aftalen indgås. </P>  \r\n\r\n<P>Der er ikke tilsigtet nogen realitetsændring for motordrevne køretøjers  \r\n\r\n vedkommende. </P>  \r\n\r\n<P> <I>Til § 3</I>  </P>  \r\n\r\n<P>Lov om mærkning og oplysningspligt vedrørende forbrug af energi har  \r\n\r\n gyldighed for Grønland. Da området imidlertid er overtaget af Grønlands  \r\n\r\n hjemmestyre, således at hjemmestyret har den regelfastsættende og  \r\n\r\n administrative myndighed på området, skal ændringsloven ikke have gyldighed  \r\n\r\n for Grønland. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov nr. 224 af 28. maj 1982 om mærkning og oplysningspligt vedrørende  \r\n\r\n forbrug af energi foretages følgende ændringer: </P>  \r\n\r\n<P> <B>1.</B>  <I>§ 1</I> affattes således: </P>  \r\n\r\n<P> <B>&#187;§ 1.</B> Denne lov vedrører angivelse af energi- og  \r\n\r\n ressourceforbrug ved hjælp af mærkning og standardiserede vareoplysninger for  \r\n\r\n følgende energiforbrugende apparater, artikler, anlæg og maskiner: </P>  \r\n\r\n<P>1) husholdningsapparater m.v., </P>  \r\n\r\n<P>2) apparater m.v. til levering af energi til bygningers opvarmning og  \r\n\r\n forsyning med varmt vand, </P>  \r\n\r\n<P>3) motordrevne køretøjer. </P>  \r\n\r\n<P> <I>Stk. 2.</I> Loven omfatter ikke brugte varer.&#171; </P>  \r\n\r\n<P> <B>§ 1.</B> Energiministeren kan fastsætte bestemmelser om, at  \r\n\r\n energiforbrugende artikler, apparater, maskiner, anlæg m.v. til  \r\n\r\n husholdningsbrug eller til levering af energi til bygningers opvarmning og  \r\n\r\n forsyning med varmt vand kun må sælges eller udbydes til salg, såfremt disse  \r\n\r\n eller deres emballering er forsynet med oplysning om energiforbrug og ydeevne  \r\n\r\n på nærmere af ministeren foreskreven måde. </P>  \r\n\r\n<P> <I>Stk. 2.</I> På tilsvarende måde kan energiministeren fastsætte  \r\n\r\n bestemmelser om, at der ved salg af motordrevne køretøjer skal gives  \r\n\r\n oplysning om køretøjets energiforbrug. </P>  \r\n\r\n<P> <B>2.</B>  <I>§ 2</I> affattes således: </P>  \r\n\r\n<P> <B>&#187;§ 2.</B> Energiministeren kan fastsætte bestemmelser om, </P>  \r\n\r\n<P>1) at de i § 1, stk. 1, nr. 1 og 2, nævnte apparater m.v., som udbydes til  \r\n\r\n salg eller leje eller sælges eller udlejes, skal forsynes med oplysninger om  \r\n\r\n energiforbrug og ydeevne på nærmere af ministeren foreskreven måde, </P>  \r\n\r\n<P>2) at kunden før aftalens indgåelse skal gøres bekendt med de i nr. 1  \r\n\r\n nævnte oplysninger, når de omhandlede apparater m.v. udbydes til salg eller  \r\n\r\n leje ved postordre, katalog eller på andre måder, hvor kunden må formodes  \r\n\r\n ikke at få lejlighed til at se apparatet udstillet, </P>  \r\n\r\n<P>3) at der udarbejdes teknisk dokumentation for de i nr. 1 omhandlede  \r\n\r\n oplysninger. </P>  \r\n\r\n<P> <I>Stk. 2.</I> Energiministeren kan fastsætte bestemmelser om, at der ved  \r\n\r\n salg af motordrevne køretøjer på nærmere angiven måde skal gives oplysning om  \r\n\r\n køretøjets energiforbrug.&#171; </P>  \r\n\r\n<P> <B>§ 2.</B> Loven omfatter ikke salg af brugte varer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Loven gennemfører Rådets direktiv nr. 92/75/EØF af 22. september  \r\n\r\n 1992, EF-Tidende 1992, L 297. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/12/1994"
        },
        {
            "displayName": "Accession",
            "displayValue": "199212K00186"
        },
        {
            "displayName": "Entydig dokumentidentifikation",
            "displayValue": "CL006972"
        },
        {
            "displayName": "Dato for førstegangsindlæggelse",
            "displayValue": "07/12/1994"
        },
        {
            "displayName": "Dato for indlæggelse",
            "displayValue": "07/12/1994"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "186"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}