{
    "id": 122674,
    "title": "Bekendtgørelse om opkrævning af underholdsbidrag",
    "documentTypeId": "60",
    "isSagsforlobPeriodValid": true,
    "shortName": "BEK nr 1364 af 19/12/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Bekendtgørelsens anvendelsesområde</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Centralmyndigheden</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Opkrævning på grundlag af danske afgørelser om børnebidrag og ægtefællebidrag</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Opkrævning på grundlag af afgørelser om underholdsbidrag omfattet af den nordiske inddrivelseskonvention</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Opkrævning på grundlag af afgørelser om underholdspligt omfattet af Haagerkonventionerne</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Opkrævning af underholdsbidrag efter FN-konventionen</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Klage m.v.</p>\r\n      <p class=\"Indholdsfortegnelse\"><a href=\"#Kap8\">Kapitel 8</a>   Ikrafttrædelsesbestemmelser m.v.</p><div class=\"bjelke\">Den fulde tekst</div><p class=\"Titel2\">Bekendtgørelse om opkrævning af underholdsbidrag</p>\r\n      <p class=\"Indledning2\">I medfør af § 1, stk. 2, og § 23 b, 1. og 2. pkt., i lov om opkrævning af underholdsbidrag, jf. lovbekendtgørelse nr. 946 af 10. oktober 2005, som ændret ved § 13 i lov nr. 1336 af 19. december 2008, fastsættes i samråd med skatteministeren:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Bekendtgørelsens anvendelsesområde</p>\r\n      <p class=\"Paragraf\"><span class=\"ParagrafNr\">§ 1.</span> Denne bekendtgørelse finder anvendelse ved opkrævning på grundlag af danske afgørelser om bidrag til børns forsørgelse m.v. efter lov om børns forsørgelse (børnebidrag) og om bidrag til forsørgelse af nuværende eller tidligere ægtefælle, herunder registreret partner, efter lov om ægteskabets retsvirkninger og lov om indgåelse og opløsning af ægteskab (ægtefællebidrag).</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelsen finder endvidere anvendelse på opkrævning på grundlag af afgørelser om underholdspligt, der er omfattet af:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Konvention af 23. marts 1962 mellem Danmark, Finland, Island, Norge og Sverige om inddrivelse af underholdsbidrag (den nordiske inddrivelseskonvention) <a class=\"FodnoteHenvisning\" name=\"Henvisning_Par1_Stk2_Num1_Not1\" href=\"#Par1_Stk2_Num1_Not1\">1)</a>.</p>\r\n          <p class=\"Liste1\"><span class=\"Liste1Nr\">2)</span> Haagerkonventionen af 2. oktober 1973 om anerkendelse og fuldbyrdelse af afgørelser om underholdspligt (Haagerkonventionen af 1973) <a class=\"FodnoteHenvisning\" name=\"Henvisning_Par1_Stk2_Num2_Not2\" href=\"#Par1_Stk2_Num2_Not2\">2)</a>.</p>\r\n          <p class=\"Liste1\"><span class=\"Liste1Nr\">3)</span> Haagerkonventionen af 15. april 1958 om anerkendelse og fuldbyrdelse af afgørelser vedrørende underholdspligt over for børn (Haagerkonventionen af 1958) <a class=\"FodnoteHenvisning\" name=\"Henvisning_Par1_Stk2_Num3_Not3\" href=\"#Par1_Stk2_Num3_Not3\">3)</a>.</p>\r\n          <p class=\"Liste1\"><span class=\"Liste1Nr\">4)</span> Den af De forenede Nationer vedtagne konvention af 20. juni 1956 om inddrivelse af underholdspligt i udlandet (FN-konventionen) <a class=\"FodnoteHenvisning\" name=\"Henvisning_Par1_Stk2_Num4_Not4\" href=\"#Par1_Stk2_Num4_Not4\">4)</a>.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Ved afgørelser i denne bekendtgørelse forstås også aftaler, der er omfattet af de i stk. 1-2 nævnte love og konventioner.</p>\r\n      <p class=\"Paragraf\"><span class=\"ParagrafNr\">§ 2.</span> Bekendtgørelsen finder anvendelse, hvis</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> bidragsmodtageren bor eller opholder sig i Danmark,</p>\r\n          <p class=\"Liste1\"><span class=\"Liste1Nr\">2)</span> bidragsbetaleren bor eller opholder sig i Danmark,</p>\r\n          <p class=\"Liste1\"><span class=\"Liste1Nr\">3)</span> bidragsbetaleren har aktiver i Danmark, som vil kunne være genstand for udpantning efter § 11 i lov om inddrivelse af gæld til det offentlige, eller</p>\r\n          <p class=\"Liste1\"><span class=\"Liste1Nr\">4)</span> bidragsbetaleren fra en arbejdsgiver m.v. i Danmark modtager løn m.v., som vil kunne være genstand for indeholdelse efter § 10 i lov om inddrivelse af gæld til det offentlige.</p>\r\n        </div>\r\n      </p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Centralmyndigheden</p>\r\n      <p class=\"Paragraf\"><span class=\"ParagrafNr\">§ 3.</span> Familiestyrelsen er centralmyndighed i relation til de konventioner, der er omfattet af § 1, stk. 2.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Opkrævning på grundlag af danske afgørelser om børnebidrag og ægtefællebidrag</p>\r\n      <p class=\"Paragraf\"><span class=\"ParagrafNr\">§ 4.</span> Anmodning om opkrævning på grundlag af en dansk afgørelse om børnebidrag eller ægtefællebidrag indgives til den kommune, hvor bidragsmodtageren bor eller opholder sig.</p>\r\n      <p class=\"Stk2\"><span class=\"StkNr\">Stk. 2.</span> Bor eller opholder bidragsmodtageren sig ikke her i landet, indgives anmodningen til den kommune, hvor bidragsbetaleren bor eller opholder sig.</p>\r\n      <p class=\"Stk2\"><span class=\"StkNr\">Stk. 3.</span> Har hverken bidragsmodtageren eller bidragsbetaleren bopæl eller ophold her i landet, indgives anmodningen til den kommune, hvor bidragsbetaleren har aktiver, jf. § 2, nr. 3, eller hvor bidragsbetalerens arbejdsgiver m.v. har sit hovedkontor, jf. § 2, nr. 4.</p>\r\n      <p class=\"Paragraf\"><span class=\"ParagrafNr\">§ 5.</span> Den kommune, hvor bidragsbetaleren bor eller opholder sig, opkræver fordringen og tager stilling til indsigelser om fordringen og til overdragelse af den til restanceinddrivelsesmyndigheden, jf. lov om inddrivelse af gæld til det offentlige.</p>\r\n      <p class=\"Stk2\"><span class=\"StkNr\">Stk. 2.</span> Har bidragsbetaleren hverken bopæl eller ophold her i landet, foretages opkrævning m.v., jf. stk. 1, af den kommune, hvor bidragsmodtageren bor eller opholder sig.</p>\r\n      <p class=\"Stk2\"><span class=\"StkNr\">Stk. 3.</span> Har hverken bidragsmodtageren eller bidragsbetaleren bopæl eller ophold her i landet, foretages opkrævning m.v., jf. stk. 1, af den kommune, der modtager anmodning efter § 4, stk. 3.</p>\r\n      <p class=\"Stk2\"><span class=\"StkNr\">Stk. 4.</span> Bestemmelserne i stk. 1-3 er ikke til hinder for, at opkrævning m.v., jf. stk. 1, foretages af en anden kommune.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Opkrævning på grundlag af afgørelser om underholdsbidrag omfattet af den nordiske inddrivelseskonvention</p>\r\n      <p class=\"Paragraf\"><span class=\"ParagrafNr\">§ 6.</span> Den nordiske inddrivelseskonvention gælder her i landet.</p>\r\n      <p class=\"Paragraf\"><span class=\"ParagrafNr\">§ 7.</span> Anmodning om opkrævning på grundlag af en afgørelse om underholdsbidrag omfattet af den nordiske inddrivelseskonvention indgives til restanceinddrivelsesmyndigheden, der opkræver og inddriver fordringen, jf. lov om inddrivelse af gæld til det offentlige. Dette gælder dog ikke en afgørelse, der er omfattet af kapitel 3.</p>\r\n      <p class=\"Paragraf\"><span class=\"ParagrafNr\">§ 8.</span> Indsigelser om fordringen behandles af Statsforvaltningen Syddanmark.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Opkrævning på grundlag af afgørelser om underholdspligt omfattet af Haagerkonventionerne</p>\r\n      <p class=\"Paragraf\"><span class=\"ParagrafNr\">§ 9.</span> Haagerkonventionen af 1973 og Haagerkonventionen af 1958 gælder her i landet.</p>\r\n      <p class=\"Paragraf\"><span class=\"ParagrafNr\">§ 10.</span> Anmodning om opkrævning på grundlag af en afgørelse om underholdspligt omfattet af Haagerkonventionen af 1973 eller Haagerkonventionen af 1958 indgives til Statsforvaltningen Syddanmark. Dette gælder dog ikke en afgørelse, der er omfattet af kapitel 3-4.</p>\r\n      <p class=\"Stk2\"><span class=\"StkNr\">Stk. 2.</span> Skal en eventuel inddrivelse ikke foretages i Danmark, indgives anmodningen om opkrævning til restanceinddrivelsesmyndigheden.</p>\r\n      <p class=\"Paragraf\"><span class=\"ParagrafNr\">§ 11.</span> Statsforvaltningen tager stilling til, om en afgørelse omfattet af § 10, stk. 1, opfylder konventionens betingelser for anerkendelse og fuldbyrdelse i Danmark. Statsforvaltningen tager endvidere stilling til indsigelser om fordringen.</p>\r\n      <p class=\"Stk2\"><span class=\"StkNr\">Stk. 2.</span> Er de i stk. 1 nævnte betingelser opfyldt, overdrages fordringen til restanceinddrivelsesmyndigheden, der opkræver og inddriver den, jf. lov om inddrivelse af gæld til det offentlige.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Opkrævning af underholdsbidrag efter FN-konventionen</p>\r\n      <p class=\"Paragraf\"><span class=\"ParagrafNr\">§ 12.</span> FN-konventionen gælder her i landet.</p>\r\n      <p class=\"Paragraf\"><span class=\"ParagrafNr\">§ 13.</span> Anmodning om opkrævning af underholdsbidrag efter FN-konventionen indgives til den statsforvaltning, der efter bekendtgørelse om behandling af sager om børnebidrag og ægtefællebidrag (bidragsbekendtgørelsen) skal behandle en eventuel sag om fastsættelse af bidrag. Dette gælder dog ikke en afgørelse, der er omfattet af kapitel 3-5.</p>\r\n      <p class=\"Paragraf\"><span class=\"ParagrafNr\">§ 14.</span> Statsforvaltningen opkræver fordringen hos bidragsbetaleren.</p>\r\n      <p class=\"Stk2\"><span class=\"StkNr\">Stk. 2.</span> Hvis bidragsbetaleren ikke betaler fordringen, betragtes anmodningen om opkrævning af fordringen som en anmodning om fastsættelse af bidrag efter dansk ret. Denne anmodning behandles af den statsforvaltning, der opkrævede fordringen, jf. stk. 1. Statsforvaltningen kan dog bestemme, at den skal behandles af en anden statsforvaltning, hvis dette er mest hensigtsmæssigt.</p>\r\n      <p class=\"Paragraf\"><span class=\"ParagrafNr\">§ 15.</span> Fastsætter statsforvaltningen bidrag efter § 14, stk. 2, overdrager statsforvaltningen sagen til kommunen som en anmodning om opkrævning på grundlag af denne afgørelse, jf. § 4.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Klage m.v.</p>\r\n      <p class=\"Paragraf\"><span class=\"ParagrafNr\">§ 16.</span> Klage over kommunens afgørelser efter § 5 behandles af det sociale nævn, jf. lovens § 23 a, stk. 1.</p>\r\n      <p class=\"Paragraf\"><span class=\"ParagrafNr\">§ 17.</span> Klage over statsforvaltningens afgørelser efter §§ 8, 11 og 14 behandles af Familiestyrelsen. Klagen indgives til den statsforvaltning, der har truffet afgørelsen. Statsforvaltningen videresender klagen og sagens akter til Familiestyrelsen.</p>\r\n      <p class=\"Paragraf\"><span class=\"ParagrafNr\">§ 18.</span> Statsforvaltningen kan genoptage behandlingen af en påklaget afgørelse, hvis</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> klagen indeholder en ansøgning, som statsforvaltningen ikke har taget stilling til,</p>\r\n          <p class=\"Liste1\"><span class=\"Liste1Nr\">2)</span> klagen indeholder væsentlige nye oplysninger,</p>\r\n          <p class=\"Liste1\"><span class=\"Liste1Nr\">3)</span> der foreligger væsentlige oplysninger, som statsforvaltningen ikke har taget stilling til, eller</p>\r\n          <p class=\"Liste1\"><span class=\"Liste1Nr\">4)</span> der er begået sagsbehandlingsfejl, der kan have betydning for afgørelsen.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Klageren kan påklage statsforvaltningens beslutning om at genoptage sagen til Familiestyrelsen.</p>\r\n      <p class=\"Kapitel\"><a name=\"Kap8\">Kapitel 8</a></p>\r\n      <p class=\"KapitelOverskrift2\">Ikrafttrædelsesbestemmelser m.v.</p>\r\n      <p class=\"Paragraf\"><span class=\"ParagrafNr\">§ 19.</span> Bekendtgørelsen træder i kraft den 1. januar 2009.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelse nr. 1286 af 8. december 2006 om opkrævning og inddrivelse af børnebidrag og ægtefællebidrag i Danmark ophæves.</p>\r\n      <p class=\"Paragraf\"><span class=\"ParagrafNr\">§ 20.</span> Bekendtgørelsen gælder ikke for Færøerne og Grønland.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Justitsministeriet, den 19. december 2008</I></P><P CLASS=SIGN1 ALIGN=\"CENTER\">Brian Mikkelsen</P><P CLASS=SIGN2 ALIGN=\"RIGHT\">/ Lars Thøgersen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Par1_Stk2_Num1_Not1\" href=\"#Henvisning_Par1_Stk2_Num1_Not1\">1)</a> <span class=\"Underline\">Bekendtgørelse nr. 21 af 29. juli 1963, Lovtidende C.</span></p>\r\n      <p class=\"Fodnote\"><a class=\"FodnoteNr\" name=\"Par1_Stk2_Num2_Not2\" href=\"#Henvisning_Par1_Stk2_Num2_Not2\">2)</a> B<a href=\"document.aspx?accn=L19880001564\">ekendtgørelse nr. 15 af 22. februar 1988, Lovtidende C</a>.</p>\r\n      <p class=\"Fodnote\"><a class=\"FodnoteNr\" name=\"Par1_Stk2_Num3_Not3\" href=\"#Henvisning_Par1_Stk2_Num3_Not3\">3)</a> <a href=\"document.aspx?accn=L19660002664\">Bekendtgørelse nr. 26 af 1. april 1966, Lovtidende C</a>.</p>\r\n      <p class=\"Fodnote\"><a class=\"FodnoteNr\" name=\"Par1_Stk2_Num4_Not4\" href=\"#Henvisning_Par1_Stk2_Num4_Not4\">4)</a> <a href=\"document.aspx?accn=L19620004964\">Bekendtgørelse nr. 49 af 24. august 1962, Lovtidende C</a>.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/12/2008"
        },
        {
            "displayName": "Accession",
            "displayValue": "B20080136405"
        },
        {
            "displayName": "Entydig dokumentidentifikation",
            "displayValue": "AA004621"
        },
        {
            "displayName": "Dato for førstegangsindlæggelse",
            "displayValue": "20/12/2008"
        },
        {
            "displayName": "Dato for indlæggelse",
            "displayValue": "20/12/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1364"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "19/12/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Familiestyrelsen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Familiestyrelsen, j.nr. 2008-5011-00007"
        },
        {
            "displayName": "Stikord",
            "displayValue": "bidrag, børnebidrag, opkrævning, uddannelsesbidrag, underholdsbidrag, ægtefællebidrag"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}