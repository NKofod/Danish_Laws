{
    "id": 66799,
    "title": "Vejledning om regulering af entreprisesummer for bygge- og anlægsarbejder og salgspriser for typehuse. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 60301 af 30/09/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om regulering af entreprisesummer for  \r\n\r\n bygge- og anlægsarbejder og salgspriser for typehuse. </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> De PERMANENTE bestemmelser om indeksregulering af  \r\n\r\n entreprisesummer findes i tilsynets BEKENDTGØRELSER fra 1977 om  \r\n\r\n indeksregulering for: </P>  \r\n\r\n<P>---bygge- og anlægsarbejder (enfamiliehuse og montagebyggeri) (bekg. MT  \r\n\r\n 10-77 af 25.2 1977) (Bilag 1 A) </P>  \r\n\r\n<P>---visse anlægsarbejder (bekg. MT 31-77 af 23.11 1977) (Bilag 1 B) </P>  \r\n\r\n<P>---priser for typehuse og byggesæt til typehuse (bekg. MT 11-77 af 25.2  \r\n\r\n 1977) (Bilag 1 C) Disse bekendtgørelser er udstedt med hjemmel i den  \r\n\r\n permanente pris- og avancelovgivning (lov nr. 59 af 15.2 1974 om priser og  \r\n\r\n avancer med senere ændringer). I forbindelse med de MIDLERTIDIGE prislove  \r\n\r\n (avancebegrænsnings- og prisstoplove) har tilsynet udsendt MEDDELELSER om,  \r\n\r\n under hvilke betingelser indeksregulering kan anvendes i de enkelte loves  \r\n\r\n gyldighedsperiode. Under den nugældende avancebegrænsningslov (lov nr. 127 af  \r\n\r\n 31.3 1985), som gælder fra 1.4 1985 til 28.2 1987, har tilsynet således  \r\n\r\n udsendt meddelelser af 11.4 1985 (nr. 6, 7 og 8-85). I bilag 2 gengives  \r\n\r\n meddelelserne vedrørende den midlertidige prislovgivning i perioden fra 1.1  \r\n\r\n 1980. (De nugældende meddelelser: bilag 2 A 3, 2 B 4, 2 C 3). Som hovedregel  \r\n\r\n svarer indeholdet i meddelelserne til bestemmelserne i de permanente  \r\n\r\n bekendtgørelser, således at en entrepriseregulering, som er i  \r\n\r\n overensstemmelse med forskrifterne i de permanente bekendtgørelser, kan  \r\n\r\n fortsætte uændret under den midlertidige lovs gyldighedsperiode. Derimod kan  \r\n\r\n aftaler om entrepriseregulering, som fraviger de permanente bekendtgørelser,  \r\n\r\n ikke opretholdes under den midlertidige lovgivning. I sådanne tilfælde må  \r\n\r\n entreprenørerne dokumentere deres faktiske indtrufne omkostningsstigninger,  \r\n\r\n således som det er foreskrevet i den midlertidige lov. Indeksregulering af en  \r\n\r\n enkelt ydelse, som omfattes af de permanente bekendtgørelser, nemlig byggesæt  \r\n\r\n til typehuse, kan heller ikke ske i perioder med midlertidig prislovgivning  \r\n\r\n (jf. nærmere under pkt. 8). </P>  \r\n\r\n<P>Mens hovedreglen under de midlertidige prislove således har været, at den  \r\n\r\n i bekendtgørelserne omhandlede indeksregulering kunne opretholdes, gjaldt  \r\n\r\n dette ikke under det &#187;absolutte&#171; prisstop i tiden 15.11 - 31.12  \r\n\r\n 1979, hvor al regulering var forbudt. Oplysning om indholdet af meddelelser  \r\n\r\n fra perioden før 1.1. 1980, som ikke er medtaget i bilag 2, samt om de før  \r\n\r\n 1977 gældende permanente bekendtgørelser kan fås ved henvendelse til  \r\n\r\n monopoltilsynet. </P>  \r\n\r\n<P CLASS=PUNKT> <B>2.</B> Anvendelsen af bestemmelserne i de PERMANENTE  \r\n\r\n bekendtgørelser er ikke obligatorisk ved enhver entreprise. Bestemmelserne  \r\n\r\n finder anvendelse, forudsat AT det af parternes aftale fremgår, at  \r\n\r\n entreprisesummen skal reguleres efter et af Danmarks Statistiks  \r\n\r\n omkostningsindeks for byggeri, således som det nærmere er anført i  \r\n\r\n bekendtgørelserne, og forudsat AT parterne ikke har aftalt en anden  \r\n\r\n reguleringsmåde, som fører til et LAVERE reguleringsbeløb. Eksempelvis kan  \r\n\r\n det være aftalt, at kun 90% af entreprisesummen skal reguleres. (Imod 92%  \r\n\r\n ifølge tilsynets bestemmelser). En sådan aftale, som fører til et lavere  \r\n\r\n reguleringsbeløb, end hvad der følger af tilsynets bestemmelser, går forud  \r\n\r\n for reguleringsbestemmelserne i bekendtgørelserne. Derimod kan det ikke  \r\n\r\n aftales, at der skal ske en regulering ud fra de omhandlede indeks, hvorved  \r\n\r\n reguleringsbeløbet overstiger det beløb, der ville følge af tilsynets  \r\n\r\n bestemmelser. Det kan således ikke aftales, at 95% af entreprisesummen skal  \r\n\r\n reguleres. Der er principielt ikke noget i vejen for, at parterne aftaler at  \r\n\r\n anvende et andet indeks end de i bekendtgørelserne omhandlede indeks fra  \r\n\r\n Danmarks Statistik (vedr. forholdet til den midlertidige prislovgivning, se  \r\n\r\n under pkt. 1). </P>  \r\n\r\n<P CLASS=PUNKT> <B>3.</B> De indeks, som kan anvendes ved regulering af  \r\n\r\n entreprisesummer mv., udarbejdes som nævnt af Danmarks Statistik. Indeksene  \r\n\r\n udarbejdes kvartalsvis og offentliggøres i Statistiske Efterretninger fra  \r\n\r\n Danmarks Statistik og i visse andre publikationer derfra. Endvidere  \r\n\r\n publiceres indeksene i visse fagblade inden for bygge- og anlægsvirksomhed,  \r\n\r\n bl.a. dagbladet Licitationen. </P>  \r\n\r\n<P>I. REGULERING AF TILBUD OG ENTREPRISESUMMER EFTER BYGGEOMKOSTNINGSINDEKS:  \r\n\r\n MONOPOLTILSYNETS BEKENDTGØRELSE NR. 10-77 af 25.2 1977 OM INDEKSREGULERING AF  \r\n\r\n ENTREPRISESUMMER FOR BYGGE- OG ANLÆGSARBEJDER. </P>  \r\n\r\n<P CLASS=PUNKT> <B>4.</B> Bekendtgørelsen er gengivet som bilag 1 A.  \r\n\r\n Meddelelserne vedrørende de midlertidige prislove siden 1.1 1980 er gengivet  \r\n\r\n som bilag 2 A. </P>  \r\n\r\n<P>Disse regler omfatter de tilfælde, hvor det ved tilbud eller andre former  \r\n\r\n for entreprisesummer inden for bygge- og anlægsvirksomhed er aftalt at  \r\n\r\n anvende et af Danmarks Statistiks to byggeomkostningsindeks (nemlig for  \r\n\r\n en-familiehuse og montagebyggeri). Reglerne gælder såvel i tilfælde, hvor  \r\n\r\n indeksene benyttes totalt, som i tilfælde, hvor der er taget udgangspunkt i  \r\n\r\n et af de del-/fagindeks, der indgår i totalindekset. Byggeomkostningsindekset  \r\n\r\n for en-familiehuse er således opdelt på forskellige fag med en underopdeling  \r\n\r\n på materialer og arbjdsløn, medens indekset for montagebyggede ejendomme er  \r\n\r\n opdelt på byggeriets enkelte dele med den samme underopdeling på materialer  \r\n\r\n og løn. </P>  \r\n\r\n<P CLASS=PUNKT> <B>5.</B> Udgangspunktet for indeksreguleringen er  \r\n\r\n basisindekset, hvilket normalt vil sige værdien af de valgte indeks på  \r\n\r\n tilbudsdagen. Ifølge de fastsatte regler kan basisindekset ikke ligge forud  \r\n\r\n for begyndelsen af det kvartal, hvori tilbuddet på arbejdet er afgivet. (Det  \r\n\r\n vil f.eks. sige, at der for et tilbud afgivet den 28. marts 1984 som  \r\n\r\n basisindeks kan anvendes den (lineært) interpolerede indeksværdi pr. 28.  \r\n\r\n marts 1984 eller indeksværdien pr. 1. januar 1984 - værdier derimellem -  \r\n\r\n eller et senere indeks). </P>  \r\n\r\n<P>Vedrørende lineær interpolation henvises til eksemplet i pkt. 11. </P>  \r\n\r\n<P>Prisreguleringen kan derefter i det længste foretages frem til arbejdets  \r\n\r\n udførelse. </P>  \r\n\r\n<P>Oftest vil det ikke være muligt af foretage indeksreguleringen for hvert  \r\n\r\n enkelt del af et større arbejde. I stedet beregnes det tidspunkt, som er  \r\n\r\n tyngdepunktet for arbejdets udførelse, og reguleringen foretages derefter  \r\n\r\n frem til denne dato. Ved langvarige arbejder vil tyngdepunktet kunne blive  \r\n\r\n midten af hele udførelsesperioden. Når et tyngdepunkt først er blevet  \r\n\r\n fastlagt, er det meningen, at der skal foretages regulering af hele  \r\n\r\n entreprisesummen frem til dette tyngdepunkt. Den praktiske fremgangsmåde er,  \r\n\r\n at man ved (lineær) interpolation beregner indeksværdien på udførelsesdatoen,  \r\n\r\n respektive datoen for tyngdepunktet. På grundlag af dette indeks og  \r\n\r\n basisindekset beregnes derefter indeksstigningen i procent. Den fremkomne  \r\n\r\n procentsats anvendes derefter på den oprindelige tilbudssum  \r\n\r\n (entreprisesummen). </P>  \r\n\r\n<P>Det beregnede reguleringsbeløb skal herefter reduceres med 8%. Hermed  \r\n\r\n tilsigtes, at der ikke sker en automatisk forhøjelse af avencen i takt med  \r\n\r\n stigende omkostninger til løn og materieler. </P>  \r\n\r\n<P>Der henvises i øvrigt til beregningseksemplet i pkt. 11. </P>  \r\n\r\n<P>Det fremkomne beløb er det lovlige tillæg til det oprindelige tilbud  \r\n\r\n (entreprisesummen) til dækning af stigninger i udgifter til materialer og  \r\n\r\n løn. </P>  \r\n\r\n<P>Reguleringsbestemmelserne omfatter kun entreprisesummen eksklusive moms,  \r\n\r\n idet momsbetalingen følger afgiftslovgivningen. </P>  \r\n\r\n<P>II. REGULERING AF ENTREPRISESUMMER EFTER ENTREPRISEREGULERINGSINDEKS:  \r\n\r\n MONOPOLTILSYNETS BEKENDTGØRELSE NR. 31-77 af 23.11 1977 OM REGULERING AF  \r\n\r\n ENTREPRISESUMMER FOR VISSE ANLÆGARBEJDER. </P>  \r\n\r\n<P CLASS=PUNKT> <B>6.</B> Bekendtgørelsen er gengivet som bilag 1 B.  \r\n\r\n Meddelelserne vedrørende de midlertidige prislove siden 1.1 1980 er gengivet  \r\n\r\n som bilag 2 B. Disse regler omfatter de tilfælde, hvor det er aftalt at  \r\n\r\n regulere entreprisesummer for anlægsarbejder på grundlag af de af Danmarks  \r\n\r\n Statistik udarbejdede entreprisereguleringsindeks for: </P>  \r\n\r\n<PRE>  \r\n\r\n                1. jordarbejder mv.  \r\n\r\n                2. asfaltarbejder  \r\n\r\n                3. betonkonstruktioner  \r\n\r\n                4. jernkonstruktioner  \r\n\r\n</PRE>  \r\n\r\n<P CLASS=PUNKT> <B>7.</B> Udgangspunktet for indeksreguleringen er  \r\n\r\n basisindekset, hvilket normalt vil sige værdien af det valgte indeks på  \r\n\r\n tilbudsdagen. Ifølge de fastsatte regler kan basisindekset ikke ligge forud  \r\n\r\n for begyndelsen af det kvartal, hvori tilbuddet på arbejdet er afgivet.  \r\n\r\n Såfremt man ønsker at interpolere indekset på tilbudsdatoen, opstår et  \r\n\r\n problem, idet entreprisereguleringsindeksene ikke ligesom  \r\n\r\n byggeomkostningindeksene er opgjort pr. den første dato i hvert kvartal, men  \r\n\r\n for kvartalets sidste måned (d.v.s. marts, juni, september og december). Hvis  \r\n\r\n der ikke foreligger anden aftale herom, finder monopoltilsynet, at de  \r\n\r\n opgjorte indeksværdier må anses for at være gældende primo det efterfølgende  \r\n\r\n kvartal, således: december = 1. januar, marts = 1. april, juni = 1. juli og  \r\n\r\n september = 1. oktober, hvorefter interpolation kan foretages. </P>  \r\n\r\n<P>Vedrørende lineær interpolation henvises til eksemplet under pkt. 11. </P>  \r\n\r\n<P>Prisreguleringen kan derefter i det længste foretages frem til tidspunktet  \r\n\r\n for arbejdets udførelse. Dette tidspunkt er også afgørende for, hvilke  \r\n\r\n reguleringsregler der i det konkrete tilfælde kan anvendes: </P>  \r\n\r\n<P>For arbejder udført under prisstoploven af 29. december 1979, indtil loven  \r\n\r\n blev ændret ved lov af 4. juni 1980, kan stigninger i delindekset for  \r\n\r\n udgifter til materiel- og maskinanvendelse ikke medregnes, jf.  \r\n\r\n monopoltilsynets meddelelse nr. 41 af 10. april 1980 (bilag 2 B 1). Ved  \r\n\r\n offentliggørelsen af entreprisereguleringsindeksene for denne periode har  \r\n\r\n Danmarks Statistik samtidig offentliggjort delindekset for materiel og  \r\n\r\n maskiner samt dette indeks' andel af det totale indeks, således at det er  \r\n\r\n muligt at beregne det indeks, som lovligt kan anvendes i perioden. </P>  \r\n\r\n<P>For arbejder, som er påbegyndt i denne periode og afsluttet senere, må  \r\n\r\n entreprisesummen opdeles på de arbejder, der er udført i de respektive  \r\n\r\n perioder, og derefter reguleres i overensstemmelse med de for hver periode  \r\n\r\n fastsatte regler. </P>  \r\n\r\n<P>Oftest vil det ikke være muligt at foretage indeksreguleringen for hver  \r\n\r\n enkelt del af et større arbejde. I stedet beregnes det tidspunkt, som udgør  \r\n\r\n tyngdepunktet for arbejdet, og reguleringen foretages derefter frem til denne  \r\n\r\n dato. Når et tyngdepunkt først er blevet fastlagt, er det meningen, at der  \r\n\r\n skal foretages regulering af hele entreprisesummen frem til dette  \r\n\r\n tyngdepunkt. Den praktiske fremgangsmåde er, at man ved (lineær)interpolation  \r\n\r\n beregner indeksværdien for det valgte indeks på udførelsesdatoen, respektive  \r\n\r\n datoen for tyngdepunktet. På grundlag af dette indeks og basisindekset  \r\n\r\n beregnes derefter indeksstigningen i procent. Den fremkomne procent anvendes  \r\n\r\n derefter på den oprindelige entreprisesum. </P>  \r\n\r\n<P>Det beregnede reguleringsbeløb skal herefter reduceres med 8%. Hermed  \r\n\r\n tilsigtes, at der ikke sker en automatisk forhøjelse af avancen i takt med  \r\n\r\n stigende omkostninger til løn og materialer. </P>  \r\n\r\n<P>Der henvises i øvrigt til beregningseksemplet i pkt. 11. </P>  \r\n\r\n<P>Det fremkomne beløb er det lovlige tillæg til den oprindelige  \r\n\r\n entreprisesum til dækning af stigninger i udgifter til materialer og løn.  \r\n\r\n</P>  \r\n\r\n<P>Reguleringsbestemmelserne omfatter kun entreprisesummen eksklusive moms,  \r\n\r\n idet momsbetalingen følger afgiftslovgivningen. </P>  \r\n\r\n<P>III. REGULERING AF SALGSPRISER FOR TYPEHUSE ELLER BYGGESÆT TIL TYPEHUSE  \r\n\r\n EFTER BYGGEOMKOSTNINGSINDEKSET FOR ENFAMILIEHUSE: MONOPOLTILSYNETS  \r\n\r\n BEKENDTGØRELSE nr. 11-77 af 25.2 1977. </P>  \r\n\r\n<P CLASS=PUNKT> <B>8.</B> Bekendtgørelsen er gengivet som bilag 1 C.  \r\n\r\n Meddelelserne vedrørende de midlertidige prislove siden 1.1 1980 gengives som  \r\n\r\n bilag 2 C. Disse regler omfatter de tilfælde, hvor køber og sælger har aftalt  \r\n\r\n regulering af salgsprisen for et typehus eller byggesæt til et typehus på  \r\n\r\n grundlag af Danmarks Statistiks byggeomkostningsindeks for et enfamiliehus.  \r\n\r\n Reglerne gælder såvel i tilfælde, hvor indeksene benyttes totalt som i  \r\n\r\n tilfælde, hvor der tages udgangspunkt i et af de fagindeks, der indgår i  \r\n\r\n totalindekset. I perioder med midlertid prislovgivning er salgspriser for  \r\n\r\n byggesæt til typehuse ikke omfattet af adgangen til at prisregulere efter  \r\n\r\n indeks. Byggesæt til typehuse omfattes nemlig ikke af bestemmelserne i  \r\n\r\n tilsynets meddelelser om, hvilke ydelser der lovligt kan indeksreguleres i  \r\n\r\n perioder med midlertidig prislovgivning. Dette medfører, at priser for  \r\n\r\n byggesæt ikke kan indeksreguleres i avancebegrænsningslovens  \r\n\r\n gyldighedsperiode 1.4. 1985 - 28.2. 1987 (jf. bilag 2 C 3). </P>  \r\n\r\n<P CLASS=PUNKT> <B>9.</B> Udgangspunktet for prisreguleringen er de på  \r\n\r\n kontraktdatoen gældende priser og det på kontraktdatoen interpolerede  \r\n\r\n basisindeks. Ifølge reglerne kan prisen for typehuset og andre fra  \r\n\r\n typehusfirmaets prisliste benyttede priser dog i kontrakten knyttes til en  \r\n\r\n nærmere angiven dato. Denne dato kan ikke ligge forud for tidspunktet for det  \r\n\r\n på kontraktdatoen senest offentliggjorte indeks. Det til den aftalte dato  \r\n\r\n interpolerede indeks udgør herefter basisindekset ved prisreguleringen.  \r\n\r\n Ekstraarbejder kan kun reguleres fra kontraktdatoen. </P>  \r\n\r\n<P>For typehuse kan prisreguleringen derefter i det længste foretages frem  \r\n\r\n til midten af byggeperioden. </P>  \r\n\r\n<P>For leverancer af byggesæt til typehuse må reguleringen foretages frem til  \r\n\r\n datoen for de enkelte leverancer eller til et sammenvejet tyngdepunkt for  \r\n\r\n leverancerne, som dog skal ligge forud for midten af byggeperioden. </P>  \r\n\r\n<P>Når det tidspunkt, hvortil reguleringen skal ske, er blevet fastlagt, er  \r\n\r\n det meningen, at hele entreprisesummen (salgsprisen) skal reguleres frem til  \r\n\r\n dette tidspunkt. </P>  \r\n\r\n<P>Den praktiske fremgangsmåde er, at man ved (lineær) interpolation beregner  \r\n\r\n indeksværdien for det valgte indeks/fagindeks på det tidspunkt, beregningen  \r\n\r\n kan føres frem til. På grundlag af dette indeks og basisindekset beregnes  \r\n\r\n herefter indeksstigningen i procent. Den fremkomne procent anvendes derefter  \r\n\r\n på højst 96 1/2 pct. af den i kontrakten fastsatte salgspris, som udgør den  \r\n\r\n del af salgsprisen, som kan reguleres. </P>  \r\n\r\n<P>Vedrørende lineær interpolation henvises til eksemplet under pkt. 11. </P>  \r\n\r\n<P>Baggrunden for, at kun 96 1/2% af salgsprisen kan reguleres, er, at der  \r\n\r\n kun er tilsigtet en regulering af entreprenørens udgifter vedrørende det  \r\n\r\n KONKRETE byggearbejde, mens entreprenørens generelle omkostninger vedrørende  \r\n\r\n pågældende typehusMODEL (projektering, salgsbrochurer etc.) ikke kan kræves  \r\n\r\n reguleret. </P>  \r\n\r\n<P>Det beregnede reguleringsbeløb skal herefter reduceres med 8 pct. Hermed  \r\n\r\n tilsigtes, at der ikke sker en automatisk forhøjelse af avancen i takt med  \r\n\r\n stigende omkostninger til løn og materialer. </P>  \r\n\r\n<P>Der henvises i øvrigt til beregningseksemplet i pkt. 11. </P>  \r\n\r\n<P>Det fremkomne beløb er det lovlige tillæg til den oprindelige salgspris  \r\n\r\n til dækning af stigninger i udgifter til materialer og løn. </P>  \r\n\r\n<P>Reguleringsbestemmelserne omfatter kun salgsprisen eksklusive moms, idet  \r\n\r\n momsbetalingen følger afgiftslovgivningen. </P>  \r\n\r\n<P CLASS=PUNKT> <B>10.</B> Der har været rejst spørgsmål om, hvorvidt  \r\n\r\n bestemmelsen om reduktion med 8% af det beregnede reguleringsbeløb skal  \r\n\r\n anvendes i tilfælde, som vel omfattes af tilsynets bekendtgørelser, men i  \r\n\r\n hvilke det viser sig, at entreprisen giver tab for entreprenøren. </P>  \r\n\r\n<P>Formålet med reglen om 8% reduktion er - som ovenfor nævnt - at hindre, at  \r\n\r\n entreprenørens avance automatisk forhøjes i takt med stigninger i  \r\n\r\n omkostninger til løn og materialer. Forudsætningerne for denne reduktion er  \r\n\r\n således ikke til stede, når entreprisen giver tab. På denne baggrund har  \r\n\r\n tilsynet givet dispensation fra bestemmelsen om reduktion med 8% i det  \r\n\r\n beregnede reguleringsbeløb. En fravigelse af reglen om 8% reduktion kræver  \r\n\r\n imidlertid, at tilsynet kan vurdere den konkrete efterkalkulation. Parterne  \r\n\r\n er ikke berettiget til på egen hånd at aftale, at der ikke skal ske  \r\n\r\n reduktion. </P>  \r\n\r\n<P>Tilsynet har ikke dermed taget stilling til, hvorvidt bygherren af andre  \r\n\r\n grunde kan afvise en regulering uden reduktion. Afgørelsen af dette spørgsmål  \r\n\r\n henhører under domstolene. 11. EKSEMPEL PÅ INDEKSREGULERING AF EN  \r\n\r\n ENTREPRISESUM. </P>  \r\n\r\n<PRE>  \r\n\r\n  Anvendt indeks............. Danmarks Statistiks  \r\n\r\n                              byggeomkostningsindeks for  \r\n\r\n                              etageejendom opført som  \r\n\r\n                              montagebyggeri  \r\n\r\n  Tilbudssum................. 100.000, - kr. (excl. moms)  \r\n\r\n  Tilbudsdato................ 1. april 1981  \r\n\r\n  Afslutningsdato............ 15. oktober 1981  \r\n\r\n  indeks på tilbudsdato...... 330 (indeks for april - 1. april)  \r\n\r\n  Indeks på afslutningsdato.. Indeks 1. oktober 1981..... 355  \r\n\r\n                              Indeks 1. januar 1982...... 359  \r\n\r\n                              Stigning i point.........    4  \r\n\r\n                    4(indeksstigning okt.-jan.)x  \r\n\r\n                    15(antal dage frem fra 1. okt.)  \r\n\r\n 355(indeks 1. okt)+---------------------------------=355.7  \r\n\r\n                        90(antal dage i kvartal)  \r\n\r\n Indeksstigning:              355,7 - 330 = 25,7  \r\n\r\n                              25,7(indeksstigning i point)  \r\n\r\n Stigning i % ..              --------------------------x 100 = 7,8%  \r\n\r\n                              330(indeks på tilbudsdato)  \r\n\r\n  Reguleringsbeløb....        100.000,- kr.(tilbudssum)x 7,8/100 =  \r\n\r\n                                                     7.800,- kr.  \r\n\r\n Reduktion, jf. bekendtgørelse  \r\n\r\n MT nr. 10-77, § 2, litra d.  7.800,- kr. x 92/100 x  \r\n\r\n                                             (8%-fradrag) = 7.176,~  \r\n\r\n                              kr.  \r\n\r\n Reguleret tilbudssum...      100.000,- kr.+7.176,- kr. = 107.176,~  \r\n\r\n                              kr.  \r\n\r\n                                I  \r\n\r\n REGULERING  \r\n\r\n                                Entreprisesummer for bygge~  \r\n\r\n                                og anlægsarbejder  \r\n\r\n                                (enfamiliehuse - montage)  \r\n\r\n 01.01.80-28.02.81              MT meddelelse 40-80  \r\n\r\n 529/79 om stop for             af 10. april 1980  \r\n\r\n priser mv.  \r\n\r\n 01.03.81-18.10.82              MT bekendtgørelse 10-77 af  \r\n\r\n 59/74 om priser og             25.2.1977 (virkning fra  \r\n\r\n avancer                        28.2.1977)  \r\n\r\n 19.10.82-27.02.83              MT meddelelse 19-82  \r\n\r\n 546/82 om stop for             af 27. oktober 1982  \r\n\r\n avancer mv.  \r\n\r\n 28.02.83 til 26.03.85          MT bekendtgørelse 10-77,  \r\n\r\n 59/74 om priser og avancer     se ovenfor  \r\n\r\n 27.03.85 til 28.2-87           MT meddelelse 6-85  \r\n\r\n 127/85 om begrænsning          af 11.4.1985  \r\n\r\n af avancer mv.  \r\n\r\n                                II  \r\n\r\n REGULERING                     Entreprisesummer for  \r\n\r\n                                visse anlægsarbejder  \r\n\r\n 01.01.80-28.02.81              MT meddelelse 41-80  \r\n\r\n 529/79 om stop for             af 10. april 1980  \r\n\r\n priser mv.                     ÆNDRET EFTER LOVÆNDRING  \r\n\r\n                                MT meddelelse 52-80  \r\n\r\n                                af 16. juli 1980  \r\n\r\n                                virkning fra 1. juni 1980  \r\n\r\n 01.03.81-18.10.82              MT bekendtgørelse 31-77 af  \r\n\r\n 59/74 om priser og             23.11.1977 (virkning fra  \r\n\r\n avancer                        1.12.77)  \r\n\r\n 19.10.82-27.02.83              MT meddelelse 21-82  \r\n\r\n 546/82 om stop for             af 27. oktober 1982  \r\n\r\n avancer mv.  \r\n\r\n 28.02.83 til 26.03.85          MT bekendtgørelse 31-77,  \r\n\r\n 59/74 om priser og avancer     se ovenfor  \r\n\r\n 27.03.85 til 28.2-87           MT meddelelse 7-85  \r\n\r\n 127/85 om begrænsning          af 11.4.1985  \r\n\r\n af avancer mv.  \r\n\r\n                                III  \r\n\r\n REGULERING                     Salgspriser for typehuse  \r\n\r\n 01.01.80-28.02.81              MT meddelelse 42-80  \r\n\r\n 529/79 om stop for             af 10.april 1980  \r\n\r\n priser mv.  \r\n\r\n 01.03.81-18.10.82              MT bekendtgørelse 11-77 af  \r\n\r\n 59/74 om priser og             25.2.1977 (virkning fra  \r\n\r\n avancer                        28.2.77)  \r\n\r\n 19.10.82-27.02.83              MT meddelelse 20-82  \r\n\r\n 546/82 om stop for             af 27. oktober 1982  \r\n\r\n avancer mv.  \r\n\r\n 28.02.83 til 26.03.85          MT bekendtgørelse 11-77,  \r\n\r\n 59/74 om priser og avancer     se ovenfor  \r\n\r\n 27.03.85 til 28.2.87           MT meddelelse 8-85  \r\n\r\n 127/85 om begrænsning          af 11.4.1985  \r\n\r\n</PRE>  \r\n\r\n<P>af avancer mv. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19856030160"
        },
        {
            "displayName": "Entydig dokumentidentifikation",
            "displayValue": "CM025971"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60301"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "30/09/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Konkurrencerådet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}