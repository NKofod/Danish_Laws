{
    "id": 84868,
    "title": "Oplysninger til brug for bevillingskontrollen for finansåret 1996 (BK-cirkulæret) ",
    "documentTypeId": "200",
    "isSagsforlobPeriodValid": false,
    "shortName": "SKR nr 27096 af 28/02/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Oplysninger til brug for bevillingskontrollen  \r\n\r\n for finansåret 1996 </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(BK-cirkulæret) </P>  \r\n\r\n<BR>  \r\n\r\n<P> Til samtlige ministre </P>  \r\n\r\n<P CLASS=PUNKT> <B>1.</B> Efter § 17, stk. 1, i rigsrevisorloven  \r\n\r\n (lovbekendtgørelse nr. 3 af 7. januar 1997) påhviler det rigsrevisor at  \r\n\r\n afstemme statsregnskabet med særregnskaberne og sammenholde bevillings- og  \r\n\r\n regnskabstal. Der afgives beretning herom til statsrevisorerne. </P>  \r\n\r\n<P>Til brug ved gennemgangen af statsregnskabet for finansåret 1996 med  \r\n\r\n henblik på bevillingskontrollen skal man bede ministeren foranledige, at  \r\n\r\n nedennævnte materiale snarest belejligt efter regnskabsafslutningen og inden  \r\n\r\n 15. maj 1997 tilsendes Rigsrevisionen fra ministeriet vedrørende samtlige  \r\n\r\n styrelser/institutioner under ministerens område. </P>  \r\n\r\n<P>Opmærksomheden henledes på, at statsrevisorernes årlige beretninger om  \r\n\r\n bevillingskontrollen indeholder orientering om principielle problemer i  \r\n\r\n forbindelse med regnskabsmæssige forklaringer. Beretningen for 1995 er fra  \r\n\r\n Statsrevisorernes Sekretariatet fordelt gennem Folketingets administration.  \r\n\r\n Yderligere eksemplarer kan fås hos Rigsrevisionen. </P>  \r\n\r\n<P> I. Regnskabsoversigter </P>  \r\n\r\n<P CLASS=PUNKT> <B>2.</B> SCR-uddata 173301 A &#187;Bevillingskontrol  \r\n\r\n Paragraf&#171; indsendes til Rigsrevisionen. </P>  \r\n\r\n<P> II. Regnskabsmæssige forklaringer </P>  \r\n\r\n<P CLASS=PUNKT> <B>3.</B> For enhver væsentlig afvigelse mellem bevillings-  \r\n\r\n og regnskabstal skal der afgives regnskabsmæssig forklaring. Forklaringerne  \r\n\r\n skal vedrøre afvigelser mellem bevillingstallene, som de fremgår af  \r\n\r\n finansloven og tillægsbevillingslovforslaget, og statsregnskabstallene, jf.  \r\n\r\n fx bevillingsafregningsskemaernes pkt. 3. Ved vurderingen af om en afvigelse  \r\n\r\n er væsentlig, må såvel den procentvise som den beløbsmæssige afvigelse tages  \r\n\r\n i betragtning. Hvis der er tvivl, bør der afgives regnskabsmæssig forklaring.  \r\n\r\n Ministeriet bør således uopfordret medtage de oplysninger, som er relevante,  \r\n\r\n &#187;når det nærmere indhold af bevillingsadministrationen i ministeriet  \r\n\r\n skal bedømmes. </P>  \r\n\r\n<P>Der afgives endvidere regnskabsmæssig forklaring, såfremt der er sket  \r\n\r\n afvigelser fra bevillingsforudsætningerne (formål, aktivitets- eller  \r\n\r\n serviceniveau m.m.) - så vidt muligt udtrykt kvantitativt. I den forbindelse  \r\n\r\n skal der redegøres for afvigelser fra de oplysninger om udviklingen i  \r\n\r\n aktivitet og ressourceforbrug, der er givet i  \r\n\r\n aktivitets-/virksomhedsoversigter i anmærkningerne til bevillingslovene for  \r\n\r\n 1996. </P>  \r\n\r\n<P CLASS=PUNKT> <B>4.</B> Karakteren af de regnskabsmæssige forklaringer  \r\n\r\n afhænger i øvrigt af hvilken bevillingstype, der er tale om. </P>  \r\n\r\n<P>Der gives således særlige oplysninger for nettostyret virksomhed,  \r\n\r\n statsvirksomhed og indtægtsdækket virksomhed under driftsbevillinger, jf.  \r\n\r\n nedenfor pkt. 8 og 9. For nettostyret virksomhed og statsvirksomhed afgives  \r\n\r\n der endvidere de oplysninger, der er omtalt i pkt. 5 og 7, men med de  \r\n\r\n modifikationer som karakteren af bevillingstypen giver anledning til. </P>  \r\n\r\n<P>De institutioner og/eller hovedkonti, der er omfattet af ordningen for  \r\n\r\n virksomhedsregnskaber i staten for finansåret 1996, jf. Akt 82 4/12 1996,  \r\n\r\n indarbejder de regnskabsmæssige forklaringer i virksomhedsregnskabet. Det  \r\n\r\n forudsættes, at der er sammenhæng mellem statsregnskabet og  \r\n\r\n virksomhedsregnskabet, så statsregnskabstallene kan identificeres i  \r\n\r\n virksomhedsregnskabet, ligesom afvigelser mellem bevillinger og regnskabstal  \r\n\r\n forklares som for andre institutioner. </P>  \r\n\r\n<P CLASS=PUNKT> <B>5.</B> Såfremt der i finansårets løb er korresponderet med  \r\n\r\n eller ført drøftelser med Finansministeriet om dispositioner, der ikke  \r\n\r\n eksplicit fremgår af bevillingslovene, herunder fx vedrørende overførsler  \r\n\r\n mellem hovedkonti, bedes der vedlagt kopi af korrespondancen, eller en  \r\n\r\n redegørelse for indtrufne aftaler, hvis der ikke foreligger korrespondance.  \r\n\r\n</P>  \r\n\r\n<P CLASS=PUNKT> <B>6.</B> Med hensyn til driftsbevillinger gives der  \r\n\r\n forklaring i følgende tilfælde: </P>  \r\n\r\n<P>a. Såfremt der er væsentlige afvigelser mellem bevillings- og regnskabstal  \r\n\r\n for den samlede nettoudgiftsbevilling eller for lønsumsbevillingen. </P>  \r\n\r\n<P>Der skal således ikke afgives forklaring, blot enkelte underkonti eller  \r\n\r\n standardkonti inden for rammen udviser afvigelser. Forklaring på afvigelser  \r\n\r\n for hele rammen kan dog tage udgangspunkt i mer- eller mindreforbrug på  \r\n\r\n underkonti eller standardkonti. </P>  \r\n\r\n<P>b. Såfremt en bevillingsoverskridelse udgør mere end 2 % eller 10 mill.  \r\n\r\n kr., jf. Budgetvejledningen 1996, pkt. 21.21.1. </P>  \r\n\r\n<P CLASS=PUNKT> <B>7.</B> For anlægsbevillinger i form af projektbevilling  \r\n\r\n afgives regnskabsmæssig forklaring ved væsentlige afvigelser mellem  \r\n\r\n bevillings- og regnskabstal for det enkelte projekt, eller hvis der i øvrigt  \r\n\r\n er væsentlige projektændringer eller væsentlige ændringer med hensyn til  \r\n\r\n totaludgift og færdiggørelsestidspunkt. </P>  \r\n\r\n<P>For anlægsbevillinger, hvor dele af bevillingen er afsat som  \r\n\r\n rådighedspulje, afgives der regnskabsmæssig forklaring ved merforbrug og  \r\n\r\n væsentlig mindreforbrug af rådighedspuljen i forhold til det bevilgede. </P>  \r\n\r\n<P CLASS=PUNKT> <B>8.</B> For nettostyret virksomhed og statsvirksomhed  \r\n\r\n redegøres for afvigelser ud over de tilladte udsving i nettotal og for  \r\n\r\n ændringer i forhold til oplysningerne i anmærkningerne til bevillingslovene  \r\n\r\n om produktion, produktivitet, afsætning og serviceniveauer mv., jf. også  \r\n\r\n foran pkt. 3, samt i driftsresultatet. </P>  \r\n\r\n<P>Der afgives en opstilling, der klart viser resultatet af årets  \r\n\r\n nettostyringsforløb, dvs. en specificeret redegørelse for afvigelser i  \r\n\r\n forhold til det forventede forløb i anmærkningerne til  \r\n\r\n tillægsbevillingslovforslaget. </P>  \r\n\r\n<P>Der afgives en oversigt over det akkumulerede udsving i forhold til  \r\n\r\n nettotallet. </P>  \r\n\r\n<P CLASS=PUNKT> <B>9.</B> For indtægtsdækket virksomhed afgives oversigter,  \r\n\r\n der oplyser om indtægter i 1996, det akkumulerede resultat ultimo 1996,  \r\n\r\n overskud/underskud at videreføre til senere finansår samt om virksomhedens  \r\n\r\n akkumulerede driftsresultater i perioden 1994-1996 for hver hovedkonto. </P>  \r\n\r\n<P>Der oplyses om væsentlige ændringer i forhold til bevillingslovenes  \r\n\r\n oplysninger om aktiviteternes art og omfang. </P>  \r\n\r\n<P>Der afgives forklaring, såfremt den indtægtsdækkede virksomheds  \r\n\r\n nettoindtægt afviger væsentligt fra bevillingen eller såfremt den  \r\n\r\n indtægtsdækkede virksomhed har givet underskud i årets løb eller set over de  \r\n\r\n seneste 3 års driftsresultater. </P>  \r\n\r\n<P>For tilskudsfinansieret forskningsvirksomhed og andre tilskudsfinansierede  \r\n\r\n aktiviteter afgives oversigter over indtægter i 1996 samt over akkumulerede  \r\n\r\n uforbrugte indtægter at videreføre til senere finansår. </P>  \r\n\r\n<P>Der afgives forklaring, såfremt den tilskudsfinansierede  \r\n\r\n forskningsvirksomheds eller andre tilskudsfinansierede aktiviteters  \r\n\r\n nettoindtægt afviger væsentligt fra bevillingerne. </P>  \r\n\r\n<P CLASS=PUNKT> <B>10.</B> Der afgives endvidere regnskabsmæssige  \r\n\r\n forklaringer, såfremt der er sket ændringer i regnskabsmæssige principper,  \r\n\r\n eller der har været andre forhold, der har betydning for vurderingen af  \r\n\r\n regnskabet for 1996, herunder fx væsentlige forskydninger på statuskontiene  \r\n\r\n (90-99). </P>  \r\n\r\n<P> III. Særlige specifikationer og bilag </P>  \r\n\r\n<P CLASS=PUNKT> <B>11.</B> Der afgives redegørelse om de videreførte beløb i  \r\n\r\n henhold til Budgetvejledningen 1996, pkt. 3.1, som de forventes optaget i  \r\n\r\n finanslovforslaget for 1998. </P>  \r\n\r\n<P CLASS=PUNKT> <B>12.</B> Der afgives en oversigt over de aftaler, der er  \r\n\r\n indgået i henhold til Finansministeriets cirkulære om rammeaftale om  \r\n\r\n effektivisering og udvikling, og som har været i kraft 1996. Oversigten  \r\n\r\n vedlægges en kopi af aftalen og eventuelle evalueringsrapporter, samt en  \r\n\r\n specifikation af det samlede regnskabsførte beløb i 1996 fordelt på  \r\n\r\n udlodningsformer (effektiviseringsoverskud og resultatløn). </P>  \r\n\r\n<P CLASS=PUNKT> <B>13.</B> Yderligere eksemplarer af nærværende  \r\n\r\n cirkulæreskrivelse kan rekvireres i Rigsrevisionen på tlf. 33 92 84 00, lokal  \r\n\r\n 28 501. </P>  \r\n\r\n<P>Henrik Otbo /Annie Nørskov </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n<P>Histdato = 15051997 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19972709654"
        },
        {
            "displayName": "Entydig dokumentidentifikation",
            "displayValue": "CM044318"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/08/2002"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "27096"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "28/02/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsrevisionen"
        },
        {
            "displayName": "Ressortministeriets journalnummer",
            "displayValue": "Sekretariatet j.nr. 1996-111-13"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}