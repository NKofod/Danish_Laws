{
    "id": 142549,
    "title": "Pressenævnets kendelse i sag nr. 12-70-00230",
    "documentTypeId": "240",
    "isSagsforlobPeriodValid": true,
    "shortName": "KEN nr 9252 af 18/06/2012",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 12-70-00230</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Klager – en person – klagede over artiklen ”Fra det sorte register til anklagebænk” i Nordjyske Stiftstidende og samme artikel under overskriften ”Manden bag ”Det Sorte Register” tiltalt for bedrageri” på nordjyske.dk.</p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnet bemærker indledningsvis, at spørgsmålet om, hvorvidt Nordjyske Stiftstidende ved brug af skærmprint af hjemmesiden detsorteregister.info har krænket eventuelle ophavsrettigheder, henhører under domstolene og falder uden for nævnets kompetence.</span>\r\n   </p>\r\n   <p class=\"TekstGenerel\">\r\n      <span class=\"Bold\">Det følger af de vejledende regler for god presseskik, at der i videst muligt omfang skal følges en klar saglig linje ved afgørelsen af hvilke sager, der omtales, og i hvilke tilfælde navne på de implicerede nævnes.</span> <span class=\"Bold\">En sigtets eller tiltalts navn eller anden identificering bør udelades, når ingen almen interesse taler for at offentliggøre navnet, jf. punkt C.6.</span></p>\r\n   <p class=\"TekstGenerel\">\r\n      <span class=\"Bold\">Pressenævnet finder, at tiltalen mod [Klager] har almen interesse.</span> <span class=\"Bold\">Nævnet har navnlig lagt vægt på sagens karakter og det forhold, at [Klager] er stifter af hjemmesiden detsorteregister.info, hvor der registreres personer, som ifølge hjemmesiden har overtrådt loven.</span> <span class=\"Bold\">Nævnet udtaler ikke kritik af Nordjyske Stiftstidende.</span></p>\r\n   <p class=\"TekstGenerel\">\r\n      <span class=\"Bold\">Det følger af de vejledende regler for god presseskik, at det er massemediernes opgave at bringe korrekt og hurtig information.</span> <span class=\"Bold\">Så langt det er muligt, bør det kontrolleres, om de oplysninger, der gives, er korrekte.</span> <span class=\"Bold\">Oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den, der kan være krænket, jf. punkt A.1 og A.3.</span></p>\r\n   <p class=\"TekstGenerel\">\r\n      <span class=\"Bold\">[Klager] blev ved anklageskriftet af 26. august 2011 og tillægsanklageskriftet af 29. februar 2012 tiltalt for i alt 26 forhold, herunder 24 forhold vedrørende bedrageri for et samlet beløb på 1.951.265 kroner.</span> <span class=\"Bold\">Pressenævnet finder herefter, at Nordjyske Stiftstidende korrekt har refereret tiltalen mod [Klager].</span></p>\r\n   <p class=\"TekstGenerel\">\r\n      <span class=\"Bold\">Ifølge klagers egne oplysninger var han bosiddende i Region Nordjylland i perioden fra 2007 til 2011, lige som han i tillægsanklageskriftet er angivet med en c/o-adresse i Løgstør.</span> <span class=\"Bold\">Ifølge anklageskrifterne blev 22 af de 26 forhold, som [Klager] er tiltalt for, begået fra eller på adresser i Region Nordjylland.</span> <span class=\"Bold\">Uanset, at [Klager] flyttede til Tyskland den 1. marts 2012, finder Pressenævnet ikke anledning til at kritisere Nordjyske Stiftstidende for at omtale klager som nordjyde.</span></p>\r\n   <p class=\"TekstGenerel\">Nævnet bemærker, at Nordjyske Stiftstidende har forsøgt at indhente [Klager]s og hans forsvarers kommentarer til tiltalen.</p>\r\n</div>\r\n<p class=\"Tekst\" style=\"text-align: left;\">[Klager] har klaget til Pressenævnet over en artikel i Nordjyske Stiftstidende og nordjyske.dk, idet han mener, at god presseskik er tilsidesat.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">Nordjyske Stiftstidende bragte den 9. marts 2012 på side 6 artiklen <span class=\"Italic\">”</span><span class=\"Italic\">Fra det sorte register til anklagebænk”</span> med underoverskriften <span class=\"Italic\">”</span><span class=\"Italic\">RETSSAG:</span> <span class=\"Italic\">Politiet mener, at 27-årig har bedraget for millionbeløb”</span>. Artiklen blev samme dage bragt på nordjyske.dk under overskriften <span class=\"Italic\">”Manden bag \"Det Sorte Register\" tiltalt for bedrageri”</span> med underoverskriften <span class=\"Italic\">”Politiet mener, at en 27-årig nordjyde har bedraget for millionbeløb.”</span></p>\r\n<p class=\"Tekst\" style=\"text-align: left;\">Af artiklen fremgik følgende:</p>\r\n<p class=\"Tekst\" style=\"text-align: left;\">”NORDJYLLAND: Han står bag hjemmesiderne \"Det Sorte Register\" og \"Politiet dummer sig\", men nu har [Klager] selv dummet sig i en sådan grad, at en dommer skal tage stilling til, om han skal straffes for bedrageri i millionklassen.</p>\r\n<p class=\"Tekst\" style=\"text-align: left;\">Den 27-årige mand har på sine hjemmesider registreret blandt andre politifolk, advokater, politikere, bankansatte og plejefamilier.</p>\r\n<p class=\"Tekst\" style=\"text-align: left;\">Det er sket, fordi der i følge hjemmesiden \"er blevet klaget over de registrerede til en overordnede myndighed eller fordi at en borger føler sig uretfærdig behandlet\".</p>\r\n<p class=\"Tekst\" style=\"text-align: left;\">Men 12. april skal [Klager] selv møde i byretten i Aalborg, tiltalt for at have behandlet andre uretfærdigt ved at have begået bedrageri af grov beskaffenhed for godt 1,9 millioner kroner i perioden marts 2009 til januar 2011.</p>\r\n<p class=\"Tekst\" style=\"text-align: left;\">Desuden er han tiltalt for i to tilfælde at have udgivet sig for at være politibetjent.</p>\r\n<p class=\"Tekst\" style=\"text-align: left;\">Det bekræfter anklageren, Philip Pagter.</p>\r\n<p class=\"Tekst\" style=\"text-align: left;\">\r\n   <span class=\"Italic\">Fiktive navne i brug</span>\r\n</p>\r\n<p class=\"Tekst\" style=\"text-align: left;\">[Klager] er tiltalt for i flere end 20 tilfælde at have bestilt og købt varer og ydelser, selv om han godt vidste, at han ikke var i stand til at betale. Flere gange skete købene i fiktive navne.</p>\r\n<p class=\"Tekst\" style=\"text-align: left;\">Det er blandt andet gået ud over Falck, et benzinselskab, butikker og Metro, som i følge anklagen alene er blevet bedraget for 370.000 kroner.</p>\r\n<p class=\"Tekst\" style=\"text-align: left;\">Nogle gange er der blevet brugt et brevpapir, hvoraf det fremgår, at [Klager] repræsenterede en stor, verdensomspændende virksomhed.</p>\r\n<p class=\"Tekst\" style=\"text-align: left;\">Via internettet har han ifølge anklagen købt en elscooter og andre ting til handicappede for 66.000 kroner og havde oplyst, at han havde startet et firma, der skulle passe handicappede.</p>\r\n<p class=\"Tekst\" style=\"text-align: left;\">Han skal også have fået leveret et telefonanlæg med 10 digitale telefoner og 70 mobiltelefoner for et beløb på 213.000 kroner og havde oplyst, at han repræsenterede et privat børnepasningsfirma.</p>\r\n<p class=\"Tekst\" style=\"text-align: left;\">Desuden skulle [Klager] have bedraget sig til campingudstyr og møbler.</p>\r\n<p class=\"Tekst\" style=\"text-align: left;\">\r\n   <span class=\"Italic\">Leger politibetjent</span>\r\n</p>\r\n<p class=\"Tekst\" style=\"text-align: left;\">Endelig er [Klager] tiltalt for at lege politibetjent, da han om aftenen tirsdag 1. februar 2011 i Kongerslev stoppede to piger, der kørte på samme knallert.</p>\r\n<p class=\"Tekst\" style=\"text-align: left;\">Den 27-årige udgav sig for at være fra politiet og sagde til pigerne, at de ville få bøder, men han ændrede det til, at de slap denne gang.</p>\r\n<p class=\"Tekst\" style=\"text-align: left;\">Dog ringede [Klager] til pigernes fædre og udgav sig for at være fra Aalborg Politi og belærte fædrene om børneopdragelse.</p>\r\n<p class=\"Tekst\" style=\"text-align: left;\">\r\n   <span class=\"Italic\">Pige med til afhøring</span>\r\n</p>\r\n<p class=\"Tekst\" style=\"text-align: left;\">Ifølge anklagen sagde [Klager] tirsdag 5. april 2011 ved Mou Skole til andre, at han var fra kriminalpolitiet i Aalborg.</p>\r\n<p class=\"Tekst\" style=\"text-align: left;\">Det endte med, at han tog en 14-årig pige med sig med den begrundelse, at hun skulle til afhøring på Politigården.</p>\r\n<p class=\"Tekst\" style=\"text-align: left;\">[Klager] bekræfter, der er en retssag om bedrageri mod ham, men har ellers ingen kommentarer.</p>\r\n<p class=\"Tekst\" style=\"text-align: left;\">Han henviser til sin advokat, Mikkel Nielsen, men denne har endnu ikke gennemgået sagen og kan derfor ikke kommentere den.</p>\r\n<p class=\"Tekst\" style=\"text-align: left;\">Der er afsat seks retsdage til sagen.”</p>\r\n<p class=\"Tekst\" style=\"text-align: left;\">Til illustration af artiklen var indsat henholdsvis et billede af [Klager] og et skærmprint af hjemmesiden Det Sorte Register med teksten: ”Den megen debat om lovligheden af det sorte register har fået [Klager] til at flytte hjemmesidens adresse til Tyskland.”</p>\r\n<p class=\"Tekst\" style=\"text-align: left;\">Nordjyske Stiftstidende bragte på side 7 artiklen <span class=\"Italic\">”Omstridt registrering af 107 personer”</span>. Af artiklen fremgik følgende:</p>\r\n<p class=\"Tekst\" style=\"text-align: left;\">”NORDJYLLAND: I 2007 lagde [Klager] en registrering af politibetjente, som han mente havde begået fejl, ud på internetsiden \"Politiet Dummer sig\".</p>\r\n<p class=\"Tekst\" style=\"text-align: left;\">Den er siden blevet til hjemmesiden \"Det Sorte Register\" hvor 107 personer er blevet registreret.</p>\r\n<p class=\"Tekst\" style=\"text-align: left;\">Der er hovedsagligt tale om offentligt ansatte, men også privat ansatte i eksempelvis banker.</p>\r\n<p class=\"Tekst\" style=\"text-align: left;\">Ingen af de registrerede er dømte, men hænges alligevel ud. Det har tidligere fået blandt andre borgmester i Vesthimmerlands Kommune, Knud Kristensen, der selv er i registret, til at gå til Folketinget for at få undersøgt, om registret kan lukkes.</p>\r\n<p class=\"Tekst\" style=\"text-align: left;\">Desuden har Ringkøbing-Skjern Kommune ifølge Jyllands-Posten meldt hjemmesiden til Datatilsynet, men det fik blot [Klager] til at hoste den i udlandet.</p>\r\n<p class=\"Tekst\" style=\"text-align: left;\">På sin hjemmeside skriver [Klager], at formålet med \"Det Sorte Register\" er at lave en registrering af advokater, kommunale ansatte, plejefamilier, statsforvaltninger, ankenævn, politikere, politi, Falck, brandvæsen, domstole og andre virksomheder, der efter borgernes mening har overtrådt loven, eller hvis en borger føler sig uretfærdig behandlet - af den årsag at borgernes retssikkerhed er forsvundet, når myndighederne går ind i en sag.”</p>\r\n<p class=\"Tekst\" style=\"text-align: left;\">\r\n   <span class=\"Italic\">Yderligere oplysninger</span>\r\n</p>\r\n<p class=\"Tekst\" style=\"text-align: left;\">Det fremgår af et anklageskrift af 26. august 2011, at [Klager] er tiltalt for i alt 18 forhold, herunder 16 forhold for bedrageri af særlig grov beskaffenhed og forsøg på bedrageri (straffelovens § 286, stk. 2, jf. til dels § 21) til et samlet beløb på 1.402.591 kroner., og for i to forhold at have udgivet sig for at være fra politiet over for mindreårige piger (straffelovens § 130).</p>\r\n<p class=\"Tekst\" style=\"text-align: left;\">Det fremgår af tillægsanklageskrift nr. 1 af 29. februar 2012, at [Klager] tillige er tiltalt for yderligere otte forhold om bedrageri og forsøg herpå (straffelovens § 279). Af tillægsanklageskriftet fremgår det, at de otte forhold og de 16 forhold om bedrageri samlet angår et beløb på 1.951.265 kroner. De 26 forhold har ifølge anklageskrifterne fundet sted i perioden 3. marts 2009 til 25. oktober 2011. I seksten tilfælde blev forholdene begået fra tiltaltes daværende bopælsadresser i Farsø, Hadsund og Aalborg. Seks forhold blev begået fra eller på adresser i Kongerslev, Storvorde Terndrup og Aalborg. Fire forhold antages at være begået fra en adresse i Haderslev.</p>\r\n<p class=\"Tekst\" style=\"text-align: left;\">Tiltalte angives i anklageskriftet at have c/o-adresse i Aarhus og tillægsanklageskriftet at have c/o-adresse i Løgstør.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 [Klager]s synspunkter</span>\r\n</p>\r\n<p class=\"Tekst\" style=\"text-align: left;\">[Klager] har anført, at omtalen er en krænkelse af privatlivets fred, da sagen på ingen måder havde offentlighedens interesse, uanset at klager driver hjemmesiden Det Sorte Register. Omtalen kan få konsekvenser for klagers fire mindreårige børn.</p>\r\n<p class=\"Tekst\" style=\"text-align: left;\">Nordjyske Stiftstidende blev gjort opmærksom på, at der i sagen var nedlagt påstand om navneforbud. Alligevel valgte avisen at omtale [Klager] med navns nævnelse og bringe et billede af ham. Retten nåede ikke at tage stilling til anmodningen, inden Nordjyske Stiftstidende bragte artiklen.</p>\r\n<p class=\"Tekst\" style=\"text-align: left;\">[Klager] har anført, at han i Danmark – og nu i Tyskland – altid har haft navnebeskyttelse.</p>\r\n<p class=\"Tekst\" style=\"text-align: left;\">[Klager] ønskede ikke at kommentere sagen over for Nordjyske Stiftstidende og derved oplyse sin bopæl, da han blev kontaktet af avisen. Han havde på dette tidspunkt ikke læst anklageskriftet og drøftet sagen med sin advokat.</p>\r\n<p class=\"Tekst\" style=\"text-align: left;\">[Klager] har anført, at artiklen ikke havde megen sammenhæng med anklageskriftet.</p>\r\n<p class=\"Tekst\" style=\"text-align: left;\">Det var ikke korrekt, at det i artiklen blev oplyst, at klager var anklaget og sigtet for bedrageri for godt 1,9 millioner kroner. Ifølge det anklageskrift [Klager] er i besiddelse af, var der tale om et beløb på 1,4 millioner kroner.</p>\r\n<p class=\"Tekst\" style=\"text-align: left;\">[Klager] har anført, at han boede i Nordjylland fra 2007 til 2009 og flyttede herefter til Vesthimmerland, hvor han boede fra 2009 til 2011. Han er nu bosiddende i Tyskland. Det fremgik af den ”Pressemeddelelse”, som blev offentliggjort på detsorteregister.info den 23. februar 2012, at [Klager] den 1. marts 2012 flyttede til Tyskland, og at hjemmesiden er hjemhørende i Tyskland. Det var derfor ikke korrekt at omtale [Klager] som nordjyde.</p>\r\n<p class=\"Tekst\" style=\"text-align: left;\">Ved at offentliggøre skærmprint fra Det Sorte Register overtrådte Nordjyske Stiftstidende hjemmesidens brugerbetingelser.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 Nordjyske Stiftstidendes synspunkter</span>\r\n</p>\r\n<p class=\"Tekst\" style=\"text-align: left;\">Nordjyske Stiftstidende har anført, at avisen bragte navnet på [Klager] i forbindelse med tiltalerejsning. Der var ikke nedlagt navneforbud i sagen.</p>\r\n<p class=\"Tekst\" style=\"text-align: left;\">[Klager] er stifter og indehaver af hjemmesiden Det Sorte Register, hvor han har registreret medarbejdere, der ifølge stifteren er blevet klaget til en overordnede myndighed, eller fordi en borger føler sig uretfærdig behandlet. [Klager] og hans register har fået en betydelig medieomtale for dette initiativ, som efter eget udsagn skal tjene til at beskytte borgerne mod urimeligheder og overgreb.</p>\r\n<p class=\"Tekst\" style=\"text-align: left;\">[Klager] har flere gange via medierne gjort sig til talsmand for almindelige borgeres rettigheder. Han opfordrer på Det Sorte Register borgere til at indgive sager/klager mod eksempelvis bankansatte, advokater, politifolk, hvorefter disse med navn offentliggøres på hjemmesiden. Hjemmesiden fremstår autoriseret.</p>\r\n<p class=\"Tekst\" style=\"text-align: left;\">Det havde almen interesse, at hjemmesidens stifter og ejer er tiltalt for omfattende og systematisk bedrageri, for at have udgivet sig for at være repræsentant for ordensmagten og for at have antastet børn som repræsentant for ordensmagten.</p>\r\n<p class=\"Tekst\" style=\"text-align: left;\">Nordjyske Stiftstidende har anført, at avisen ikke er blevet forelagt konkrete eksempler på forkerte, faktiske oplysninger i artiklerne. Den bærende historie <span class=\"Italic\">”Fra det sorte register til anklagebænk”</span> handlede næsten udelukkende om de 26 forhold i anklageskriftet. Artiklen var suppleret med en mindre artikel <span class=\"Italic\">”Omstridt registrering af 107 personer”</span>, som forklarede, hvorfor omtalen af straffesagen havde almen interesse.</p>\r\n<p class=\"Tekst\" style=\"text-align: left;\">Det fremgik af anklageskriftet, at [Klager] var tiltalt for i alt 26 forhold til et samlet beløb på 1.951.265 kr.</p>\r\n<p class=\"Tekst\" style=\"text-align: left;\">[Klager] blev omtalt som 27-årig nordjyde på nordjyske.dk i artiklen <span class=\"Italic\">”Manden bag det sorte register tiltalt for bedrageri”</span>. 22 tiltaleforhold var ifølge anklageskriftet begået fra adresser i Nordjylland, fire forhold var begået fra en adresse i Haderslev. Ifølge anklageskriftet havde [Klager] 29. februar 2012 bopæl i Nordjylland. Da [Klager] ikke ønskede at kommentere sagen over for Nordjyske Stiftstidende i forbindelse med tiltalerejsning, formodede avisen, at klager var bosat i regionen, eftersom dette fremgik af den skriftlige dokumentation i sagen.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget:</p>\r\n<p class=\"Tekst\" style=\"text-align: left;\">Jesper Rothe, Dorthe Carlsen, Lene Sarup og John Meinert Jacobsen.</p>\r\n<p class=\"Tekst\" style=\"text-align: left;\">Pressenævnet bemærker indledningsvis, at spørgsmålet om, hvorvidt Nordjyske Stiftstidende ved brug af skærmprint af hjemmesiden detsorteregister.info har krænket eventuelle ophavsrettigheder, henhører under domstolene og falder uden for nævnets kompetence.</p>\r\n<p class=\"Tekst\" style=\"text-align: left;\">Det følger af de vejledende regler for god presseskik, at der i videst muligt omfang skal følges en klar saglig linje ved afgørelsen af hvilke sager, der omtales, og i hvilke tilfælde navne på de implicerede nævnes. En sigtets eller tiltalts navn eller anden identificering bør udelades, når ingen almen interesse taler for at offentliggøre navnet, jf. punkt C.6.</p>\r\n<p class=\"Tekst\" style=\"text-align: left;\">Pressenævnet finder, at tiltalen mod [Klager] har almen interesse. Nævnet har navnlig lagt vægt på sagens karakter og det forhold, at [Klager] er stifter af hjemmesiden detsorteregister.info, hvor der registreres personer, som ifølge hjemmesiden har overtrådt loven. Nævnet udtaler ikke kritik af Nordjyske Stiftstidende.</p>\r\n<p class=\"Tekst\" style=\"text-align: left;\">Det følger af de vejledende regler for god presseskik, at det er massemediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives, er korrekte. Oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den, der kan være krænket, jf. punkt A.1 og A.3.</p>\r\n<p class=\"Tekst\" style=\"text-align: left;\">[Klager] blev ved anklageskriftet af 26. august 2011 og tillægsanklageskriftet af 29. februar 2012 tiltalt for i alt 26 forhold, herunder 24 forhold vedrørende bedrageri for et samlet beløb på 1.951.265 kroner. Pressenævnet finder herefter, at Nordjyske Stiftstidende korrekt har refereret tiltalen mod [Klager].</p>\r\n<p class=\"Tekst\" style=\"text-align: left;\">Ifølge klagers egne oplysninger var han bosiddende i Region Nordjylland i perioden fra 2007 til 2011, lige som han i tillægsanklageskriftet er angivet med en c/o-adresse i Løgstør. Ifølge anklageskrifterne blev 22 af de 26 forhold, som [Klager] er tiltalt for, begået fra eller på adresser i Region Nordjylland. Uanset, at [Klager] flyttede til Tyskland den 1. marts 2012, finder Pressenævnet ikke anledning til at kritisere Nordjyske Stiftstidende for at omtale klager som nordjyde.</p>\r\n<p class=\"Tekst\" style=\"text-align: left;\">Nævnet bemærker, at Nordjyske Stiftstidende har forsøgt at indhente [Klager]s og hans forsvarers kommentarer til tiltalen.</p>\r\n<p class=\"Tekst\" style=\"text-align: left;\">Afgjort den 18. juni 2012</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/06/2012"
        },
        {
            "displayName": "Accession",
            "displayValue": "W20120925225"
        },
        {
            "displayName": "Entydig dokumentidentifikation",
            "displayValue": "AA006579"
        },
        {
            "displayName": "Dato for indlæggelse",
            "displayValue": "19/06/2012"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9252"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "18/06/2012"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "12-70-00230"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}