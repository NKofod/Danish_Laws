{
    "id": 106708,
    "title": "1995 BSF 105   FORSLAG TIL FOLKETINGSBESLUTNING OM ALTERNATIVER TIL EU'S ØKONOMISKE OG   MONETÆRE UNION (ØMU) ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 105",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 105 </P>  \r\n\r\n<P></P>  \r\n\r\n<P>Forslag til folketingsbeslutning om alternativer til EU's Økonomiske og  \r\n\r\n Monetære Union (ØMU) </P>  \r\n\r\n<P></P>  \r\n\r\n<P>Fremsat af Keld Albrechtsen (EL) Frank Aaen (EL) </P>  \r\n\r\n<P></P>  \r\n\r\n<P>den 29. februar 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>&#187;Folketinget opfordrer regeringen til at arbejde for et europæisk  \r\n\r\n</P>  \r\n\r\n<P>valutasamarbejde efter følgende retningslinjer: </P>  \r\n\r\n<P>A. Som fastlagt ved folkeafstemningen den 18. maj 1993 deltager Danmark  \r\n\r\n ikke i en eventuel fælles EU-valuta, dvs. Danmark deltager ikke i Den  \r\n\r\n Økonomiske og Monetære Unions (ØMU'ens) tredje fase. </P>  \r\n\r\n<P>B. Kommende aftaler mellem Danmark og de lande, der deltager i en eventuel  \r\n\r\n gennemførelse af ØMU'ens tredje fase, må ikke på noget tidspunkt medføre en  \r\n\r\n indskrænkning af Danmarks valutariske, økonomiske og finanspolitiske  \r\n\r\n selvstændighed og må ej heller medføre, at Danmark kan rammes af sanktioner i  \r\n\r\n forbindelse med manglende overholdelse af konvergenskrav eller andre krav i  \r\n\r\n Den Økonomiske og Monetære Union. </P>  \r\n\r\n<P>C. Den danske regering bør i EU fremsætte et forslag om udsættelse af den  \r\n\r\n endelige beslutning om gennemførelse af ØMU'ens tredje fase og forslag om  \r\n\r\n alternativer til ØMU'en, herunder forslag om et europæisk valutasamarbejde  \r\n\r\n efter EMS-modellen, og således, at der tages fælles skridt til bekæmpelse af  \r\n\r\n den internationale valutaspekulation, f.eks. gennem indførelsen af afgifter  \r\n\r\n på valutahandel.&#171; </P>  \r\n\r\n<P> <I>Bemærkninger til forslaget</I>  Den ene af de fire danske undtagelser  \r\n\r\n i Maastricht-Traktaten vedrører tredje fase i Den Økonomiske og Monetære  \r\n\r\n Union. I forbindelse med folkeafstemningen den 18. maj 1993 blev det  \r\n\r\n fastlagt, at Danmark vil bruge denne undtagelse til at holde sig uden for den  \r\n\r\n fælles mønt, der ifølge beslutningerne på EU-topmødet i december 1995 skulle  \r\n\r\n træde i kraft i 1999. </P>  \r\n\r\n<P>Nærværende beslutningsforslag indeholder en understregning af den danske  \r\n\r\n undtagelse. </P>  \r\n\r\n<P>Derudover indeholder forslaget to dele: </P>  \r\n\r\n<P>1. Retningslinjer og betingelser for dansk deltagelse i en eventuel  \r\n\r\n kommende aftale mellem de lande, der deltager i ØMU'ens tredje fase, og et  \r\n\r\n antal lande, der ikke deltager. </P>  \r\n\r\n<P>2. Retningslinjer for udarbejdelsen af et europæisk alternativ til ØMU med  \r\n\r\n det sigte helt at undgå, at ØMU'ens tredje fase træder i kraft, dvs. undgå at  \r\n\r\n der oprettes en fælles mønt med deltagelse af en række EU-lande. </P>  \r\n\r\n<P> <I>ad 1:</I>  </P>  \r\n\r\n<P>Hvis den fælles mønt indføres, rejser det spørgsmålet om forholdet mellem  \r\n\r\n de valutaer, der opsluges i den fælles mønt, og de valutaer, herunder den  \r\n\r\n danske krone, som står udenfor. I den forbindelse har der været forslag om  \r\n\r\n bl.a. en &#187;solidaritetspagt&#171;. Hvis der indgås en sådan aftale, er  \r\n\r\n det naturligvis helt afgørende, at den fuldt ud respekterer det grundlag, som  \r\n\r\n blev vedtaget ved folkeafstemningen den 18. maj 1993. Det var derfor  \r\n\r\n tilfredsstillende, at økonomiminister Marianne Jelved i Folketingets  \r\n\r\n spørgetid den 21. februar 1996 understregede, at regeringen ikke har nogen  \r\n\r\n planeer om at lade Danmark underlægge de sanktioner, der gælder for  \r\n\r\n ØMU-lande, hvis de ikke opfylder en række kriterier om bl.a.  \r\n\r\n statsunderskuddets størrelse, de såkaldte konvergenskriterier. Det betyder,  \r\n\r\n at Danmark fortsat, også i forbindelse med en eventuel aftale med  \r\n\r\n ØMU-landene, f.eks. vil kunne vedtage en finanslov med større underskud end  \r\n\r\n fastsat af konvergenskriterierne, uden at Danmark af den grund kan rammes af  \r\n\r\n sanktioner fra EU eller fra EU's Centralbank. Økonomiministeren gav i  \r\n\r\n Folketingets spørgetid den 21. februar 1996 tilsagn om, at hvis regeringen  \r\n\r\n indgår i forhandlinger, som har forpligtende karakter på et eller andet  \r\n\r\n tidspunkt, så går den sædvanlige procedure, vi kender, igennem Europaudvalget  \r\n\r\n med mandatgivning. Forslagsstillerne finder, at det er tilfredsstillende, at  \r\n\r\n regeringen har givet dette løfte, men finder, at sagen er så vigtig, at der  \r\n\r\n ved folketingsbeslutning bør fastlægges rammer for et sådant eventuel  \r\n\r\n kommende mandat. Derfor er sådanne rammer indarbejdet som et led i nærværende  \r\n\r\n forslag til folketingsbeslutning. </P>  \r\n\r\n<P>De seneste måneders debat i medierne om ØMU-projektets problemer har i  \r\n\r\n stigende grad rejst kravet om enten en udsættelse eller en opgivelse af hele  \r\n\r\n projektet. Sidst kunne man se det i Det Fri Aktuelt den 15. februar 1996,  \r\n\r\n hvor både den tidligere vismand, Anders Ølgaard, og SiD's cheføkononom, Kaj  \r\n\r\n Vangskjær, siger, at der nu må findes et alternativ til ØMU'en. Ifølge Det  \r\n\r\n Fri Aktuelt &#187;. . . er (de) begge fortalere for et EMS-lignende  \r\n\r\n samarbejde med gensidige betingelser, der ikke helt indeholder ØMU'ens  \r\n\r\n strenge krav til den økonomiske politik&#171;. Og Kaj Vangskjær siger ligeud:  \r\n\r\n &#187;Jeg har svært ved at se fordelen for Danmark ved at gå med. En  \r\n\r\n opfyldelse af konvergenskravene kræver så store økonomiske stramninger i alle  \r\n\r\n de lande, der vil med, at det vil medføre større ledighed . . . De økonomiske  \r\n\r\n krav vil formentlig blive endnu skrappere, når først ØMU'en går i gang. Det  \r\n\r\n vil medføre politisk uro i hele EU.&#171; </P>  \r\n\r\n<P>Dengang man i 1991 forhandlede Maastricht-Traktaten på plads, forudså man  \r\n\r\n ikke den krise, som i 1992 og 1993 reelt ødelagde det eksisterende  \r\n\r\n EMS-samarbejde. Sammenbruddet i EMS'en kom, fordi EF-landene siden 1987 havde  \r\n\r\n søgt at fastholde den kursparitet, som eksisterede mellem landene. Men denne  \r\n\r\n politisk bestemte fastholdelse af kurserne var ikke i overensstemmelse med  \r\n\r\n den uens økonomiske politik, som de facto blev ført i EU-landene. Derfor  \r\n\r\n inviterede man nærmest til spekulation i de svage valutaer. Det var årsagen  \r\n\r\n til det endelige sammenbrud i EMS'en, som skete i august 1993, hvor  \r\n\r\n EU-landene blev tvunget af udviklingen til at opgive de snævre marginer for  \r\n\r\n deres landes valutakursudsving. Siden dette tidspunkt har EU's valutaer kunne  \r\n\r\n svinge med 15 pct. mod før 2 pct. </P>  \r\n\r\n<P>Akkurat som man fra 1987 fastholdt et politisk bestemt valutakursforhold,  \r\n\r\n har man i fastlæggelsen af ØMU-projektet overhovedet ikke forholdt sig til  \r\n\r\n den økonomiske og politiske situation i slutningen af dette århundrede, hvor  \r\n\r\n allerhøjst nogle få EU-lande vil kunne leve op til konvergenskravene, som de  \r\n\r\n er formuleret nu, og hvor et flertal ikke vil kunne leve op til kravene. Hvad  \r\n\r\n får det af konsekvenser for samarbejdet i EU? Arbejderbevægelsens Erhvervsråd  \r\n\r\n skriver i et notat den 17. januar 1996, at &#187;. . . et af disse spørgsmål  \r\n\r\n er, hvordan samarbejdet omkring udviklingen af det indre marked skal  \r\n\r\n fortsætte i en situation, hvor muligvis et flertal af EU-landene, såvel  \r\n\r\n absolut som med hensyn til stemmevægte, står uden for ØMU'ens tredje  \r\n\r\n fase.&#171; </P>  \r\n\r\n<P>Den tidligere engelske udenrigsminister, Douglas Hurd, skrev en kommentar  \r\n\r\n i Financial Times om ØMU'en, som blev citeret i Ritzau den 31. januar 1996.  \r\n\r\n Han sagde heri, at forholdet mellem de lande, der deltager i ØMU'en, og de,  \r\n\r\n der står uden for, skal undersøges. &#187;Det skete ikke i Maastricht, fordi  \r\n\r\n det blev forudsat, at alle vigtige lande ville være deltagere i ØMU . . . I  \r\n\r\n stedet for at forene de 15 EU-lande splitter ØMU landene i tre blokke: De,  \r\n\r\n der kan og vil tilslutte sig en fælles mønt i 1999; de, der sandsynligvis  \r\n\r\n kan, men ikke vil på dette tidspunkt; og de, der er ivrige efter at tilslutte  \r\n\r\n sig, men ikke kan.&#171; </P>  \r\n\r\n<P>Den tidligere overvismand, professor Anders Ølgaard, siger til Politiken  \r\n\r\n den 18. januar 1996, at i stedet for at køre videre med ØMU'en burde man  \r\n\r\n koncentrere sig om at udvikle et valutasamarbejde i stil med det gamle  \r\n\r\n EMS-system. Han siger yderligere: &#187;Det er lidt absurd, når flere  \r\n\r\n ministre siger, at vi på en gang lægger særlig vægt både på beskæftigelsen og  \r\n\r\n på at opfylde konvergenskriterierne. Det er jo selvmodsigende. Hvis man vil  \r\n\r\n gøre noget for beskæftigelsen, så gør man det jo ikke ved at stramme  \r\n\r\n finanspolitikken. Men konvergenskriterierne tilsiger jo netop, at man skal  \r\n\r\n stramme finanspolitikken.&#171; Han konstaterer derefter, at de nuværende  \r\n\r\n problemer er for intet at regne i forhold til de problemer, EU-landene får,  \r\n\r\n hvis først ØMU'en bliver til noget: &#187;Hvis ØMU'en skal have troværdighed,  \r\n\r\n så forudsætter det en fælles styring. Det betyder også, at de lande, som ikke  \r\n\r\n opfører sig efter reglerne, skal bankes på plads. Det problem har ingen  \r\n\r\n villet røre ved med en ildtang. ØMU'en skal kunne fungere både i lyst og nød  \r\n\r\n - også når konjunkturerne er dårlige. Hvis de internationale kapitalmarkeder  \r\n\r\n ikke længere tror på det, så ender det med, at det hele sprænger i stumper og  \r\n\r\n stykker, og så er vi først for alvor på spanden.&#171; </P>  \r\n\r\n<P>Et andet problem er, hvordan en opsplitning af EU-landene vil påvirke  \r\n\r\n samhandelen og den økonomiske aktivitet generelt. Det er ingen hemmelighed,  \r\n\r\n at de europæiske lande er kendetegnet ved en meget stor intern samhandel.  \r\n\r\n Dermed vil alle landene - også de store - have indlysende økonomiske  \r\n\r\n interesser i de andre landes økonomiske udvikling. Men til dato er der ingen  \r\n\r\n af de såkaldt ansvarlige blandt EU-landene, som overhovedet har forholdt sig  \r\n\r\n til den konkrete situation - hvis man absolut vil fremture og etablere ØMU'en  \r\n\r\n - hvordan relationerne økonomisk og valutarisk skal være mellem dem, der er  \r\n\r\n med i ØMU'en, og dem, der står udenfor! </P>  \r\n\r\n<P>I Europa-Kommissionen og blandt en række af de vigtigste politiske  \r\n\r\n beslutningstagere har realiseringen af ØMU'en nærmest antaget karakter af en  \r\n\r\n politisk-ideologisk nødvendighed på tværs af alle økonomiske og sociale  \r\n\r\n konsekvenser. F.eks. sagde chefen for Det Europæiske Monetære Institut,  \r\n\r\n Alexandre Lamfalussy, ifølge et Ritzau-telegram den 25. januar 1996, at  \r\n\r\n udsættelse eller total skrinlæggelse af Den Europæiske Monetære Union (ØMU)  \r\n\r\n vil virke som et &#187;politisk og økonomisk chok&#171; for Europa. Han  \r\n\r\n fortsatte: &#187;Maastricht-Traktaten er et afgørende led i den samlede  \r\n\r\n europæiske integrationsproces&#171;, og tilføjede, at hvis ØMU'en bliver lagt  \r\n\r\n på is &#187;. . . hvordan skal folk så kunne tro på den europæiske  \r\n\r\n udvikling?&#187;. En udsættelse af ØMU vil også kunne true EU's indre marked,  \r\n\r\n sagde han og fortsatte: &#187;Jeg er overbevist om, at vi ikke vil kunne  \r\n\r\n udnytte det indre marked fuldt ud, hvis vi ikke har en fælles mønt. Fraværet  \r\n\r\n af en sådan vil betyde usikkerhed, hvilket igen kan betyde fejlplacering af  \r\n\r\n økonomiske ressourcer. Bare tænkt på, hvordan USA ville fungere med 15  \r\n\r\n forskellige valutaer.&#171; </P>  \r\n\r\n<P>At et hovedformål med ØMU'en er politisk og ikke kun økonomisk blev til  \r\n\r\n fulde bekræftet af den franske regeringschef, Alain Juppe, da han den 20.  \r\n\r\n februar 1996 i den franske nationalforsamling ifølge Reuter skulle have sagt,  \r\n\r\n at den planlagte ØMU primært var et politisk projekt for at beskytte EU fra  \r\n\r\n de centrifugalkræfter, som ville træde i kraft i forbindelse med den  \r\n\r\n planlagte udvidelse af EU, og samtidig var projektet med til at forstærke det  \r\n\r\n fransk-tyske lederskab for Europa. Han sagde direkte: &#187;ØMU'en er først  \r\n\r\n og fremmest et politisk valg. Det er et spørgsmål om indflydelse, om de  \r\n\r\n europæiske nationers placering og rolle på den globale areana. . . Den eneste  \r\n\r\n tilbageblevne supermagt på Jorden har ikke længere en modvægt og handler  \r\n\r\n derfor med en supermagts reflekser i forhold til økonomi, politik og  \r\n\r\n handel.&#171; At der her er tale om strategiske franske interesser blev  \r\n\r\n understreget, da den tidligere franske præsident Valery Giscard d'Estaing  \r\n\r\n under den samme parlamentsdebat sagde, at Frankrig måtte fastholde det  \r\n\r\n nuværende paritetsforhold mellem Frankrig og Tyskland. Han understregede at  \r\n\r\n &#187;. . . vores nationale interesser. . . dikterer - i forbindelse med den  \r\n\r\n måde, som det europæiske system bliver organiseret på fremover og i  \r\n\r\n udmøntningen af ansvaret - at vores regering sørger for at fastholde en  \r\n\r\n streng paritet med Tyskland.&#171; </P>  \r\n\r\n<P> <I>ad 2:</I>  </P>  \r\n\r\n<P>Det står klart, at modstanden imod planerne om en fælles EU-valuta er  \r\n\r\n meget stor i befolkningerne. Det kom stærkt til udtryk under den franske  \r\n\r\n strejkebevægelse i 1995, og tilsvarende har tyske opinionsmålinger gang på  \r\n\r\n gang vist, at tilhængerne af den fælles mønt udgør et mindretal i den tyske  \r\n\r\n befolkning. Her i Danmark blev modstanden imod ØMU'en bekræftet i en  \r\n\r\n undersøgelse af Greens Analyseinstitut, som blev offentliggjort i Børsen den  \r\n\r\n 19. februar 1996. Her siger 57,6 pct. af de adspurgte nej til ØMU'en, og kun  \r\n\r\n 27,3 pct. siger ja. </P>  \r\n\r\n<P>Selv om Danmark har besluttet at stå uden for den fælles mønt og derfor  \r\n\r\n ikke trues af ØMU-planerne på samme måde som den tyske og franske befolkning,  \r\n\r\n så vil der alligevel set fra et dansk synspunkt være store fordele ved, at  \r\n\r\n ØMU-planerne helt opgives. </P>  \r\n\r\n<P>Det har vist sig, at konvergenskravene i Maastricht-Traktaten ikke kan  \r\n\r\n overholdes. Indtil nu ser kun et enkelt land, Luxembourg, ud til at kunne  \r\n\r\n opfylde konvergenskravene. Forsøget på at overholde disse krav i en økonomisk  \r\n\r\n tilbagegangssituation vil få meget alvorlige og negative konsekvenser for  \r\n\r\n beskæftigelsen og de sociale forhold og vil - forhåbentlig - give anledning  \r\n\r\n til en voldsom folkelig modstand. </P>  \r\n\r\n<P>Kombinationen af konservativ politik i en række store lande og  \r\n\r\n konvergenskravene vil være det samme som at starte en alvorlig social  \r\n\r\n konfrontation. Regeringerne afviser at gennemføre den nødvendige beskatning  \r\n\r\n af den bedst stillede del af befolkningen - og gennemfører ligefrem  \r\n\r\n skattenedsættelser for de velstillede, som det f.eks. er sket i Danmark i de  \r\n\r\n senere år, senest med afskaffelsen af formueskatten. Samtidig forsøger  \r\n\r\n regeringerne så at overholde konvergenskravene. Det fører til en dybt asocial  \r\n\r\n og beskæftigelsesfjendsk politik. </P>  \r\n\r\n<P>Professor Søren Kjeldsen-Kragh formulerer det i Politiken den 31. december  \r\n\r\n 1995 på denne måde: &#187;ØMU'en vil skabe større regionale og sociale  \r\n\r\n problemer, som derefter skal løses på EU-niveau. Man taler allerede i dag om  \r\n\r\n at indføre en konjunkturudligningsfond, hvilket indebærer et voksende  \r\n\r\n EU-budget. ØMU'en vil gøre det nødvendigt at føre fælles arbejdsmarkeds- og  \r\n\r\n socialpolitik, og deraf følger som en naturlig konsekvens, at  \r\n\r\n Europa-Parlamentet skal have lovgivende kompetence. Tilhængerne af denne  \r\n\r\n udvikling i de øvrige EU-lande lægger ikke skjul på, at den fælles mønt skal  \r\n\r\n være drivkraften bag etableringen af et Europas Forenede Stater.&#171; </P>  \r\n\r\n<P>Derfor er der behov for helt andre modeller end den liberalistiske  \r\n\r\n føderale ØMU-model. Hertil kommer, at ØMU-modellen også ud fra et  \r\n\r\n valutapolitisk synspunkt er et risikabelt, ja, dumdristigt projekt. Trods den  \r\n\r\n reelle opløsning af EMS-samarbejdet i 1993 har det europæiske valutasystem  \r\n\r\n vist sig at kunne fungere i den forstand, at de forskellige valutaer har  \r\n\r\n tilpasset sig, uden at det har ført til et sammenbrud i valutasystemet. </P>  \r\n\r\n<P>Imidlertid er der behov for en større solidaritet imod  \r\n\r\n valutaspekulationen. Nogle valutaer er givetvis på grund af  \r\n\r\n valutaspekulanternes angreb blevet tvunget til at gennemføre større  \r\n\r\n devalueringer, end den økonomiske udvikling i de pågældende lande reelt  \r\n\r\n betinger. Derfor er den norske og svenske krone formentlig i dag  \r\n\r\n undervurderet i forhold til den tyske mark og den danske krone. </P>  \r\n\r\n<P>Derfor må der tilstræbes et europæisk valutasystem, hvor de enkelte  \r\n\r\n valutakurser kan tilpasse sig hinanden i et smidigt system ud fra landenes  \r\n\r\n reelle økonomiske situation. En sådan europæisk valutaaftale bør ikke  \r\n\r\n gennemføres i EU-regi. Den bør være åben for andre lande, f.eks. Norge og  \r\n\r\n Island. </P>  \r\n\r\n<P>ØMU-modellen er usmidig og farlig, fordi den urealistisk fastlåser  \r\n\r\n kurserne, indtil spændingerne bliver for store. Det giver baggrund for store  \r\n\r\n valutakriser. Omvendt er der behov for et mere solidarisk system end det  \r\n\r\n nuværende. Der kan f.eks. indgås aftaler om, at landene rykker hinanden til  \r\n\r\n undsætning, hvis valutaspekulanterne angriber. Derimod bør der ikke indføres  \r\n\r\n urealistiske krav om, at valutakurserne skal fastlåses i forhold til den  \r\n\r\n tyske mark. Derfor synes EMS-modellen at være den indlysende rigtige løsning.  \r\n\r\n Den kan kombineres med internationale indgreb mod valutaspekulation, f.eks. i  \r\n\r\n form af en afgift på valutahandel. Hvis der f.eks. pålægges en afgift på 1  \r\n\r\n promille, vil det ikke medføre mærkbar gene for mindre valutahandler til  \r\n\r\n f.eks. turistformål, men vil gøre det kostbart at foretage de kæmpestore  \r\n\r\n flytninger af valuta, som finder sted i forbindelse med valutaspekulation.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/02/1996"
        },
        {
            "displayName": "Accession",
            "displayValue": "19951BA00105"
        },
        {
            "displayName": "Entydig dokumentidentifikation",
            "displayValue": "CL000105"
        },
        {
            "displayName": "Dato for førstegangsindlæggelse",
            "displayValue": "29/02/1996"
        },
        {
            "displayName": "Dato for indlæggelse",
            "displayValue": "29/02/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "105"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}