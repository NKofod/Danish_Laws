{
    "id": 133352,
    "title": "Cirkulære om nordisk udveksling af personale i statsadministrationen",
    "documentTypeId": "150",
    "isSagsforlobPeriodValid": true,
    "shortName": "CIR nr 9502 af 09/09/2010",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulære om Nordisk udveksling af personale i statsadministrationen</p>\r\n<p class=\"UnderTitel2\">(Indkaldelse af ansøgninger om stipendier til studieophold i Norden i 2011)</p>\r\n<p class=\"Tekst\" style=\"text-align: Center;\">(Til samtlige ministerier mv.)</p>\r\n<p class=\"Tekst\">\r\n   <span class=\"Bold\">Indledning</span>\r\n</p>\r\n<p class=\"Tekst\">Med det formål at fremme det nordiske samarbejde blev der efter vedtagelse i Nordisk Ministerråd i 1979 iværksat en udvekslingsordning for personale i statsadministrationerne i de nordiske lande.</p>\r\n<p class=\"Tekst\">Ordningen tager sigte på at give deltagerne mulighed for at udbygge kendskabet til administration, forvaltning og lovgivning i de andre nordiske lande. Udvekslingsordningen er ikke baseret på, at en deltager konkret bytter plads med en kollega i et andet nordisk land (men udelukker heller ikke dette).</p>\r\n<p class=\"Tekst\">\r\n   <span class=\"Bold\">Generelle bemærkninger</span>\r\n</p>\r\n<p class=\"Tekst\">Ordningen omfatter såvel tjenestemænd som overenskomstansatte. Opholdet skal vare mindst 1 måned og højst 1 år - og skal ligge inden for samme kalenderår.</p>\r\n<p class=\"Tekst\">Til at dække rejseudgifter samt de merudgifter til bolig mv., deltageren har under udvekslingsopholdet, er der på Nordisk Ministerråds budget afsat en bevilling, som fordeles til de enkelte nordiske lande.</p>\r\n<p class=\"Tekst\">Det beløb, der er til rådighed for Danmark, fordeles som stipendier til ophold ved statsinstitutioner i de øvrige nordiske lande samt Færøerne og Grønland.</p>\r\n<p class=\"Tekst\">Det er en forudsætning for tildeling af stipendium, at ministeriet/styrelsen bevilger tjenestefrihed med løn i den periode, opholdet varer. Det er det enkelte ministerium/styrelse, der tager stilling til spørgsmålet om tjenestefrihed med løn.</p>\r\n<p class=\"Tekst\">Hvis en stipendiat oppebærer rådighedstillæg i henhold til kollektiv aftale eller overenskomst, vil dette også kunne ydes under udvekslingsopholdet under forudsætning af, at han/hun under opholdet påtager sig en tilsvarende merarbejdsforpligtelse.</p>\r\n<p class=\"Tekst\">Under udvekslingsopholdet optjener stipendiaten sædvanlig lønanciennitet, ligesom opholdet ikke medfører ændring i den pensionsmæssige stilling.</p>\r\n<p class=\"Tekst\">\r\n   <span class=\"Bold\">Stipendiet</span>\r\n</p>\r\n<p class=\"Tekst\">For 2011 udgør stipendiet 9.000 d.kr. pr. måned og skal dække merudgifter til bolig og andet.</p>\r\n<p class=\"Tekst\">Ministerrådet godtgør desuden rejseudgifterne, når udvekslingsopholdet begynder og slutter. Godtgørelsen dækker billigste offentlige befordringsmiddel. Foretrækker en stipendiat at benytte dyrere befordring, må han/hun selv betale differencen.</p>\r\n<p class=\"Tekst\">Varer opholdet 6 måneder eller længere, kan stipendiaten endvidere få godtgjort familiemedlemmers rejseudgifter, hvis de flytter med, ligesom eventuelle udgifter til flytning af nødvendigt bohave i den forbindelse godtgøres. Herudover betales 1 fri hjemrejse under opholdet for stipendiaten og dennes familie.</p>\r\n<p class=\"Tekst\">Udgifter i forbindelse med tjenesterejser under udvekslingsopholdet afholdes af opholdsinstitutionen.</p>\r\n<p class=\"Tekst\">\r\n   <span class=\"Bold\">Etablering af udvekslingsopholdet</span>\r\n</p>\r\n<p class=\"Tekst\">Ansatte, der ønsker at benytte ordningen til et ophold i et andet nordisk land, må selv indgå aftale herom med den ønskede institution. Det forudsættes, at den ansattes ministerium/styrelse hjælper med at etablere de fornødne kontakter til den relevante myndighed.</p>\r\n<p class=\"Tekst\">\r\n   <span class=\"Bold\">Tildeling af stipendier</span>\r\n</p>\r\n<p class=\"Tekst\">Ved tildeling af stipendier lægges der vægt på,</p>\r\n<p class=\"Tekst\">1) at ansøgeren har haft en vis tjenestetid i staten,</p>\r\n<p class=\"Tekst\">2) at opholdet/studiet har en faglig tilknytning til ansøgerens arbejdsområde og er til gavn for både ansættelsesstedet og den ansatte,</p>\r\n<p class=\"Tekst\">3) at opholdet ikke varer mere end 1 år og ligger inden for et kalenderår.</p>\r\n<p class=\"Tekst\">\r\n   <span class=\"Bold\">Stipendiatens forpligtelser</span>\r\n</p>\r\n<p class=\"Tekst\">Stipendiaten har arbejdspligt under udvekslingsopholdet, ligesom han/hun må følge de i opholdsinstitutionen gældende bestemmelser om arbejdstid og udføre de arbejdsopgaver og arbejdsforpligtelser, der bliver pålagt. Der gælder tavshedspligt i overensstemmelse med de regler, som er fastsat på stedet, og der må underskrives erklæring herom, hvis opholdsinstitutionen ønsker dette.</p>\r\n<p class=\"Tekst\">Stipendiaten skal tilbagebetale stipendiet, hvis</p>\r\n<p class=\"Tekst\">1) arbejdspligten ikke overholdes,</p>\r\n<p class=\"Tekst\">2) udbetalt stipendium ikke er brugt i overensstemmelse med formålet,</p>\r\n<p class=\"Tekst\">3) udgifterne dækkes af andre stipendieordninger.</p>\r\n<p class=\"Tekst\">Senest 2 måneder efter hjemkomsten skal stipendiaten gennem sit danske ministerium/styrelse indsende udfyldt rapportskema om udvekslingsopholdet til Personalestyrelsen.</p>\r\n<p>Klik her for at downloade rapportskemaet.</p>\r\n<p class=\"Tekst\">Rapporten indsendes til Personalestyrelsen, som videresender et eksemplar til Nordisk Ministerråds sekretariat.</p>\r\n<p class=\"Tekst\">\r\n   <span class=\"Bold\">Ansøgninger</span>\r\n</p>\r\n<p class=\"Tekst\">Ansøgning om stipendium sendes gennem ansøgerens ministerium/styrelse til Personalestyrelsen, Frederiksholms Kanal 6, 1220 København K, og skal indeholde følgende oplysninger</p>\r\n<p class=\"Tekst\">1) ansøgerens navn, fødselsdato og adresse</p>\r\n<p class=\"Tekst\">2) stillingsbetegnelse, ansættelsesform, anciennitet og tjenestested</p>\r\n<p class=\"Tekst\">3) arbejdsopgaver i stillingen</p>\r\n<p class=\"Tekst\">4) med hvilken institution (navn og adresse) der er truffet aftale om ophold og for hvilket tidsrum</p>\r\n<p class=\"Tekst\">5) det beløb, der søges om (antal udvekslingsmåneder, rejseudgifter, hvilke familiemedlemmer der - ved ophold af mindst 6 måneders varighed - ønskes medbragt)</p>\r\n<p class=\"Tekst\">6) om ansøgeren er indstillet til eller har udsigt til at opnå andre stipendier eller tilskud, som kan bruges i samme studieøjemed og i bekræftende fald hvor stort beløb</p>\r\n<p class=\"Tekst\">7) eventuelle andre oplysninger bl.a. om tidligere udvekslingsophold.</p>\r\n<p class=\"Tekst\">Ansøgningen forsynes med <span class=\"Italic\">tjenestestedets </span>udtalelse om interessen i formålet med det ansøgte udvekslingsophold samt om, hvorvidt ministeriet/styrelsen agter at yde tjenestefrihed med løn.</p>\r\n<p class=\"Tekst\">\r\n   <span class=\"Bold\">Ansøgningsfrist</span>\r\n</p>\r\n<p class=\"Tekst\">Ansøgningsfristen er den 6. december 2010 med henblik på udvekslingsophold i 2011. Det er også muligt at søge senere, herunder i løbet af 2011, forudsat at der stadig er penge til rådighed. Ring i givet fald og hør nærmere.</p>\r\n<p class=\"Tekst\">\r\n   <span class=\"Bold\">Refusion af udgifter</span>\r\n</p>\r\n<p class=\"Tekst\">Det forudsættes, at vedkommende ministerium/styrelse udbetaler stipendier mv. forskudsvist. Stipendieudgifter mv. vil efterfølgende blive refunderet af Nordisk Ministerråd via Personalestyrelsen. <span class=\"Italic\">Ministeriet/styrelsen</span> skal derfor snarest muligt efter udvekslingsopholdets afslutning indsende refusionsanmodning bilagt dokumentation for de afholdte udgifter til Personalestyrelsen, som herefter sørger for refusionen.</p>\r\n<p class=\"Tekst\">\r\n   <span class=\"Bold\">Forsikring</span>\r\n</p>\r\n<p class=\"Tekst\">Under udvekslingsophold i <span class=\"Italic\">Sverige, Norge, Finland </span>og <span class=\"Italic\">Island</span> er stipendiaten omfattet af EØS-aftale, der trådte i kraft den 1. januar 1994. Dette indebærer, at stipendiaten i medfør af EF-forordning 1408/71 om social sikring af vandrende arbejdstagere, artikel 13, stk. 2, ltr. d, er omfattet af dansk social sikring under opholdet.</p>\r\n<p class=\"Tekst\">Det betyder, at stipendiaten i tilfælde af sygdom vil blive behandlet på lige fod med opholdslandets borgere.</p>\r\n<p class=\"Tekst\">Under udvekslingsophold i <span class=\"Italic\">Grønland</span> og på <span class=\"Italic\">Færøerne</span> gælder særlige regler.</p>\r\n<p class=\"Tekst\">\r\n   <span class=\"Bold\">Afbrydelse af ophold</span>\r\n</p>\r\n<p class=\"Tekst\">Hvis opholdet afbrydes, skal der gives meddelelse herom til Personalestyrelsen.</p>\r\n<p class=\"Tekst\">\r\n   <span class=\"Bold\">Afsluttende bemærkninger</span>\r\n</p>\r\n<p class=\"Tekst\">Cirkulæret har virkning fra underskriftsdatoen. Samtidig ophæves Finansministeriets cirkulære nr. 9936 af 2. december 2009, Perst. nr. 080-09.</p>\r\n<p class=\"Tekst\">\r\n   <span class=\"Bold\">Personalestyrelsen anmoder om, at de ansatte i ministeriet og underliggende institutioner gøres bekendt med udvekslingsordningen.</span>\r\n</p>\r\n<p class=\"Tekst\">Henvendelse om cirkulæret rettes til Personalestyrelsen, Henrik Bo</p>\r\n<p class=\"Tekst\">Nielsen (33 92 91 58 eller</p>\r\n<p>hbn@perst.dk</p>\r\n<p class=\"Tekst\">), Frederiksholms Kanal 6, 1220 København K.</p>\r\n<p class=\"Tekst\">Cirkulæret ligger på Personalestyrelsens hjemmeside</p>\r\n<p>www.perst.dk</p>\r\n<p class=\"Tekst\">.</p><div class=\"Givet\" id=\"Givet\"><p class=\"Givet\" align=\"center\">Personalestyrelsen, den 9. september 2010</p><p class=\"Sign1\" align=\"center\">Henrik Bo Nielsen</p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Udsendt som Perst.nr. 027-10"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/09/2010"
        },
        {
            "displayName": "Accession",
            "displayValue": "C20100950209"
        },
        {
            "displayName": "Entydig dokumentidentifikation",
            "displayValue": "AE001650"
        },
        {
            "displayName": "Dato for førstegangsindlæggelse",
            "displayValue": "11/09/2010"
        },
        {
            "displayName": "Dato for indlæggelse",
            "displayValue": "11/09/2010"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9502"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "09/09/2010"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Personalestyrelsen"
        },
        {
            "displayName": "Ressortministeriets journalnummer",
            "displayValue": "Finansministeriet, Personalestyrelsen, j.nr. 10-2430-17"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}