{
    "id": 113903,
    "title": "Bekendtgørelse om obligatorisk grunduddannelse som betingelse for at få beskikkelse som advokat",
    "documentTypeId": "60",
    "isSagsforlobPeriodValid": true,
    "shortName": "BEK nr 1473 af 12/12/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Krav om gennemførelse af en teoretisk grunduddannelse, eksamen og en praktisk prøve i retssagsbehandling</p><p class=\"Indholdsfortegnelse\"><a href=\"#Kap2\">Kapitel 2</a>   Grunduddannelsen og den teoretiske eksamen</p><p class=\"Indholdsfortegnelse\"><a href=\"#Kap3\">Kapitel 3</a>   Praktisk prøve i retssagsbehandling</p><p class=\"Indholdsfortegnelse\"><a href=\"#Kap4\">Kapitel 4</a>   Betaling af udgifter forbundet med deltagelse i grunduddannelsen mv.</p><p class=\"Indholdsfortegnelse\"><a href=\"#Kap5\">Kapitel 5</a>   Kursusudvalgets opgaver</p><p class=\"Indholdsfortegnelse\"><a href=\"#Kap6\">Kapitel 6</a>   Advokatsamfundets opgaver</p><p class=\"Indholdsfortegnelse\"><a href=\"#Kap7\">Kapitel 7</a>   Klager over den teoretiske eksamen eller den praktiske retssagsprøve</p><p class=\"Indholdsfortegnelse\"><a href=\"#Kap8\">Kapitel 8</a>   Dispensation</p><p class=\"Indholdsfortegnelse\"><a href=\"#Kap9\">Kapitel 9</a>   Ikrafttræden</p><p class=\"Indholdsfortegnelse\"><a href=\"#Kap10\">Kapitel 10</a>   Overgangsregler</p><div class=\"bjelke\">Den fulde tekst</div><p class=\"Titel2\">Bekendtgørelse om obligatorisk grunduddannelse som betingelse for at få beskikkelse som advokat</p><p class=\"Indledning2\">I medfør af § 119, stk. 5, i lov om rettens pleje, jf. lovbekendtgørelse nr. 1261 af 23. oktober 2007, fastsættes:</p><p class=\"Kapitel\"><a name=\"Kap1\">Kapitel 1</a></p><p class=\"KapitelOverskrift2\">Krav om gennemførelse af en teoretisk grunduddannelse, eksamen og en praktisk prøve i retssagsbehandling</p><p class=\"Paragraf\"><span class=\"ParagrafNr\">§ 1.</span> Det er en betingelse for at opnå advokatbeskikkelse, at den pågældende har gennemført en teoretisk grunduddannelse for advokater, har bestået en eksamen i forhold af særlig betydning for advokaterhvervet (den teoretiske eksamen) samt bestået en praktisk prøve i retssagsbehandling (retssagsprøven), jf. retsplejelovens § 119, stk. 2, nr. 5.</p><p class=\"Kapitel\"><a name=\"Kap2\">Kapitel 2</a></p><p class=\"KapitelOverskrift2\">Grunduddannelsen og den teoretiske eksamen</p><p class=\"Paragraf\"><span class=\"ParagrafNr\">§ 2.</span> På grunduddannelsen kan optages personer med en dansk juridisk bachelor- og kandidateksamen. Endvidere kan optages personer med en juridisk kandidateksamen fra en anden medlemsstat i Den Europæiske Union, eller i et land som er omfattet af en aftale med Fællesskabet, der indebærer anerkendelse her i landet af en udenlandsk juridisk kandidateksamen, såfremt den pågældende opfylder betingelserne for autorisation som advokatfuldmægtig, jf. retsplejelovens § 135 a. Det samme gælder for personer, der i et af de nævnte lande har bestået en juridisk bacheloreksamen og i Danmark har bestået en juridisk kandidateksamen.</p><p class=\"Paragraf\"><span class=\"ParagrafNr\">§ 3. </span> Den teoretiske grunduddannelse består af 20 kursusdage fordelt over et år, der afsluttes med en skriftlig eksamen. Eksamen udbydes mindst to gange årligt.</p><p class=\"Stk2\"><span class=\"StkNr\">Stk. 2.</span> Advokatsamfundet fastsætter de nærmere retningslinjer for tilmelding og afmelding til grunduddannelsens kurser samt eksamen.</p><p class=\"Stk2\"><span class=\"StkNr\">Stk. 3.</span> En deltager skal have opnået bedømmelsen bestået, for at eksamensbevis kan udstedes. En deltager kan højest indstille sig til eksamen tre gange, medmindre der foreligger særlige grunde, jf. herved § 18.</p><p class=\"Kapitel\"><a name=\"Kap3\">Kapitel 3</a></p><p class=\"KapitelOverskrift2\">Praktisk prøve i retssagsbehandling</p><p class=\"Paragraf\"><span class=\"ParagrafNr\">§ 4.</span> Retssagsprøven i henhold til retsplejelovens § 119, stk. 5, består i førelsen af én sag for byretten, landsretten eller Sø- og Handelsretten. Retten vurderer, om sagen er egnet til at udgøre grundlaget for retssagsprøven. Ved vurderingen heraf skal der lægges vægt på, om sagen er af en sådan karakter, at det må antages at være muligt at vurdere den pågældendes evner til at deltage i retssagsbehandling.</p><p class=\"Stk2\"><span class=\"StkNr\">Stk. 2.</span> Retten kan på ethvert tidspunkt beslutte at tilbagekalde en beslutning om at godkende en retssag som egnet til at udgøre retssagsprøven, såfremt forudsætningerne for sagens egnethed bortfalder.</p><p class=\"Stk2\"><span class=\"StkNr\">Stk. 3.</span> Personer, der i medfør af § 2 opfylder betingelserne for at tilmelde sig grunduddannelsen, kan indstille sig til retssagsprøven. Kandidaten kan højest indstille sig til retssagsprøven tre gange, medmindre der foreligger særlige grunde, jf. herved § 18. Kandidaten skal have opnået bedømmelsen bestået, for at eksamensbevis kan udstedes.</p><p class=\"Paragraf\"><span class=\"ParagrafNr\">§ 5.</span> Medvirker der alene én dommer i en retssag, der skal tjene som retssagsprøve, skal denne bistås af en censor ved vurderingen af, om ansøgeren har bestået retssagsprøven. Medvirker der en juridisk dommer og to sagkyndige dommere, skal den juridiske dommer ligeledes bistås af en censor. Medvirker der tre juridiske dommere i sagen, skal der ikke medvirke en censor.</p><p class=\"Stk2\"><span class=\"StkNr\">Stk. 2.</span> Kandidaten har bestået retssagsprøven, hvis den juridiske dommer og censor henholdsvis de tre juridiske dommere er enige herom. Hvis kandidaten ikke består, meddeles en begrundelse herfor, men der gives ikke oplysning om stemmefordelingen blandt dommere og censor.</p><p class=\"Stk2\"><span class=\"StkNr\">Stk. 3.</span> Censorer, der i medfør af stk. 1skal deltage i retssagsprøven, udpeges af Advokatsamfundet. Det er en betingelse for udpegning som censor, at den pågældende er eller har været advokat eller ansat i en juridisk stilling ved domstolene eller politi- eller anklagemyndigheden og har betydelig erfaring i behandlingen af retssager.</p><p class=\"Paragraf\"><span class=\"ParagrafNr\">§ 6.</span> Hvis det ikke viser sig muligt for kandidaten at finde en egnet sag til retssagsprøven, kan kandidaten, når der resterer højest et år af kandidatens fuldmægtigtid, ansøge kursusudvalget om, at retssagsprøven gennemføres som en fiktiv retssag.</p><p class=\"Stk2\"><span class=\"StkNr\">Stk. 2.</span> Deltagelse i den fiktive retssag skal tilbydes af Advokatsamfundet mindst to gange årligt.</p><p class=\"Stk2\"><span class=\"StkNr\">Stk. 3.</span> Den fiktive retssag skal gennemføres under medvirken af en dommer og en censor, der udpeges af Advokatsamfundet, for så vidt angår dommeren efter fælles indstilling fra præsidenterne for landsretterne, Sø- og Handelsretten samt byretterne.</p><p class=\"Paragraf\"><span class=\"ParagrafNr\">§ 7. </span> Tilmelding til deltagelse i retssagsprøven skal ske til Advokatsamfundet senest 4 uger inden den mundtlige forhandlings gennemførelse i retten.</p><p class=\"Stk2\"><span class=\"StkNr\">Stk. 2.</span> Ansøgning om deltagelse i en fiktiv retssag i medfør af § 6, stk. 1, skal indgives til Kursusudvalget senest 8 uger inden afviklingen af retssagsprøven.</p><p class=\"Kapitel\"><a name=\"Kap4\">Kapitel 4</a></p><p class=\"KapitelOverskrift2\">Betaling af udgifter forbundet med deltagelse i grunduddannelsen mv.</p><p class=\"Paragraf\"><span class=\"ParagrafNr\">§ 8. </span> Advokaten, hos hvem en advokatfuldmægtig er autoriseret på faktureringstidspunktet, afholder udgifterne til den pågældende advokatfuldmægtigs deltagelse i den teoretiske grunduddannelse, eksamen og retssagsprøven, jf. retsplejelovens § 126, stk. 3.</p><p class=\"Stk2\"><span class=\"StkNr\">Stk. 2.</span> Betalingen af udgifter i medfør af stk. 1 til deltagelse i den teoretiske grunduddannelse, eksamen og retssagsprøven opkræves af Advokatsamfundet. Betalingen omfatter udgifter, der er nødvendige for afholdelsen af grunduddannelsens kurser, eksamen og retssagsprøven, herunder udgifter til kursusmateriale, undervisning, honorarer og administration.</p><p class=\"Stk2\"><span class=\"StkNr\">Stk. 3.</span> Eventuelle realiserede over- eller underskud oppebæres, henholdsvis afholdes af Advokatsamfundet.</p><p class=\"Kapitel\"><a name=\"Kap5\">Kapitel 5</a></p><p class=\"KapitelOverskrift2\">Kursusudvalgets opgaver</p><p class=\"Paragraf\"><span class=\"ParagrafNr\">§ 9.</span> Justitsministeriet nedsætter et kursusudvalg, der har til opgave at fastsætte retningslinjer for indholdet og tilrettelæggelsen af grunduddannelsen, for ansættelse og afskedigelse af lærere og for den teoretiske eksamen. Kursusudvalget fastsætter endvidere nærmereretningslinjer for retssagsprøven, herunder den fiktive retssag, efter forhandling med præsidenterne for landsretterne, Sø- og Handelsretten samt byretterne.</p><p class=\"Stk2\"><span class=\"StkNr\">Stk. 2.</span> Advokatsamfundet yder kursusudvalget den nødvendige sekretariatsbistand.</p><p class=\"Paragraf\"><span class=\"ParagrafNr\">§ 10.</span> Kursusudvalget kan bestemme, at ansættelse og afskedigelse af lærere og eksaminatorer ved den teoretiske grunduddannelse skal forelægges udvalget til godkendelse. Censorer indstilles af Advokatsamfundet og udpeges og afskedigesaf Kursusudvalget.</p><p class=\"Stk2\"><span class=\"StkNr\">Stk. 2.</span> Udvalget fastsætter betalingen for deltagelse i grunduddannelsens kurser, eksamen og retssagsprøven, jf. herved § 8. Kursusudvalget kan ikke indføre adgangsregulering eller mødepligt på kurserne.</p><p class=\"Stk2\"><span class=\"StkNr\">Stk. 3.</span> Kursusudvalget fastsætter retningslinjer for udbetaling af honorar og transportrefusion til censorer samt til de dommere, der deltager i en fiktiv retssag. Kursusudvalget fastsætter endvidere retningslinjer for udbetaling af honorar og transportrefusion til andre medvirkende i en fiktiv retssag.</p><p class=\"Stk2\"><span class=\"StkNr\">Stk. 4.</span> Kursusudvalgets retningslinjer for kursernes indhold og tilrettelæggelse af undervisningen og retningslinjerne for retssagsprøven skal godkendes af justitsministeren. Det samme gælder udvalgets fastsættelse af deltagernes betaling for tilmelding til kurserne og til eksamen og retssagsprøven samt betaling for det i § 19, stk. 3, nævnte kursusmateriale.</p><p class=\"Paragraf\"><span class=\"ParagrafNr\">§ 11.</span> Kursusudvalgets beslutninger træffes ved almindelig stemmeflerhed. I tilfælde af stemmelighed er formandens stemme afgørende.</p><p class=\"Paragraf\"><span class=\"ParagrafNr\">§ 12. </span> Kursusudvalget består af 8 personer, der udpeges af justitsministeren. Heraf udpeges tre medlemmer efter indstilling fra Advokatrådet, to medlemmer efter indstilling fra Foreningen af Advokater og Advokatfuldmægtige i DJØF<span class=\"Bold\">, </span>et medlem efter fælles indstilling fra præsidenterne for landsretterne, Sø- og Handelsretten samt byretterne samt et medlem efter indstilling fra Danmarks Jurist- og Økonomforbund. Et medlem udpeges som repræsentant for Justitsministeriet. Kursusudvalget vælger selv sin formand.</p><p class=\"Stk2\"><span class=\"StkNr\">Stk. 2.</span> Kursusudvalgets medlemmer udpeges for en periode af to år. Fratræder et medlem inden udløbet af toårsperioden, udpeges et nyt medlem kun for den resterende del af perioden.</p><p class=\"Stk2\"><span class=\"StkNr\">Stk. 3.</span> Udgifterne til kursusudvalgets drift indgår i grunduddannelsens regnskab. Udvalgets medlemmer modtager ikke honorar for udvalgsarbejdet men kan få rimelige udgifter til transport og forplejning refunderet.</p><p class=\"Stk2\"><span class=\"StkNr\">Stk. 4.</span> Kursusudvalgets forretningsorden skal godkendes af justitsministeren.</p><p class=\"Kapitel\"><a name=\"Kap6\">Kapitel 6</a></p><p class=\"KapitelOverskrift2\">Advokatsamfundets opgaver</p><p class=\"Paragraf\"><span class=\"ParagrafNr\">§ 13.</span> Advokatsamfundet forestår grunduddannelsen, eksamen og den praktiske retssagsprøve på grundlag af de retningslinjer, der er fastsat af kursusudvalget, jf. § 9, stk. 1.</p><p class=\"Stk2\"><span class=\"StkNr\">Stk. 2.</span> Advokatsamfundet skal årligt indsende budget og regnskab for kursernes drift til Justitsministeriet til brug for justitsministerens godkendelse af den fastsatte betaling for tilmelding til kurserne, eksamen og retssagsprøven.</p><p class=\"Kapitel\"><a name=\"Kap7\">Kapitel 7</a></p><p class=\"KapitelOverskrift2\">Klager over den teoretiske eksamen eller den praktiske retssagsprøve</p><p class=\"Paragraf\"><span class=\"ParagrafNr\">§ 14.</span> Klage over afviklingen og bedømmelsen af den teoretiske eksamen samt klage over bedømmelsen af retssagsprøven kan indgives til kursusudvalget. Klagen skal indgives senest to uger efter, at resultatet af eksamination eller retssagsprøven er blevet meddelt den pågældende eller bekendtgjort.</p><p class=\"Stk2\"><span class=\"StkNr\">Stk. 2.</span> Klagen kan sendes som digital kommunikation. En klage sendt som digital kommunikation skal være forsynet med digital signatur.</p><p class=\"Stk2\"><span class=\"StkNr\">Stk. 3.</span> Kursusudvalgets sekretariat forelægger snarest muligt klagen for den eksaminator og censor, der har deltaget i eksaminationen, henholdsvis den eller de juridiske dommere og censor, der i medfør af § 5, stk. 1, eller § 6, stk. 3, har deltaget i retssagsprøven.</p><p class=\"Paragraf\"><span class=\"ParagrafNr\">§ 15.</span> Ved klage over den teoretiske eksamen kan eksaminator og censor efter en fornyet gennemgang beslutte at ændre bedømmelsen ”ikke bestået” til bedømmelsen ”bestået” eller indstille til kursusudvalget enten at fastholde den oprindelige bedømmelse eller at ophæve eksaminationen, således at den ikke medregnes i de i § 3, stk. 3, nævnte tre forsøg. Beslutning om at ændre en bedømmelse fra ”ikke bestået” til bedømmelsen ”bestået” eller om at ophæve eksaminationen kræver, at eksaminator og censor er enige herom.</p><p class=\"Stk2\"><span class=\"StkNr\">Stk. 2.</span> Kursusudvalget kan beslutte at fastholde bedømmelsen, at ophæve eksaminationen eller at ændre bedømmelsen ”ikke bestået” til bedømmelsen ”bestået”.</p><p class=\"Paragraf\"><span class=\"ParagrafNr\">§ 16.</span> Ved klage over retssagsprøven kan de tre juridiske dommere henholdsvis den juridiske dommer og censor efter en fornyet gennemgang beslutte at fastholde bedømmelsen, at ændre bedømmelsen ”ikke bestået” til bedømmelsen ”bestået” eller at ophæve prøven, således at den ikke medregnes i de i § 4, stk. 3, nævnte tre forsøg.</p><p class=\"Stk2\"><span class=\"StkNr\">Stk. 2.</span> En beslutning efter stk. 1 om at ændre en bedømmelse fra ”ikke bestået” til bedømmelsen ”bestået” eller om at ophæve prøven kræver, at de tre juridiske dommere henholdsvis den juridiske dommer og censor er enige herom.</p><p class=\"Stk2\"><span class=\"StkNr\">Stk. 3.</span> Hvis de tre juridiske dommere, henholdsvis den juridiske dommer og censor, i medfør af stk. 1 har meddelt kursusudvalget, at den oprindelige bedømmelse fastholdes, kan kursusudvalget, hvis der foreligger særlige omstændigheder, beslutte, at prøven ikke medregnes i de i § 4, stk. 3, nævnte tre forsøg. Kursusudvalget kan ikke ændre bedømmelsen ”ikke bestået” til ”bestået”.</p><p class=\"Paragraf\"><span class=\"ParagrafNr\">§ 17.</span> Behandlingen af en klage over den teoretiske eksamen eller retssagsprøven skal så vidt muligt være afsluttet og resultatet meddelt klageren senest to måneder efter klagens indgivelse.</p><p class=\"Paragraf\"><span class=\"ParagrafNr\">§ 18.</span> Anmodning om deltagelse i en eksamen eller retssagsprøve ud over de i § 3, stk. 3, og § 4, stk. 3, nævnte tre forsøg kan indgives til kursusudvalget. Kursusudvalget vurderer herefter, om der foreligger sådanne særlige grunde, at anmodningen skal imødekommes.</p><p class=\"Stk2\"><span class=\"StkNr\">Stk. 2.</span> Behandlingen af en anmodning efter stk. 1 skal så vidt muligt være afsluttet og resultatet meddelt den pågældende senest to måneder efter anmodningens indgivelse.</p><p class=\"Kapitel\"><a name=\"Kap8\">Kapitel 8</a></p><p class=\"KapitelOverskrift2\">Dispensation</p><p class=\"Paragraf\"><span class=\"ParagrafNr\">§ 19.</span> Justitsministeren kan i særlige tilfælde, når de fornødne kundskaber må anses for at være tilegnet på anden vis, efter høring af kursusudvalget, helt eller delvis fritage fra kravet i retsplejelovens § 119, stk. 2, nr. 5, om gennemførelse af den teoretiske grunduddannelse.</p><p class=\"Stk2\"><span class=\"StkNr\">Stk. 2.</span> I tilfælde, hvor den pågældende har haft et så alsidigt og advokatrelevant karriereforløb, at der ikke er grund til at betvivle, at den pågældende vil være i stand til på fuldt forsvarlig vis at udøve advokatvirksomhed, kan justitsministeren endvidere efter høring af kursusudvalget fritage fra kravet i retsplejelovens § 119, stk. 2, nr. 5, om eksamen og kravet om den praktiske prøve i retssagsbehandling.</p><p class=\"Stk2\"><span class=\"StkNr\">Stk. 3.</span> En person, som har opnået fritagelse fra kravet om gennemførelse af den teoretiske grunduddannelse, har ret til mod betaling at få udleveret et eksemplar af det benyttede kursusmateriale.</p><p class=\"Kapitel\"><a name=\"Kap9\">Kapitel 9</a></p><p class=\"KapitelOverskrift2\">Ikrafttræden</p><p class=\"Paragraf\"><span class=\"ParagrafNr\">§ 20.</span> Bekendtgørelsen træder i kraft den 1. januar 2008.</p><p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 1129 af 13. december 1996 om obligatorisk efteruddannelse som betingelse for at få beskikkelse som advokat.</p><p class=\"Kapitel\"><a name=\"Kap10\">Kapitel 10</a></p><p class=\"KapitelOverskrift2\">Overgangsregler</p><p class=\"Paragraf\"><span class=\"ParagrafNr\">§ 21. </span> Reglerne i denne bekendtgørelse finder ikke anvendelse for personer, der inden den 1. januar 2008 i medfør af de hidtil gældende regler i retsplejelovens § 119, stk. 6, har tilmeldt sig eller har gennemført en teoretisk efteruddannelse på områder af særlig betydning for advokater. For disse personer finder reglerne i bekendtgørelse nr. 1129 af 13. december 1996 om obligatorisk efteruddannelse som betingelse for at få beskikkelse som advokat fortsat anvendelse. Disse personer kan således beskikkes som advokat, selv om de ikke opfylder betingelserne i denne bekendtgørelse, herunder kravet om en praktisk prøve i retssagsbehandling. Det er en forudsætning, at efteruddannelsen er afsluttet senest den 31. december 2009, og at eksamen er bestået senest den 31. januar 2011. Personer, der er omfattet af ordningen forud for den 1. januar 2008, kan dog vælge at overgå til de nye regler.</p><p class=\"Stk2\"><span class=\"StkNr\">Stk. 2.</span> Personer, der har bestået juridisk kandidateksamen før den 1. januar 1997, kan beskikkes som advokat, uanset at de ikke opfylder betingelserne i denne bekendtgørelse.</p><p class=\"Paragraf\"><span class=\"ParagrafNr\">§ 22.</span> Grunduddannelsen udbydes første gang med start i august 2008. Den teoretiske eksamen udbydes første gang i juni 2009. Prøven i den fiktive retssag, der i 2008 kun udbydes én gang, udbydes første gang i 2. halvår 2008.</p><p class=\"Stk2\"><span class=\"StkNr\">Stk. 2.</span> Almindelig Del på den hidtidige grunduddannelse udbydes ikke længere. Specialmodulerne udbydes i nødvendigt omfang i 2008 og 2009.</p><p class=\"Paragraf\"><span class=\"ParagrafNr\">§ 23. </span> Har en deltager ikke-beståede eksamensforsøg fra advokateksamen fra en ordning før denne bekendtgørelses ikrafttræden, trækkes disse ikke-beståede forsøg fra i de i § 3, stk. 3, nævnte tre eksamensforsøg.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Justitsministeriet, den 12. december 2007</I></P><P CLASS=SIGN1 ALIGN=\"CENTER\">Lene Espersen</P><P CLASS=SIGN2 ALIGN=\"RIGHT\">/ Birgit Thostrup Christensen</P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2007"
        },
        {
            "displayName": "Accession",
            "displayValue": "B20070147305"
        },
        {
            "displayName": "Entydig dokumentidentifikation",
            "displayValue": "AA004025"
        },
        {
            "displayName": "Dato for førstegangsindlæggelse",
            "displayValue": "21/12/2007"
        },
        {
            "displayName": "Dato for indlæggelse",
            "displayValue": "21/12/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1473"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "12/12/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Justitsministeriet"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2007-440-0156"
        },
        {
            "displayName": "Stikord",
            "displayValue": "dispensation, Eksamen, Klage, Kursusudvalg, Retssagsprøve"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}