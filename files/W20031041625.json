{
    "id": 10622,
    "title": "Klage over manglende tilsyn med psykiatrisk patient",
    "documentTypeId": "240",
    "isSagsforlobPeriodValid": true,
    "shortName": "KEN nr 10416 af 20/07/2003",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n En 55-årig mand, som led af en maniodepressiv lidelse og var i  \r\n\r\n antipsykotisk behandling, blev indlagt på psykiatrisk afdeling på grund af  \r\n\r\n tvangstanker og selvmordstanker. Under indlæggelsen blev hans tilstand bedre,  \r\n\r\n og lægerne overflyttede ham til åbent afsnit og senere til åbent  \r\n\r\n 5-døgnsafsnit,  \r\n\r\n således at han kunne være hjemme i weekenden. Efter en weekend hjemme var  \r\n\r\n patienten forpint og rastløs samt plaget af selvmordsimpulser. Dagen efter  \r\n\r\n forlod patienten afdelingen, hvorfor personalet kontaktede politiet. Senere  \r\n\r\n samme dag blev personalet kontaktet af politiet, som oplyste, at patienten  \r\n\r\n havde begået selvmord.  \r\n\r\n<BR>  \r\n\r\n<BR>  \r\n\r\n Der blev klaget over, at personalet ikke førte tilstrækkeligt tilsyn med  \r\n\r\n patienten  \r\n\r\n under indlæggelsen.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Klage  \r\n\r\n over manglende tilsyn med psykiatrisk patient  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Aendringspunkt\">  \r\n\r\n Nævnet fandt ikke grundlag for at kritisere lægernes og  \r\n\r\n sygeplejerskernes behandling af patienten. Nævnet fandt dog, at det havde  \r\n\r\n været  \r\n\r\n hensigtsmæssigt, om lægerne om formiddagen den 26. februar 2001 havde  \r\n\r\n foranstaltet aflåsningen af hoveddøren til sengeafsnittet, indtil patienten  \r\n\r\n var  \r\n\r\n blevet vurderet af en læge. Da det ikke var muligt for Patientklagenævnet at  \r\n\r\n finde frem til den ansvarlige læge, blev afgørelsen sendt til afdelingens  \r\n\r\n administrerende overlæge til orientering.  \r\n\r\n</P>  \r\n\r\n<P class=\"Aendringspunkt\">  \r\n\r\n Nævnet lagde blandt andet vægt på, at patienten grundet  \r\n\r\n risiko for nyt selvmordsforsøg blev indlagt på skærmet/lukket sengeafsnit,  \r\n\r\n men  \r\n\r\n at hans tilstand efter 3 dage var bedre, idet han tog afstand fra  \r\n\r\n selvmordstankerne. Han blev derfor overflyttet til åbent afsnit. Da han  \r\n\r\n fortsat  \r\n\r\n tog afstand fra selvmordstanker, blev han herefter overflyttet til åbent  \r\n\r\n 5-døgnsafsnit. Den 19. februar 2001 spurgte han atter til behandling med  \r\n\r\n elektrochok, hvilket lægerne drøftede muligheden for, idet man havde indtryk  \r\n\r\n af,  \r\n\r\n at patienten var tiltagende depressiv. Som forberedelse til en sådan  \r\n\r\n behandling  \r\n\r\n påbegyndte lægerne herefter aftrapning af præparatet Lexotan. Den 25. februar  \r\n\r\n 2001 vendte patienten tilbage efter et weekendbesøg i hjemmet, og lægerne  \r\n\r\n fandt  \r\n\r\n ham urolig, forpint og rastløs, plaget af selvbebrejdelser og  \r\n\r\n selvmordsimpulser. Lægerne ordinerede fast vagt, som imidlertid ikke kunne  \r\n\r\n lade  \r\n\r\n sig gøre, hvorfor personalet på åbent afsnit i stedet overvågede patienten.  \r\n\r\n</P>  \r\n\r\n<P class=\"Aendringspunkt\">  \r\n\r\n Ifølge en sygeplejerskes udtalelse til sagen indebar overvågningen  \r\n\r\n konstant opsyn undtagen ved toiletbesøg og ved ophold på egen stue. Den 26.  \r\n\r\n februar 2001 vækkede hun patienten og talte med ham, da han havde spist  \r\n\r\n morgenmad, og hun havde ikke indtryk af, at han var i en overhængende  \r\n\r\n selvmordsfare. Hun kontrollerede jævnligt, at han sad i dagligstuen, mens hun  \r\n\r\n delte medicin ud. Hun gik herefter ind for at rapportere til det øvrige  \r\n\r\n personale om hans tilstand, og da hun kom ud, var patienten gået. Hun  \r\n\r\n alarmerede herefter kollegerne, som kontaktede politiet. Senere orienterede  \r\n\r\n politiet afdelingen om, at patienten havde begået selvmord.  \r\n\r\n</P>  \r\n\r\n<P class=\"Aendringspunkt\">  \r\n\r\n Nævnet oplyste, at mellem 5 % og 15 % af selvmord  \r\n\r\n indtræffer hos patienter, der er indlagt på psykiatrisk afdeling eller netop  \r\n\r\n udskrevet herfra. Patienter lidende af stemningssydom kan være vanskelige at  \r\n\r\n vurdere, fordi de kan være tilbøjelige til at skjule eller underdrive deres  \r\n\r\n symptomer og fremtræde mindre nedtrykte, end de i virkeligheden er.  \r\n\r\n Patienternes  \r\n\r\n stemningsomslag kan ændre sig næsten fra minut til minut og eventuelt udvikle  \r\n\r\n sig i en såkaldt depressiv raptus med desperate selvmordshandlinger præget af  \r\n\r\n målbevidsthed ofte i form af drastiske sikre metoder.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/11/2006"
        },
        {
            "displayName": "Accession",
            "displayValue": "W20031041625"
        },
        {
            "displayName": "Entydig dokumentidentifikation",
            "displayValue": "AI002604"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10416"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "20/07/2003"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Indenrigs- og Sundhedsmin., Sundhedsvæsenets Patientklagenævn, j.nr. 0336911"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}