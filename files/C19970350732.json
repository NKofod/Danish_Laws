{
    "id": 87082,
    "title": "At-meddelelse nr. 2.03.2, november 1997 Anvendelse af transportable stiger ",
    "documentTypeId": "720",
    "isSagsforlobPeriodValid": false,
    "shortName": "MED nr 3507 af 01/11/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-meddelelse nr. 2.03.2, november 1997  \r\n\r\n Anvendelse af transportable stiger </H1>  \r\n\r\n<P></P>  \r\n\r\n<BR>  \r\n\r\n<P>Denne At-meddelelse oplyser om krav til og anvendelse af transportable  \r\n\r\n stiger. </P>  \r\n\r\n<P>Færdsel og arbejde på stiger er forbundet med stor ulykkesrisiko og store  \r\n\r\n fysiske belastninger, der kan medføre overbelastning af led, muskler og  \r\n\r\n kredsløb. </P>  \r\n\r\n<P>Ulykkesrisikoen skyldes i høj grad, at stiger opstilles på et forkert  \r\n\r\n underlag (fx blødt eller glat), at de opstilles med forkert hældning, eller  \r\n\r\n at der udføres opgaver fra stiger, som burde have været udført fra stillads,  \r\n\r\n lift eller anden sikker arbejdsplatform. </P>  \r\n\r\n<P>Belastningerne skyldes dels, at arbejdet må udføres i fastlåst stilling af  \r\n\r\n hensyn til stabilitet og kropsbalance, dels at der må indtages  \r\n\r\n uhensigtsmæssige stillinger for at opnå gode syns- og rækkeafstande. Dette  \r\n\r\n belaster ben og ryg. </P>  \r\n\r\n<P>Der arbejdes ofte langt fra stigen med stor rækkeafstand og med armene  \r\n\r\n over skulderhøjde, hvilket primært belaster nakke og skulder. </P>  \r\n\r\n<P>Længevarende stående arbejde på smalle trin kan give træthed og smerter i  \r\n\r\n ankler og fødder. </P>  \r\n\r\n<P>Manglende muligheder for at bevæge fødder og ben under arbejdet belaster  \r\n\r\n kredsløbet. Også statisk arbejde kan belaste kredsløbet. </P>  \r\n\r\n<P> <B>Indledning</B>  </P>  \r\n\r\n<P>En stige er et teknisk hjælpemiddel, der først og fremmest er beregnet til  \r\n\r\n brug for, at personer kan komme fra et niveau til et andet niveau, dvs. som  \r\n\r\n en midlertidig adgangsvej. For permanente adgangsveje se At-anvisning nr.  \r\n\r\n 2.2.0.1 om maskiner og maskinanlæg. </P>  \r\n\r\n<P>Der kan dog også, på visse betingelser, udføres arbejde fra stige, jf.  \r\n\r\n afsnittet om anvendelse. </P>  \r\n\r\n<P>Arbejde fra stige skal planlægges, og det skal vurderes, om arbejdet kan  \r\n\r\n udføres fra stillads, lift eller anden sikker arbejdsplatform. </P>  \r\n\r\n<P>Hvis stiger bruges/opbygges som stillads, skal bestemmelserne i  \r\n\r\n Arbejdstilsynets bekendtgørelse nr. 670 af 7. august 1995 om ændring af  \r\n\r\n bekendtgørelse om anvendelse af tekniske hjælpemidler (stilladser)  \r\n\r\n overholdes. </P>  \r\n\r\n<P> <B>Område</B>  </P>  \r\n\r\n<P>At-meddelelsen omfatter løse stiger af træ, glasfiber, stål eller letmetal  \r\n\r\n m.m. herunder følgende arter stiger: </P>  \r\n\r\n<P> <B>Enkeltstiger:</B>  </P>  \r\n\r\n<P>Stiger med udelte vanger. </P>  \r\n\r\n<P> <B>Dobbeltstiger (Wienerstiger):</B>  </P>  \r\n\r\n<P>En dobbeltstige (wienerstige) består af to enkeltstiger hængslet  \r\n\r\n symmetrisk i det fælles toppunkt og opstillet i A-figur. </P>  \r\n\r\n<P> <B>Trappestiger:</B>  </P>  \r\n\r\n<P>En trappestige er forsynet med støtteben og med plane trin, der er  \r\n\r\n vandrette, når stigen er opstillet. </P>  \r\n\r\n<P> <B>Skyde- og rullestiger:</B>  </P>  \r\n\r\n<P>En skyde- og rullestige består af parallelle sektioner af enkeltstiger,  \r\n\r\n der er fastgjort til hinanden ved styr, således at de er indbyrdes  \r\n\r\n forskydelige i længderetningen. </P>  \r\n\r\n<P> <B>Sammensættelige stiger:</B>  </P>  \r\n\r\n<P>En sammensættelig stige består af to eller flere sektioner af  \r\n\r\n enkeltstiger, som kan sættes sammen for brug, og som helt kan adskilles for  \r\n\r\n opbevaring eller transport. </P>  \r\n\r\n<P> <B>Kombistiger:</B>  </P>  \r\n\r\n<P>En kombistige består af to enkeltstiger og kan opstilles som enkeltstige,  \r\n\r\n som dobbeltstige (wienerstige) eller som skydestige. De to enkeltstiger er  \r\n\r\n lige brede i begge ender. At-meddelelsen omfatter ikke stiger, der er  \r\n\r\n monteret på lavet (At-meddelelse nr. 2.03.1 om lavetstiger) eller vogn, som  \r\n\r\n fx brandstiger og mekaniske stiger. </P>  \r\n\r\n<P>Transportable stiger skal være indrettet og bruges efter  \r\n\r\n arbejdsmiljølovgivningens bestemmelser for tekniske hjælpemidler. </P>  \r\n\r\n<P>Ud fra disse bestemmelser stilles efter Arbejdstilsynets administrative  \r\n\r\n praksis følgende krav: </P>  \r\n\r\n<P> <B>Brugsanvisning</B>  </P>  \r\n\r\n<P>Stiger er omfattet af bestemmelserne i Arbejdstilsynets bekendtgørelse om  \r\n\r\n indretning af tekniske hjælpemidler. </P>  \r\n\r\n<P>Med enhver levering af en stige (salg, udlejning og udlån) skal følge en  \r\n\r\n skriftlig brugsanvisning på dansk, som er nødvendig for, at stigen kan  \r\n\r\n anvendes, transporteres og opstilles sikkerheds- og sundhedsmæssigt fuldt  \r\n\r\n forsvarligt samt holdes i forskriftsmæssig stand. Brugsanvisningen skal  \r\n\r\n indeholde stigens foreskrevne, forventede anvendelse tillige med unormale,  \r\n\r\n men forudsigelige anvendelser og brugssituationer. Hvis der er  \r\n\r\n anvendelsesmåder, der frarådes, skal disse specificeres. </P>  \r\n\r\n<P> <B>Indretning</B>  </P>  \r\n\r\n<P>Transportable stiger skal være således indrettet, at de kan anvendes,  \r\n\r\n indstilles og vedligeholdes, så brugeren eller andre ikke udsættes for fare.  \r\n\r\n</P>  \r\n\r\n<P>Stigen skal være forsynet med brugsanvisning og tydeligt mærket med  \r\n\r\n leverandøroplysninger. I nødvendigt omfang skal oplysningerne fra  \r\n\r\n brugsanvisningen være angivet på stigen. Sådanne oplysninger kan fx være:  \r\n\r\n</P>  \r\n\r\n<P>- tilladelig længde </P>  \r\n\r\n<P>- tilladelig belastning </P>  \r\n\r\n<P>- stigehældning </P>  \r\n\r\n<P>- advarsel mod farlig anvendelse. </P>  \r\n\r\n<P>Stiger, der anvendes, skal som minimum, opfylde bestemmelserne i DS/INSTA  \r\n\r\n 650 eller EN 131. Det anbefales kun at indkøbe stiger, der er tydeligt mærket  \r\n\r\n med, at de opfylder disse bestemmelser. </P>  \r\n\r\n<P>Tilbehør, fx rygbøjler og stigefod, skal høre til samme stigesystem eller  \r\n\r\n være udført på en måde, som er åbenbart egnet til at kombineres. </P>  \r\n\r\n<P> <B>Anvendelse</B>  </P>  \r\n\r\n<P>Løse stiger må kun bruges til arbejde af kortere varighed. Ved  \r\n\r\n sammenhængende arbejde, der er af længere varighed, og som vekselvis foregår  \r\n\r\n fra stige og fra fast underlag (gulv, terræn og lignende), må stiger dog  \r\n\r\n bruges, når den sammenlagte tid for brugeren af stiger ikke overstiger en  \r\n\r\n tredjedel af den pågældendes daglige arbejdstid. </P>  \r\n\r\n<P>Den enkelte periode, hvor der arbejdes fra stige, bør ikke overstige 30  \r\n\r\n min. Herefter bør arbejdet afbrydes af andet arbejde, som ikke belaster på  \r\n\r\n samme måde, fx af mere dynamisk art. </P>  \r\n\r\n<P>Hvis der foretages arbejde fra stige, skal stigen flyttes efter arbejdet,  \r\n\r\n således at det ikke er nødvendigt at række mere end een armlængde ud fra  \r\n\r\n stigevangen (se fig. 1). </P>  \r\n\r\n<P><IMG SRC=\"/image.aspx?id=87082&img=CR46884_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Ved arbejde på stiger skal den ansatte være iført egnet fodtøj med en blød  \r\n\r\n skridsikker sål. Fodtøjet skal sidde fast på fødderne. </P>  \r\n\r\n<P>Hvis det pågældende arbejde kræver brug af værnefodtøj, henvises til  \r\n\r\n At-meddelelse nr. 4.09.6 om værnefodtøj. </P>  \r\n\r\n<P>Ved arbejde på stiger må man ikke komme stigens topende nærmere end  \r\n\r\n stående på tredjeøverste stigetrin. </P>  \r\n\r\n<P>En tilstrækkelig forsyning af stiger af de typer og længder, der kan blive  \r\n\r\n brug for, skal være til rådighed. </P>  \r\n\r\n<P>Den, der har ansvaret for arbejdet, til hvilket løse stiger skal anvendes,  \r\n\r\n skal påse, at stigerne ved levering på arbejdspladsen er egnede for det  \r\n\r\n pågældende arbejde. Det skal tillige sikres, at stiger ved udlevering er  \r\n\r\n gennemgået og i orden, dvs. uden fejl og mangler, samt korrekt vedligeholdt.  \r\n\r\n</P>  \r\n\r\n<P>Ansatte skal instrueres fyldestgørende i stigers rette brug. </P>  \r\n\r\n<P>Dobbeltstiger (wienerstiger) må ikke bruges som almindelige enkeltstiger,  \r\n\r\n medmindre de er indrettet hertil. </P>  \r\n\r\n<P>På en stige må kun befinde sig een person ad gangen, på en dobbeltstige  \r\n\r\n (wienerstige) dog een person på hver halvdel. </P>  \r\n\r\n<P>Byrder må ikke bæres ad løse stiger, medmindre byrderne er lette og let  \r\n\r\n håndterlige. </P>  \r\n\r\n<P>Arbejdsredskaber skal være lette og let håndterlige og kunne betjenes med  \r\n\r\n een hånd. </P>  \r\n\r\n<P>Arbejde fra stige må normalt ikke udføres i større højde end 5,0 meter,  \r\n\r\n målt fra underlaget til det trin, man står på. I særlige tilfælde kan det dog  \r\n\r\n tillades at udføre let arbejde i større højde, fx udskiftning af en pære.  \r\n\r\n</P>  \r\n\r\n<P>I forbindelse med betonelementmontage er følgende tilladt ved elementhøjde  \r\n\r\n på op til 8,0 meter, jf. Branchevejledning om montage af betonelementer: </P>  \r\n\r\n<P>Montering af topbeslag og rækværksholdere </P>  \r\n\r\n<P>Afhugning af elementer </P>  \r\n\r\n<P>Skumfugning </P>  \r\n\r\n<P>Tilstyring af elementer </P>  \r\n\r\n<P>Småreparationer. </P>  \r\n\r\n<P>I forbindelse med vinduespolering er det tilladt at udføre vinduespolering  \r\n\r\n i større højde de steder, hvor det ikke er teknisk og/eller økonomisk muligt  \r\n\r\n at udføre det fra et andet egnet teknisk hjælpemiddel, jf.  \r\n\r\n Branchevejledningen om vinduespolerernes arbejdsmiljø. </P>  \r\n\r\n<P>Stiger må kun anvendes i overensstemmelse med deres konstruktionsmæssige  \r\n\r\n hensigt. Enkeltstiger må ikke bindes, laskes, boltes eller sømmes sammen,  \r\n\r\n medmindre de er indrettet hertil. </P>  \r\n\r\n<P>Metalstiger og træstiger med fritliggende metalforstærkning i vangerne må  \r\n\r\n ikke anvendes, hvor der er fare for berøring med strømførende elektriske  \r\n\r\n ledninger og dele. </P>  \r\n\r\n<P> <B>Opstilling</B>  </P>  \r\n\r\n<P>Stiger må ikke anbringes på fjedrende eller ustabilt underlag, fx en bil  \r\n\r\n eller gummivogn, eller opstilles på et stillads. </P>  \r\n\r\n<P>Stiger må kun opstilles på vandret og fast flade. Hver vange skal være  \r\n\r\n godt og ligeligt støttet. Hvor dette ikke er muligt, skal kompensation  \r\n\r\n tilvejebringes med forsvarlig fastspænding af forlængelse til en af vangerne,  \r\n\r\n og der skal om fornødent træffes særlige foranstaltninger til sikring mod  \r\n\r\n skridning. Kompensation af mindre højdeforskelle kan foretages ved anvendelse  \r\n\r\n af et enkelt forsvarligt underlag (se fig. 2). </P>  \r\n\r\n<P><IMG SRC=\"/image.aspx?id=87082&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Fig. 2 </P>  \r\n\r\n<P>Forlængerben ved arbejde på trapper må kun bruges på små wienerstiger og  \r\n\r\n under forudsætning af, at stigen er indrettet hertil. </P>  \r\n\r\n<P>Enkeltstiger, sammensættelige stiger samt skyde- og rullestiger skal  \r\n\r\n opstilles med den rigtige hældning, normalt 60-70 grader (se fig. 3). </P>  \r\n\r\n<P><IMG SRC=\"/image.aspx?id=87082&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Fig. 3 </P>  \r\n\r\n<P>Anlægsstiger skal altid være sikret mod udskridning, fx ved fastgørelse  \r\n\r\n forneden eller ved anvendelse af velegnet stigefod. </P>  \r\n\r\n<P>En stige, som opstilles op ad en mast eller lignende, skal være forsynet  \r\n\r\n med egnet støtteanordning, medmindre konstruktionen overflødiggør det. </P>  \r\n\r\n<P>Ved anvendelse af stiger over 5 meters længde skal der være en fodmand,  \r\n\r\n såfremt stigen ikke er fastgjort. </P>  \r\n\r\n<P>Dobbeltstiger (wienerstiger) skal være forsvarligt sikret mod udskridning  \r\n\r\n af vangerne ved hjælp af kæder eller anden lige så forsvarlig sikring, i hver  \r\n\r\n side, anbragt ca. 1/3 oppe på vangerne. </P>  \r\n\r\n<P>Det kan tillades, at kæderne anbringes op til midt på vangerne på stiger  \r\n\r\n med op til 9 trin (se fig. 4). </P>  \r\n\r\n<P><IMG SRC=\"/image.aspx?id=87082&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Fig. 4 </P>  \r\n\r\n<P>Wienerstigers topender må ikke kunne spænde mod hinanden på grund af  \r\n\r\n klemningsfaren. </P>  \r\n\r\n<P>Kombistige brugt som wienerstige skal have kæder eller anden lige så  \r\n\r\n forsvarlig sikring og stigefod. </P>  \r\n\r\n<P><IMG SRC=\"/image.aspx?id=87082&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Fig. 5 </P>  \r\n\r\n<P>Stiger må ikke anbringes foran dør, porte eller lignende, medmindre disse  \r\n\r\n er sikret i åben tilstand, låst eller bevogtet. </P>  \r\n\r\n<P>Stiger, der anvendes som adgangsvej, skal fastgøres forsvarligt, så de er  \r\n\r\n sikret imod udskridning og væltning. De skal rage mindst 1,0 meter op over  \r\n\r\n adgangsstedet. </P>  \r\n\r\n<P>Ved højder over 5,0 meter anbefales det at bruge trappetårn, trappe eller  \r\n\r\n lignende som adgangsvej (se At-anvisning nr. 2.2.0.1 om maskiner og  \r\n\r\n maskinanlæg). </P>  \r\n\r\n<P> <B>Opbevaring, vedligeholdelse og kontrol</B>  </P>  \r\n\r\n<P>Løse stiger, der ikke er i brug, skal opbevares, så de ikke udsættes for  \r\n\r\n unødvendige påvirkninger, fx vejrliget eller stærk varme, og altid i henhold  \r\n\r\n til leverandørens anvisning. </P>  \r\n\r\n<P>Beskadigde og defekte stiger må ikke bruges. </P>  \r\n\r\n<P>Stiger skal repareres på forsvarlig og sagkyndig måde efter leverandørens  \r\n\r\n anvisning. </P>  \r\n\r\n<P>Træstiger må, bortset fra udvendige vangesider, ikke males, men bør  \r\n\r\n behandles med klar lak, transparent farve eller lignende. </P>  \r\n\r\n<P>Stiger skal undersøges grundigt efter leverandørens anvisning - normalt  \r\n\r\n mindst en gang årligt - af en sagkyndig person. </P>  \r\n\r\n<P>Undersøgelsen skal omfatte stigerne og alt tilbehør. Der bør føres  \r\n\r\n registre over dem med angivelse af undersøgelsens resultat. </P>  \r\n\r\n<P>Jens Andersen </P>  \r\n\r\n<P>--------------------------------------------------------------------- </P>  \r\n\r\n<P> <B>BAGGRUND:</B>  </P>  \r\n\r\n<P>- Arbejdstilsynets bekendtgørelse om indretning af tekniske hjælpemidler.  \r\n\r\n</P>  \r\n\r\n<P>- Arbejdstilsynets bekendtgørelse om anvendelse af tekniske hjælpemidler.  \r\n\r\n</P>  \r\n\r\n<P>--------------------------------------------------------------------- </P>  \r\n\r\n<P>Nummer og dato på nævnte bekendtgørelser findes i At-meddelelse nr.  \r\n\r\n 0.02.1, der indeholder en fuldstændig fortegnelse over gældende love,  \r\n\r\n bekendtgørelser og At-anvisninger om arbejdsmiljø. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>I At-meddelelse 0.01.1 findes en fortegnelse over gældende At-meddelelser.  \r\n\r\n</P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/04/1998"
        },
        {
            "displayName": "Accession",
            "displayValue": "C19970350732"
        },
        {
            "displayName": "Entydig dokumentidentifikation",
            "displayValue": "CM046884"
        },
        {
            "displayName": "Dato for førstegangsindlæggelse",
            "displayValue": "24/04/1998"
        },
        {
            "displayName": "Dato for indlæggelse",
            "displayValue": "04/12/2006"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3507"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "01/11/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}