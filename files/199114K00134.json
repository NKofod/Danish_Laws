{
    "id": 109401,
    "title": "1991 BTL 134   BETÆNKNING OVER FORSLAG TIL LOV OM ÆNDRING AF TINGLYSNINGSLOVEN OG   RETSAFGIFTSLOVEN M.V. (EDB I TINGLYSNINGEN OG REGISTRERING AF VISSE   RETTIGHEDER I BILER M.V.)    NR L 134 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 134",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 134 </P>  \r\n\r\n<P></P>  \r\n\r\n<P>Betænkning over Forslag til lov om ændring af tinglysningsloven og  \r\n\r\n retsafgiftsloven m.v. (Edb i tinglysningen og registrering af visse  \r\n\r\n rettigheder i biler m.v.) <BR>  \r\n\r\n Nr L 134 1991-92, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19920326 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har </P>  \r\n\r\n<P>herunder stillet spørgsmål til justitsministeren, som denne har </P>  \r\n\r\n<P>besvaret skriftligt. Endvidere har udvalget modtaget en skriftlig </P>  \r\n\r\n<P>henvendelse fra Søren Noringriis, Slagelse. </P>  \r\n\r\n<P>Der er af justitsministeren og et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Udvalget fremhæver, at indførelsen af edb i tinglysningen vil skabe  \r\n\r\n grundlag for en bedre og hurtigere formidling af tinglysningsoplysninger. Der  \r\n\r\n er tale om et omfattende teknologisk fornyelsesprojekt, som vil få stor  \r\n\r\n praktisk betydning såvel for domstolene som for borgerne og den del af  \r\n\r\n erhvervslivet, der professionelt bruger tinglysningsoplysninger. Også  \r\n\r\n indførelsen af en central personbog vil gøre det lettere for brugerne, som  \r\n\r\n fremover kun behøver at henvende sig eet sted. </P>  \r\n\r\n<P>De oplysninger, som i dag er offentligt tilgængelige, skal også være det  \r\n\r\n fremover, og der vil bl.a. på tinglysningskontorerne blive opstillet  \r\n\r\n edb-terminaler, som publikum kan bruge. </P>  \r\n\r\n<P>Indførelsen af bilbogen i form af et centralt, edb-baseret offentligt  \r\n\r\n register er efter udvalgets opfattelse en væsentlig reform. I bilbogen  \r\n\r\n registreres de jævnligt forekommende rettigheder, som købere og långivere  \r\n\r\n ikke kan sikre sig effektivt mod på anden vis. Dermed forebygges det, at  \r\n\r\n nogen lider tab ved, at der efterfølgende viser sig at være skjult gæld i  \r\n\r\n biler m.v. </P>  \r\n\r\n<P>Udvalget støtter derfor moderniseringen af tinglysningen, overgangen til  \r\n\r\n edb og indførelse af bilbog med kortere ekspeditionstid og bedre information.  \r\n\r\n</P>  \r\n\r\n<P>Da indførelsen af edb skal foregå over en længere tidsperiode, anslået til  \r\n\r\n 8 år, finder udvalget det nødvendigt, at Retsudvalget løbende holdes  \r\n\r\n orienteret om processen og konverteringen gennem en årlig redegørelse til  \r\n\r\n udvalget, der også bør indeholde en orientering om, hvorledes lovens  \r\n\r\n bemyndigelsesbestemmelser efterhånden udmøntes. </P>  \r\n\r\n<P>Et mindretal (Fremskridtspartiets medlem af udvalget) havde desuden gerne  \r\n\r\n set, at finansieringen var sket ved, at brugere af systemet betalte en  \r\n\r\n afgift, hvorimod der kun skulle erlægges et symbolsk beløb ved selve  \r\n\r\n tingslysningen, da tinglysningen er lovbestemt. Folk skal tinglyse, uanset om  \r\n\r\n de vil eller ej, hvorimod forespørgsler er af mere frivillig karakter. </P>  \r\n\r\n<P>Fremskridtspartiet finder det således mest rimeligt, at det er dem, der  \r\n\r\n tager noget ud af systemet, der betaler, frem for dem, der tilfører systemet  \r\n\r\n noget og dermed gør det muligt overhovedet at foretage forespørgsler. </P>  \r\n\r\n<P>Fremskridtspartiet har gennem flere spørgsmål fået klarlagt  \r\n\r\n problemstillingen og er nået frem til, at systemet nu er sat på skinner, og  \r\n\r\n at hele projekteringen er planlagt ud fra, at det skal være finansieret ved  \r\n\r\n gebyr på tinglysningen, og at forespørgsler skal være gratis. </P>  \r\n\r\n<P>Ministeren har oplyst, at systemet vil være fuldstændig gennemført om 8 år  \r\n\r\n og vil være landsdækkende til den tid. </P>  \r\n\r\n<P>Fremskridtspartiet vil derfor lade finansieringen i indkøringsperioden  \r\n\r\n være som foreslået af ministeren, men vil senere fremkomme med  \r\n\r\n ændringsforslag til loven, når systemet er landsdækkende og  \r\n\r\n indkøringsperioden er overstået. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis medlemmer) lovforslaget til <I>vedtagelse</I> med de  \r\n\r\n af justitsministeren stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>ÆndringsforslagAf et <I>mindretal</I> (SF): </P>  \r\n\r\n<P>Til § 1 <B>1)</B> Den under <I>nr. 43</I> foreslåede <I>§ 50 b</I>  \r\n\r\n affattes således: </P>  \r\n\r\n<P>&#187; <B>§ 50 b.</B> Der må kun registreres oplysninger, der har  \r\n\r\n betydning for varetagelse af tinglysningsopgaverne, samt andre offentligt  \r\n\r\n tilgængelige oplysninger, der er registreret hos andre offentlige  \r\n\r\n myndigheder.&#171; </P>  \r\n\r\n<P>Af <I>justitsministeren</I> , tiltrådt af <I>udvalget: </I></P>  \r\n\r\n<P>Til § 3  <B>2)</B>  <I>Nr. 1</I> affattes således: </P>  \r\n\r\n<P> <B>&#187;1.</B> I <I>§ 15, stk. 2</I> , ændres &#187;13&#171; til:  \r\n\r\n &#187;14&#171;.' </P>  \r\n\r\n<P>Til § 4 <B>3)</B>  <I>Nr. 1</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1 Ved den ændrede formulering stilles der to betingelser for  \r\n\r\n optagelse af andre oplysninger end dem, der har betydning for varetagelsen af  \r\n\r\n tinglysningsopgaverne. Der skal således være tale om oplysninger, der dels er  \r\n\r\n offentligt tilgængelige dels er registreret hos andre offentlige myndigheder.  \r\n\r\n</P>  \r\n\r\n<P>I det nuværende lovforslag gives der mulighed for at registrere det, som  \r\n\r\n brugerne til enhver tid finder, de har brug for. Dette er ikke betryggende,  \r\n\r\n da lovgivningen skal være med til at styre udviklingen, gerne gennem klare  \r\n\r\n regler. </P>  \r\n\r\n<P>Til nr. 2 Ved lov nr. 941 af 27. december 1991 om ændring af  \r\n\r\n retsplejeloven er antallet af dommere ved retten i Århus ændret fra 12 til  \r\n\r\n 13, jf. lovens § 1, nr. 1. Den ekstra dommer, som foreslås ansat i  \r\n\r\n forbindelse med etableringen af en central tinglysningsafdeling for bilbogen  \r\n\r\n og personbogen, vil derfor bringe antallet af dommere op på 14. </P>  \r\n\r\n<P>Til nr. 3 Ved lov nr. 943 af 27. december 1991 om ændring af  \r\n\r\n retsafgiftsloven er tinglysningsafgiften forhøjet til 700 kr. Denne  \r\n\r\n forhøjelse er et led i finanslovforliget og dækker også den stigning på 30  \r\n\r\n kr. pr. dokument, som er indeholdt i det foreliggende lovforslag. </P>  \r\n\r\n<P>Dorte Bennedsen (S) Erling Christensen (S) Lise Hækkerup (S) Frank Jensen  \r\n\r\n (S) Holger Graversen (S) Karen Jespersen (S) Ebba Strange (SF) nfmd. <I>Gert  \r\n\r\n Petersen (SF) Sonja Albrink (CD) Grove (KF)</I> fmd. <I>Helge Adam Møller  \r\n\r\n (KF) Inge Dahl-Sørensen (V) Birthe Rønn Hornbech (V) Svend Aage Jensby (V)  \r\n\r\n Tom Behnke (FP) Niels Helveg Petersen (RV) Inger Stilling Pedersen (KRF)  \r\n\r\n</I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/06/1992"
        },
        {
            "displayName": "Accession",
            "displayValue": "199114K00134"
        },
        {
            "displayName": "Entydig dokumentidentifikation",
            "displayValue": "CL002200"
        },
        {
            "displayName": "Dato for førstegangsindlæggelse",
            "displayValue": "02/06/1992"
        },
        {
            "displayName": "Dato for indlæggelse",
            "displayValue": "02/06/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "134"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}