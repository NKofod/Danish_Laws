{
    "id": 185685,
    "title": "Bekendtgørelse om en særlig enhed om håndhævelse og piratkopiering i Patent- og Varemærkestyrelsen",
    "documentTypeId": "60",
    "isSagsforlobPeriodValid": true,
    "shortName": "BEK nr 1578 af 14/12/2016",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om en særlig enhed om håndhævelse og piratkopiering i Patent- og Varemærkestyrelsen</p>\r\n<p class=\"Indledning2\">I medfør af § 45 b, stk. 4, i varemærkeloven, jf. lovbekendtgørelse nr. 192 af 1. marts 2016, som ændret ved lov nr. 1548 af 13. december 2016, § 41 b, stk. 4, i designloven, jf. lovbekendtgørelse nr. 189 af 1. marts 2016, som ændret ved lov nr. 1548 af 13. december 2016, § 65 b, stk. 4, i patentloven, jf. lovbekendtgørelse nr. 191 af 1. marts 2016, som ændret ved lov nr. 1548 af 13. december 2016 og § 61 b, stk. 4, i lov om brugsmodeller, jf. lovbekendtgørelse nr. 190 af 1. marts 2016, som ændret ved lov nr. 1548 af 13. december 2016, og efter bemyndigelse i henhold til § 1 i bekendtgørelse nr. 126 af 19. februar 2009 om henlæggelse af visse beføjelser til Patent- og Varemærkestyrelsen, fastsættes:</p>\r\n<p class=\"Paragraf\" id=\"id3383676a-44a6-47f8-994f-dbeaa6b84988\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Der etableres en særlig enhed i Patent- og Varemærkestyrelsen, som varetager de opgaver og beføjelser vedrørende håndhævelse og piratkopiering, der følger af denne bekendtgørelse. </p>\r\n<p class=\"Stk2\">\r\n   <span class=\"StkNr\" id=\"id87f6bf3b-85d2-4e04-bd07-ae9e6c0af9ce\">Stk. 2.</span> Enhedens personale udfører ikke opgaver i de afdelinger i Patent- og Varemærkestyrelsen, som udsteder rettigheder<span class=\"Italic\">.</span> </p>\r\n<p class=\"Paragraf\" id=\"id4cdb57b1-85cc-4b85-b012-4812462fd458\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Enheden varetager følgende opgaver:</p>\r\n<p class=\"Liste1\">\r\n   <span class=\"Liste1Nr\" id=\"ida57febf4-2edc-46ad-9529-ef01b80d89e3\">1)</span> Enheden fungerer som en hotline, hvor forbrugere, virksomheder og myndigheder kan modtage information og vejledning generelt om håndhævelse og piratkopiering. Endvidere kan enheden vejlede i konkrete sager om piratkopiering, jf. § 3.</p>\r\n<p class=\"Liste1\">\r\n   <span class=\"Liste1Nr\" id=\"id126653d4-5445-4d34-be1b-1b28517551f6\">2)</span> Enheden bistår politi og anklagemyndighed i deres indsats mod piratkopiering.</p>\r\n<p class=\"Liste1\">\r\n   <span class=\"Liste1Nr\" id=\"ideb848546-cc5a-41dc-ac8d-dfd91a6eb565\">3)</span> Enheden varetager politiske opgaver vedrørende håndhævelse og piratkopiering i nationalt, regionalt og internationalt regi.</p>\r\n<p class=\"Liste1\">\r\n   <span class=\"Liste1Nr\" id=\"id2428ce64-bdf5-4d29-a1e6-76c683b91a14\">4)</span> Enheden deltager i nationale, regionale og internationale samarbejdsfora om håndhævelse og piratkopiering.</p>\r\n<p class=\"Liste1\">\r\n   <span class=\"Liste1Nr\" id=\"id7071f997-9ec9-43dc-aa29-7764af9746d4\">5)</span> Enheden varetager sekretariatsfunktionen for Ministeriernes netværk mod IPR-krænkelser.</p>\r\n<p class=\"Liste1\">\r\n   <span class=\"Liste1Nr\" id=\"id312f60d0-bd85-4831-8afc-317153e521e9\">6)</span> Enheden deltager i Det Europæiske Observationscenter for Krænkelser af Intellektuelle Ejendomsrettigheder.</p>\r\n<p class=\"Liste1\">\r\n   <span class=\"Liste1Nr\" id=\"id5d930b98-c1ff-4d66-83d6-4b4d487c28d9\">7)</span> Enheden deltager i informationskampagner mod piratkopiering og bistår andre myndigheder i forbindelse med kontrolaktioner m.v.</p>\r\n<p class=\"Liste1\">\r\n   <span class=\"Liste1Nr\" id=\"idf0b318f9-e706-4402-a9b0-c0eaf7ba7f23\">8)</span> Enheden varetager øvrige beslægtede opgaver.</p>\r\n<p class=\"Liste1\">\r\n   <span class=\"Liste1Nr\" id=\"id2949461c-dc9e-4cc7-9caf-024bb5fbfdad\">9)</span> Enheden varetager alene opgaver vedrørende håndhævelse og piratkopiering i forhold til de love, som Patent- og Varemærkestyrelsen administrerer.</p>\r\n<p class=\"Paragraf\" id=\"ida307b67e-5bb3-4749-8e13-d7f1deb38231\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> I konkrete sager om piratkopiering kan enheden vejlede forbrugere samt små og mellemstore virksomheder. Enheden kan efter anmodning og mod betaling af et gebyr på 1.500 kr. afgive en skriftlig vejledende udtalelse.</p>\r\n<p class=\"Stk2\">\r\n   <span class=\"StkNr\" id=\"idc9ef5778-336f-48a0-9d2e-489a1a934d6b\">Stk. 2.</span> Enhedens vejledning i konkrete sager om piratkopiering vil være baseret på brugerens oplysninger samt resultatet af enhedens søgning efter relevante registrerede rettigheder. Vejledningen vil omfatte enhedens konklusion om, hvorvidt der på dette grundlag kan foreligge en krænkelse i form af piratkopiering. Enheden kan endvidere oplyse om den pågældendes handlemuligheder, såfremt denne ønsker at gå videre med sagen.</p>\r\n<p class=\"Stk2\">\r\n   <span class=\"StkNr\" id=\"id487f5963-509c-4120-af96-af03ff1f8bfc\">Stk. 3.</span> Enheden foretager ikke en undersøgelse af sagens faktiske omstændigheder, og enheden behandler alene krænkelsessager, hvor der er tale om identiske eller næsten identiske varemærker eller produkter, jf. § 5, stk. 1. Enheden vejleder alene om piratkopiering i forhold til registrerede rettigheder med gyldighed i Danmark, og enheden tager ikke stilling til sådanne rettigheders gyldighed.</p>\r\n<p class=\"Stk2\">\r\n   <span class=\"StkNr\" id=\"idbeca27d1-5119-43a6-b43f-b3e851633641\">Stk. 4.</span> Enheden vejleder ikke i konkrete sager om piratkopiering i tilfælde, hvor en sag er indbragt for domstolene eller i tilfælde, hvor enheden vurderer, at vejledningen ligger uden for ordningens formål.</p>\r\n<p class=\"Paragraf\" id=\"idec9e5106-894e-4222-9502-0dfc661f37d9\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Enhedens vejledning i henhold til § 3 udgør en tjenesteydelse af almindelig økonomisk interesse, som er omfattet af Europa-Kommissionens forordning herom, jf. forordning (EU) nr. 360/12 af 25. april 2012 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte ydet til virksomheder, der udfører tjenesteydelser af almindelig økonomisk interesse.</p>\r\n<p class=\"Stk2\">\r\n   <span class=\"StkNr\" id=\"idb16edecb-76ac-4959-b78b-18317bbe3f73\">Stk. 2.</span> De minimis-støtten i henhold til forordningen omtalt i stk. 1, ydes af Patent- og Varemærkestyrelsen til den særlige enhed til varetagelse af opgaven, der består i at vejlede i konkrete sager om piratkopiering. Denne vejledning er forbeholdt forbrugere og små og mellemstore virksomheder, jf. § 3, stk. 1, og § 5, stk. 2. Patent- og Varemærkestyrelsen kontrollerer<span class=\"Italic\">,</span> at betingelserne for at yde støtte i henhold til forordningen omtalt i stk. 1 er opfyldt.</p>\r\n<p class=\"Stk2\">\r\n   <span class=\"StkNr\" id=\"id5f1fb704-7035-4de2-bf92-d36f063ac4c3\">Stk. 3.</span> Enheden udfærdiger hvert år et særskilt budget over forventede omkostninger til vejledning omfattet af stk. 1. Endvidere udfærdiger enheden hvert år et særskilt regnskab over omkostninger forbundet med denne vejledning. Gebyrer indbetalt i henhold til § 3, stk. 1, modregnes enhedens omkostninger.</p>\r\n<p class=\"Stk2\">\r\n   <span class=\"StkNr\" id=\"id602ee1ae-d6fb-4278-99bb-8ee19d1dfc31\">Stk. 4.</span> De samlede omkostninger til vejledning i konkrete sager om piratkopiering, jf. stk. 1, må ikke overstige 500.000 EUR over en periode på tre regnskabsår.</p>\r\n<p class=\"Stk2\">\r\n   <span class=\"StkNr\" id=\"id9530b90c-f131-4977-8900-10db3412bb12\">Stk. 5.</span> Enheden kan kun fra Patent- og Varemærkestyrelsen modtage et beløb, der modsvarer de faktisk afholdte omkostninger til vejledning i konkrete sager om piratkopiering. I tilfælde af at beløbet er større end de faktisk afholdte omkostninger ifølge regnskabet, føres det overskydende beløb tilbage til Patent- og Varemærkestyrelsen.</p>\r\n<p class=\"Paragraf\" id=\"id6edd2e24-7b72-4429-8e3e-be59fade1112\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> I denne bekendtgørelse benyttes begrebet piratkopiering som fælles betegnelse for piratkopiering og varemærkeforfalskning, hvor piratkopiering dækker den situation, at der foretages ulovlig kopiering af andres produkter, der er beskyttet af immaterielle rettigheder, mens varemærkeforfalskning omfatter ulovlig kopiering af andres varemærker. I forhold til varemærker og design omfatter begrebet kopi identiske eller næsten identiske varemærker eller design. For så vidt angår patenter og brugsmodeller omfatter begrebet kopi identiske produkter i forhold til patent- eller brugsmodelkravene.</p>\r\n<p class=\"TekstGenerel\">\r\n</p>\r\n<p class=\"Stk2\">\r\n   <span class=\"StkNr\" id=\"id49c9415e-0eff-4a17-b245-f640632899d5\">Stk. 2.</span> I denne bekendtgørelse defineres små og mellemstore virksomheder i overensstemmelse med den til enhver tid gældende definition i Europa-Kommissionens statsstøtteregler. I de gældende regler omfatter definitionen virksomheder, der beskæftiger under 250 personer, og som har en omsætning på højst 50 mio. EUR og/eller en samlet årlig balance på højst 43 mio. EUR.</p>\r\n<p class=\"Paragraf\" id=\"id1ea7f247-bc6c-47bb-8ee9-53bdc36f7ef0\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Bekendtgørelsen træder i kraft den 1. januar 2017.</p><div class=\"Givet\" id=\"Givet\"><p class=\"Givet\" align=\"center\">Patent- og Varemærkestyrelsen, den 14. december 2016</p><p class=\"Sign1\" align=\"center\">Jesper Kongstad</p><p class=\"Sign2\" align=\"right\">/ Anne Rejnhold Jørgensen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/12/2016"
        },
        {
            "displayName": "Accession",
            "displayValue": "B20160157805"
        },
        {
            "displayName": "Entydig dokumentidentifikation",
            "displayValue": "CQ000049"
        },
        {
            "displayName": "Dato for førstegangsindlæggelse",
            "displayValue": "15/12/2016"
        },
        {
            "displayName": "Dato for indlæggelse",
            "displayValue": "15/12/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1578"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "14/12/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Patent- og Varemærkestyrelsen"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Patent- og Varemærkestyrelsen, j.nr.16/00054"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}