{
    "id": 127145,
    "title": "Vejledning om beregning af kirkegårdstakster",
    "documentTypeId": "180",
    "isSagsforlobPeriodValid": true,
    "shortName": "VEJ nr 9706 af 01/09/2009",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om beregning af kirkegårdstakster</p>\r\n      <p class=\"Tekstoverskrift\">Begrænsninger ved fastsættelse af takster</p>\r\n      <p class=\"TekstV\"><span class=\"Bold\">1.</span> Kirkegårdstakster følger de statslige regler for beregning af gebyrer og afskrivning af bygninger, anlæg og installationer, jf.§1 i cirkulære om beregning af kirkegårdstakster. Taksterne må ikke overstige de faktiske omkostninger, der er forbundet med leverance af den pågældende ydelse.</p>\r\n      <p class=\"TekstV\">De faktiske omkostninger dokumenteres ved at foretage en beregning af omkostningerne ved erhvervelse, fornyelse og forlængelse af brugsretten til gravsteder, gravning samt renholdelse og vedligeholdelse af gravsteder. Beregningerne sker på grundlag af lokale oplysninger om forbrug og priser.</p>\r\n      <p class=\"TekstV\">Tvivlsspørgsmål om reglerne for beregning af kirkegårdstakster kan forelægges for stiftet.</p>\r\n      <p class=\"Tekstoverskrift\">Beregning af omkostninger til brug for takstfastsættelse</p>\r\n      <p class=\"TekstV\"><span class=\"Bold\">2.</span> Provstiudvalget har ansvaret for, at der foretages en beregning af taksterne på baggrund af tidsforbrug, timeløn, udgifter til materialer samt afskrivning og forrentning for at sikre, at takstkataloget i kirkegårdens vedtægt overholder statens regler om gebyrer.</p>\r\n      <p class=\"TekstV\">Det er det enkelte menighedsråds ansvar, at der sker en korrekt beregning af taksterne. Provstiudvalget kan vælge at bistå kirkegården eller menighedsrådet med selve beregningen.</p>\r\n      <p class=\"TekstV\"><span class=\"Bold\">3.</span> Til beregningen af kirkegårdstakster anvendes Kirkeministeriets takstberegningsskema med tilhørende vejledning, som kan hentes fra Kirkeministeriets hjemmeside.</p>\r\n      <p class=\"Tekstoverskrift\">Beregningen er opdelt i følgende trin:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Beregning af pris for erhvervelse af gravsteder.</p>\r\n        <p class=\"Liste1\"><span class=\"Liste1Nr\" id=\"\">2)</span> Omkostningsberegning for vedligeholdelse og klipning af hæk.</p>\r\n        <p class=\"Liste1\"><span class=\"Liste1Nr\" id=\"\">3)</span> Generel timekostprisberegning for kirkegården.</p>\r\n        <p class=\"Liste1\"><span class=\"Liste1Nr\" id=\"\">4)</span> Omkostningsberegning for gravning og tilkastning af grave (kister og urner).</p>\r\n        <p class=\"Liste1\"><span class=\"Liste1Nr\" id=\"\">5)</span> Omkostningsberegning for ren- og vedligeholdelse af kistegravsteder og urnegravsteder.</p>\r\n        <p class=\"Liste1\"><span class=\"Liste1Nr\" id=\"\">6)</span> Omkostningsberegning for plantning af blomster af én variant.</p>\r\n        <p class=\"Liste1\"><span class=\"Liste1Nr\" id=\"\">7)</span> Omkostningsberegning for grandækning – kistegrave og urnegrave.</p>\r\n      </p>\r\n      <p class=\"TekstV\">Beregningen kan udvides med flere forskellige varianter af grandækning eller andre lokalt specifikke produkter eller ydelser, som den enkelte kirkegård tilbyder.</p>\r\n      <p class=\"TekstV\">Beregningen sker ved at indtaste lokale forbrug og priser, hvorefter takstberegningsskemaet genererer omkostningerne for de enkelte produkter og ydelser.</p>\r\n      <p class=\"Tekstoverskrift\">Flerårige vedligeholdelsesaftaler</p>\r\n      <p class=\"TekstV\"><span class=\"Bold\">4.</span> Beregning af takster for flerårige renholdelses-/vedligeholdelsesaftaler (gravstedslegater) foretages ved en simpel fremskrivning, som består i, at den samlede renholdelse-/vedligeholdelsesudgift i det år, som renholdelses-/vedligeholdelsesaftalen indgås, multipliceres med det antal år, som renholdelses-/vedligeholdelsesaftalen løber. I beregningen af flerårige renholdelses-/vedligeholdelsesaftaler forudsættes det således, at gevinsten ved renteafkast og forenklet administration opvejes af omkostningerne ved inflation samt risikoen ved at indgå langsigtede forpligtelser.</p>\r\n      <p class=\"TekstV\">Fra 1. januar 2010 er beløbet for renholdelses-/vedligeholdelsesaftalen inklusive moms.</p>\r\n      <p class=\"Tekstoverskrift\">Fastsættelse af takster</p>\r\n      <p class=\"TekstV\"><span class=\"Bold\">5.</span> Provstiudvalget fastsætter taksterne i provstiet for erhvervelse og fornyelse af brugsretten til gravsteder, gravning samt renholdelse og vedligeholdelse af gravsteder. Takstfastsættelsen sker med udgangspunkt i omkostningsberegningerne, jf. punkt 2-3, samt fremskrivningen, jf. punkt 4. Provstiudvalget kan kun fravige dette princip, såfremt særlige lokale forhold gør sig gældende.</p>\r\n      <p class=\"TekstV\">Provstiudvalget skal som udgangspunkt lægge kostprisberegningen til grund for fastsættelsen af kirkegårdstaksterne i provstiet. Der kan være særlige forhold, som provstiudvalget skal tage hensyn til, således at taksterne kan afvige fra de faktiske omkostninger.</p>\r\n      <p class=\"TekstV\">Der gælder følgende for takster for medlemmer og ikke-medlemmer af folkekirken:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Taksterne for medlemmer af folkekirken skal ikke nødvendigvis dække omkostningerne til erhvervelse og fornyelse af gravsteder samt gravning og tilkastning grave. Provstiudvalget har mulighed for at yde tilskud via ligningsmidlerne. Omkostningerne til ren- og vedligeholdelse af gravsteder skal dækkes af taksterne.</p>\r\n        <p class=\"Liste1\"><span class=\"Liste1Nr\" id=\"\">–</span> For ikke-medlemmer og valgmenighedsmedlemmer gælder, at taksterne skal dække samtlige omkostninger, idet ikke-medlemmer og valgmenighedsmedlemmer ikke betaler kirkeskat.</p>\r\n      </p>\r\n      <p class=\"TekstV\">Det skal nøje fremgå af kirkegårdstaksterne, hvilke takster der gælder for medlemmer af folkekirken, medlemmer af valgmenigheder og ikke-medlemmer.</p>\r\n      <p class=\"TekstV\">Taksterne skal fremgå af kirkegårdens vedtægt. Det skal nøje fremgå af takstkataloget, hvilke ydelser taksterne omfatter. Provstiudvalget meddeler taksterne til menighedsrådet, som har ansvaret for at føre taksterne ind i takstkataloget i kirkegårdens vedtægt. Provstiudvalget fremsender en kopi af de ændrede vedtægter til stiftsadministrationen, som påser at indbetalte beløb på gravstedsaftalerne er i overensstemmelse med den af provstiudvalget godkendte kirkegårdsvedtægt.</p>\r\n      <p class=\"Tekstoverskrift\">Ajourføring af takster</p>\r\n      <p class=\"TekstV\"><span class=\"Bold\">6.</span> Menighedsrådet har ansvaret for at gældende takster er ajourførte og fremgår af kirkegårdens vedtægt. Provstiudvalget har pligt til at sikre, at taksterne er ajourførte</p>\r\n      <p class=\"TekstV\">Taksterne pristalsreguleres årligt ved brug af Finansministeriets generelle pris- og lønindeks. Ajourføringen af taksterne kan ske ved at opdatere beregningen i takstberegningsskemaet (genberegning) og fremskrivningsskemaet. Taksterne skal genberegnes mindst hvert fjerde år. Provstiudvalget fastsætter derefter på grundlag af de opdaterede beregninger ajourførte takster og meddeler disse til menighedsrådet, som fører taksterne ind i kirkegårdens takstkatalog. Provstiudvalget fremsender en kopi af de ændrede vedtægter til stiftsadministrationen, som påser at indbetalte beløb på gravstedsaftalerne er i overensstemmelse med den af provstiudvalget godkendte kirkegårdsvedtægt.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Kirkeministeriet, den 1. september 2009</P><P CLASS=SIGN1 ALIGN=\"CENTER\">Klaus Kerrn-Jensen<BR>Økonomichef</P><P CLASS=SIGN2 ALIGN=\"RIGHT\">/ Carsten Thorup Ricken</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/09/2009"
        },
        {
            "displayName": "Accession",
            "displayValue": "C20090970660"
        },
        {
            "displayName": "Entydig dokumentidentifikation",
            "displayValue": "AJ000411"
        },
        {
            "displayName": "Dato for førstegangsindlæggelse",
            "displayValue": "11/09/2009"
        },
        {
            "displayName": "Dato for indlæggelse",
            "displayValue": "11/09/2009"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9706"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "01/09/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Kirkeministeriet"
        },
        {
            "displayName": "Ressortministeriets journalnummer",
            "displayValue": "Kirkemin., dokid. 571851"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}