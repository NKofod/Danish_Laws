{
    "id": 113893,
    "title": "Bekendtgørelse om styrelse af musikkonservatorierne",
    "documentTypeId": "60",
    "isSagsforlobPeriodValid": true,
    "shortName": "BEK nr 1367 af 07/12/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om styrelse af musikkonservatorierne</p><p class=\"Indledning2\">I medfør af § 11, stk. 1 i lov om videregående kunstneriske uddannelsesinstitutioner under Kulturministeriet, jf. lovbekendtgørelse nr. 889 af 21. september 2000, fastsættes:</p><p class=\"Paragraf\"><span class=\"ParagrafNr\">§ 1.</span> Bekendtgørelsen gælder for følgende institutioner: Det Kongelige Danske Musikkonservatorium, Det Jyske Musikkonservatorium, Vestjysk Musikkonservatorium, Det Fynske Musikkonservatorium, Nordjysk Musikkonservatorium og Rytmisk Musikkonservatorium.</p><p class=\"ParagrafGruppeOverskrift\">Rektor</p><p class=\"Paragraf\"><span class=\"ParagrafNr\">§ 2.</span> Musikkonservatoriet ledes af rektor, som har det overordnede ansvar for konservatoriets virksomhed.</p><p class=\"Stk2\"><span class=\"StkNr\">Stk. 2.</span> Rektor er ansvarlig for den daglige ledelse af konservatoriets administration og personale.</p><p class=\"Stk2\"><span class=\"StkNr\">Stk. 3.</span> Rektor træffer afgørelse i alle sager, som ikke ved lov, andre retsregler eller bestemmelser i denne bekendtgørelse er henlagt til andre.</p><p class=\"Stk2\"><span class=\"StkNr\">Stk. 4.</span> Hvor beslutning tilkommer konservatoriets kollegiale organer, kan rektor dog træffe beslutning, når han skønner, at sagen ikke tåler udsættelse. Meddelelse om den trufne beslutning gives snarest muligt til konservatorierådet.</p><p class=\"Stk2\"><span class=\"StkNr\">Stk. 5.</span> Afskedigelser af konservatoriets personale foretages af rektor. Hvor dette påhviler ministeriet, afgiver rektor indstilling herom.</p><p class=\"Stk2\"><span class=\"StkNr\">Stk. 6.</span> Rektor kan pålægge de kollegiale organer og konservatoriets ansatte at drøfte og afgive udtalelse om emner af betydning for konservatoriet.</p><p class=\"Stk2\"><span class=\"StkNr\">Stk. 7.</span> Rektor påser, at de kollegiale organers beslutninger er lovlige.</p><p class=\"Paragraf\"><span class=\"ParagrafNr\">§ 3.</span> Rektor ansættes af kulturministeren for en periode på 5 år. Kulturministeren nedsætter et bedømmelsesudvalg, som afgiver udtalelse til ministeren om ansøgernes kvalifikationer. Bedømmelsesudvalget består af 3 medlemmer udpeget af konservatorierådet blandt konservatoriets lærere, heraf mindst 2 fastansatte, og 2 medlemmer udpeget af ministeren, heraf den ene som formand.</p><p class=\"Stk2\"><span class=\"StkNr\">Stk. 2.</span> Rektors ansættelse kan forlænges. Forlængelsen skal af Kulturministeriet forelægges konservatorierådet til udtalelse. I dette tilfælde udtræder rektor midlertidigt af konservatorierådet, og rådet konstituerer en midlertidig formand. Ved ledighed i en funktionsperiode konstituerer kulturministeren en midlertidig rektor for maksimalt 1 år.</p><p class=\"ParagrafGruppeOverskrift\">Prorektor m.v.</p><p class=\"Paragraf\"><span class=\"ParagrafNr\">§ 4. </span> Prorektor udpeges af rektor blandt konservatoriets faste lærere. Prorektor udpeges for en tidsbegrænset periode, som ikke må være længere end rektors ansættelse. Genudpegning kan finde sted.</p><p class=\"Stk2\"><span class=\"StkNr\">Stk. 2.</span> Prorektor bistår rektor og er rektors stedfortræder.</p><p class=\"ParagrafGruppeOverskrift\">Konservatorierådet</p><p class=\"Paragraf\"><span class=\"ParagrafNr\">§ 5.</span> Konservatorierådet består af 1 formand og fra 7 indtil 10 andre medlemmer:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> rektor er formand,</p><p class=\"Liste1\"><span class=\"Liste1Nr\">2)</span> op til 4 repræsentanter for lærerne</p><p class=\"Liste1\"><span class=\"Liste1Nr\">3)</span> op til 4 repræsentanter for de studerende og</p><p class=\"Liste1\"><span class=\"Liste1Nr\">4)</span> op til 2 repræsentanter for det teknisk-administrative personale,</p></div></p><p class=\"Tekst2\"><div>således at forholdet mellem lærerne, de studerende og det teknisk-administrative personale er enten 3 til 3 til 1 eller 4 til 4 til 2. Desuden deltager prorektor i konservatorierådets møder uden stemmeret.</div></p><p class=\"Stk2\"><span class=\"StkNr\">Stk. 2.</span> Rektor kan bestemme, at andre kan deltage i konservatorierådets møder uden stemmeret</p><p class=\"Stk2\"><span class=\"StkNr\">Stk. 3.</span> Repræsentanterne for lærerne og det teknisk-administrative personale vælges for 2 år af og blandt de respektive grupper. Repræsentanterne for de studerende vælges for 1 år af og blandt de studerende. Genvalg kan finde sted. For hvert medlem - bortset fra rektor - vælges en suppleant.</p><p class=\"Stk2\"><span class=\"StkNr\">Stk. 4.</span> Konservatorierådet afholder møder så ofte rektor finder anledning hertil. Rådet skal dog indkaldes, såfremt mindst 4 af medlemmerne skriftligt anmoder herom. Konservatorierådets medlemmer har mødepligt til rådets møder. Lovligt forfald skal meldes til rektor.</p><p class=\"Stk2\"><span class=\"StkNr\">Stk. 5.</span> Konservatorierådet er beslutningsdygtigt, når mindst 2/3 af medlemmerne, heriblandt rektor, er til stede. Beslutninger træffes ved almindeligt stemmeflertal. Ved stemmelighed er rektors stemme afgørende.</p><p class=\"Stk2\"><span class=\"StkNr\">Stk. 6.</span> Rektor kan ikke deltage i konservatorierådets beslutninger om udpegning af medlemmer til bedømmelsesudvalg ved rektoransættelse, jf. § 6, stk. 1 nr. 4. I dette tilfælde udtræder rektor midlertidigt af konservatorierådet, og rådet konstituerer en midlertidig formand.</p><p class=\"Stk2\"><span class=\"StkNr\">Stk. 7.</span> Konservatorierådet fastsætter selv sin forretningsorden.</p><p class=\"Paragraf\"><span class=\"ParagrafNr\">§ 6. </span> Konservatorierådet træffer afgørelse i følgende sager:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Regler for valg til konservatoriets kollegiale organer.</p><p class=\"Liste1\"><span class=\"Liste1Nr\">2)</span> Godkendelse af studieordninger efter indstilling fra studienævnene.</p><p class=\"Liste1\"><span class=\"Liste1Nr\">3)</span> Regler om mødepligt og relegation af studerende.</p><p class=\"Liste1\"><span class=\"Liste1Nr\">4)</span> Udpegning af medlemmer til bedømmelsesudvalg ved rektoransættelse, jf. § 3, stk. 1.</p></div></p><p class=\"Stk2\"><span class=\"StkNr\">Stk. 2.</span> Alle sager af væsentlig betydning for konservatoriets organisation og virksomhed skal af rektor forelægges konservatorierådet til udtalelse, herunder</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Konservatoriets budget.</p><p class=\"Liste1\"><span class=\"Liste1Nr\">2)</span> Bestemmelser for konservatoriet fastsat af ministeriet samt forslag til ændringer og tilføjelser til disse.</p><p class=\"Liste1\"><span class=\"Liste1Nr\">3)</span> Sager om relegation af studerende.</p><p class=\"Liste1\"><span class=\"Liste1Nr\">4)</span> Oprettelse og nedlæggelse af studienævn.</p></div></p><p class=\"ParagrafGruppeOverskrift\">Studienævn</p><p class=\"Paragraf\"><span class=\"ParagrafNr\">§ 7. </span> På konservatoriet oprettes et eller flere studienævn. Under hvert studienævn placeres en eller flere uddannelser. Rektor træffer beslutning om oprettelse og nedlæggelse af studienævn efter udtalelse fra konservatorierådet, jf. § 6, stk. 2, nr. 4.</p><p class=\"Stk2\"><span class=\"StkNr\">Stk. 2.</span> Studienævnet består af et lige stort antal lærere og studerende, dog mindst 3 og højst 5 repræsentanter fra hver, heraf mindst 1 fastansat lærer. Repræsentanterne for lærerne vælges for 2 år. Repræsentanterne for de studerende vælges for 1 år. Genvalg kan finde sted. For hvert medlem vælges en suppleant.</p><p class=\"Stk2\"><span class=\"StkNr\">Stk. 3.</span> Rektor og prorektor kan ikke være medlemmer af et studienævn<span class=\"Italic\">.</span></p><p class=\"Stk2\"><span class=\"StkNr\">Stk. 4.</span> Studienævnet vælger en formand blandt repræsentanterne for lærerne.</p><p class=\"Stk2\"><span class=\"StkNr\">Stk. 5.</span> Består studienævnet af henholdsvis 6, 8 eller 10 medlemmer, er det beslutningsdygtigt når henholdsvis mindst 4, 5 eller 6 medlemmer er til stede. Ved stemmelighed er formandens stemme afgørende.</p><p class=\"Stk2\"><span class=\"StkNr\">Stk. 6.</span> Studienævnsformanden indkalder til og leder studienævnsmøderne. Der skal indkaldes til møde, når formanden eller mindst 2 af medlemmerne anmoder herom.</p><p class=\"Stk2\"><span class=\"StkNr\">Stk. 7.</span> Studienævnet fastsætter selv sin forretningsorden inden for de retningslinjer, der er givet af rektor.</p><p class=\"Paragraf\"><span class=\"ParagrafNr\">§ 8. </span> Studienævn er over for rektor ansvarlig for undervisningens faglige niveau, tilrettelæggelse og gennemførelse efter de gældende bestemmelser.</p><p class=\"Stk2\"><span class=\"StkNr\">Stk. 2.</span> Studienævnet afgiver indstilling til rektor i sager om dispensation fra de af konservatoriet fastsatte studieordninger.</p><p class=\"Stk2\"><span class=\"StkNr\">Stk. 3.</span> Studienævnet afgiver indstilling til konservatorierådet om studieordninger inden for de retningslinjer, der er givet af rektor.</p><p class=\"Stk2\"><span class=\"StkNr\">Stk. 4.</span> Studienævnet afgiver udtalelse til rektor om beskikkelse af eksterne censorer.</p><p class=\"ParagrafGruppeOverskrift\">Overgangs - og ikrafttrædelsesbestemmelser</p><p class=\"Paragraf\"><span class=\"ParagrafNr\">§ 9.</span> Bekendtgørelsen træder i kraft den 1. januar 2008 og har virkning for de prorektorer, som skal udpeges, når de nuværende prorektorers valgperiode udløber, dog således at bekendtgørelsen har umiddelbar virkning ved rektorskifte.</p><p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 581 af 27. maj 2007.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Kulturministeriet, den 7. december 2007</I></P><P CLASS=SIGN1 ALIGN=\"CENTER\">Brian Mikkelsen</P><P CLASS=SIGN2 ALIGN=\"RIGHT\">/ Pernille Lindberg</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2007"
        },
        {
            "displayName": "Accession",
            "displayValue": "B20070136705"
        },
        {
            "displayName": "Entydig dokumentidentifikation",
            "displayValue": "AK000591"
        },
        {
            "displayName": "Dato for førstegangsindlæggelse",
            "displayValue": "18/12/2007"
        },
        {
            "displayName": "Dato for indlæggelse",
            "displayValue": "18/12/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1367"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "07/12/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kulturmin., j.nr. 2004-18657-16"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}