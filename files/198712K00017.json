{
    "id": 113156,
    "title": "1987 LSF 17   FORSLAG TIL LOV OM ÆNDRING AF UDLÆNDINGELOVEN ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 17",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 17 </P>  \r\n\r\n<P></P>  \r\n\r\n<P>Forslag til Lov om ændring af udlændingeloven </P>  \r\n\r\n<P></P>  \r\n\r\n<P>Fremsat af justitsministeren (Ninn-Hansen) </P>  \r\n\r\n<P></P>  \r\n\r\n<P>den 7. oktober 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I lov nr. 686 af 17. oktober 1986 om ændring af udlændingeloven </P>  \r\n\r\n<P>ophæves § 4. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>1. Indledning </P>  \r\n\r\n<P>Efter § 4 i lov nr. 686 af 17. oktober 1986 om ændring af </P>  \r\n\r\n<P>udlændingeloven skal forslag om revision af loven fremsættes for </P>  \r\n\r\n<P>Folketinget i folketingsåret 1987-88. Med dette lovforslag </P>  \r\n\r\n<P>foreslås denne revisionsbestemmelse ophævet. Det foreslås således, </P>  \r\n\r\n<P>at udlændingeloven fra 1983 med ændringerne i 1985 og 1986 også </P>  \r\n\r\n<P>fremover skal være den lovgivningsmæssige ramme for udlændinges </P>  \r\n\r\n<P>indrejse og ophold her i landet. </P>  \r\n\r\n<P>Om Folketingets behandling af det lovforslag, der blev vedtaget som </P>  \r\n\r\n<P>lov nr. 686 af 17. oktober 1986, henvises til lovforslag nr. 4 </P>  \r\n\r\n<P>(blad nr. 4), Folketingstidende 1986-87, sp. 360, 829 og 998 samt </P>  \r\n\r\n<P>blad nr. 99 og 132. </P>  \r\n\r\n<P>Justitsministeriet finder, at Danmark efter den gældende </P>  \r\n\r\n<P>udlændingelov fortsat påtager sig sin del af løsningen af det </P>  \r\n\r\n<P>internationale flygtningeproblem. </P>  \r\n\r\n<P>Samtidig giver loven de nødvendige rammer for en regulering af </P>  \r\n\r\n<P>tilstrømningen af asylansøgere. Det er således under den gældende </P>  \r\n\r\n<P>lov - i modsætning til situationen før oktober 1986 - muligt at </P>  \r\n\r\n<P>tilbyde asylansøgere, der opholder sig her i landet, en rimelig </P>  \r\n\r\n<P>hurtig afgørelse på ansøgningen om asyl, ligesom det er muligt at </P>  \r\n\r\n<P>indlogere ansøgerne under passende indkvarteringsforhold. </P>  \r\n\r\n<P>I forbindelse med lovændringen i oktober 1986 tilkendegav regeringen, </P>  \r\n\r\n<P>at man var indstillet på at overveje en forhøjelse af </P>  \r\n\r\n<P>flygtningekvoten, når den tilsigtede begrænsning af den spontane </P>  \r\n\r\n<P>flygtningestrøm var indtrådt, og den sagspukkel, der var ophobet </P>  \r\n\r\n<P>inden lovændringen, var afviklet. Lovændringen har muliggjort, at </P>  \r\n\r\n<P>sagspuklen nu i det væsentlige er afviklet af Direktoratet for </P>  \r\n\r\n<P>Udlændinge og Flygtningenævnet. Der henvises i øvrigt til </P>  \r\n\r\n<P>bemærkningerne nedenfor under pkt. 5. </P>  \r\n\r\n<P>2. Udlændingeloven fra 1983 og ændringerne i 1985 </P>  \r\n\r\n<P>a. Udlændingeloven blev vedtaget ved lov nr. 226 af 8. juni 1983, </P>  \r\n\r\n<P>der trådte i kraft den 1. oktober 1983. Med loven blev </P>  \r\n\r\n<P>retsstillingen for flygtninge forbedret, dels ved at flygtninge </P>  \r\n\r\n<P>med Danmark som 1. asylland fik retskrav på asyl, og dels ved at </P>  \r\n\r\n<P>der blev indført en række retssikkerhedsgarantier i forbindelse </P>  \r\n\r\n<P>med behandlingen af ansøgninger om asyl. </P>  \r\n\r\n<P>Enhver udlænding, der på grænsen ansøgte om asyl, havde krav på at </P>  \r\n\r\n<P>komme ind i Danmark og krav på at opholde sig her, mens </P>  \r\n\r\n<P>ansøgningen blev behandlet. </P>  \r\n\r\n<P>Lovens afgrænsning af flygtningebegrebet var betydeligt mere </P>  \r\n\r\n<P>vidtgående end Danmarks forpligtelser ifølge FN-konventionen af </P>  \r\n\r\n<P>28. juli 1951 om flygtninges retsstilling, idet den gav såvel </P>  \r\n\r\n<P>konventionsflygtninge som de facto-flygtninge retskrav på </P>  \r\n\r\n<P>opholdstilladelse her i landet samt en ubetinget ret til at </P>  \r\n\r\n<P>opholde sig her i landet, mens asylansøgningen blev behandlet. </P>  \r\n\r\n<P>Afgørelsen om opholdstilladelse til flygtninge træffes i 1. instans </P>  \r\n\r\n<P>af Direktoratet for Udlændinge. Afslag kunne efter 1983-loven i </P>  \r\n\r\n<P>alle tilfælde indbringes for Flygtningenævnet. Der blev indført </P>  \r\n\r\n<P>mulighed for at beskikke en advokat for den pågældende i </P>  \r\n\r\n<P>forbindelse med Flygtningenævnets behandling af sagen, ligesom </P>  \r\n\r\n<P>asylansøgeren og advokaten fik mulighed for mundtligt at redegøre </P>  \r\n\r\n<P>for sagen i Flygtningenævnet. </P>  \r\n\r\n<P>b. I 1985 ændredes udlændingeloven to gange (lov nr. 232 af 6. juni </P>  \r\n\r\n<P>1985 og lov nr. 574 af 19. december 1985) med henblik på navnlig </P>  \r\n\r\n<P>at lette sagspresset og sagsbehandlingen i Flygtningenævnet. Der </P>  \r\n\r\n<P>blev således gennem en udvidelse af antallet af nævnsmedlemmer </P>  \r\n\r\n<P>åbnet mulighed for, at nævnet kunne fungere i flere afdelinger. </P>  \r\n\r\n<P>Endvidere blev der givet adgang til, at visse sager kunne </P>  \r\n\r\n<P>behandles i et &#187;lille nævn&#171; (3 medlemmer mod normalt 7). Endelig  \r\n\r\n</P>  \r\n\r\n<P>blev der mulighed for, at Direktoratet for Udlændinge efter </P>  \r\n\r\n<P>forelæggelse for Dansk Flygtningehjælp kunne afskære klageadgang </P>  \r\n\r\n<P>til Flygtningenævnet med hensyn til åbenbart grundløse </P>  \r\n\r\n<P>ansøgninger. </P>  \r\n\r\n<P>Flygtningenævnet fik samtidig mulighed for at bestemme, at </P>  \r\n\r\n<P>behandlingen af visse sager skulle foregå på skriftligt grundlag. </P>  \r\n\r\n<P>3. Lovændringen i oktober 1986 </P>  \r\n\r\n<P>Ved lov nr. 686 af 17. oktober 1986 om ændring af udlændingeloven, </P>  \r\n\r\n<P>der trådte i kraft den 19. oktober 1986, blev der i </P>  \r\n\r\n<P>udlændingelovens § 48 indført mulighed for at afvise en </P>  \r\n\r\n<P>asylansøger på grænsen, hvis den pågældende søger at indrejse til </P>  \r\n\r\n<P>Danmark fra et land, hvor udlændingen befinder sig i en faktisk </P>  \r\n\r\n<P>tryghedssituation. Endvidere blev der med lovændringen indført </P>  \r\n\r\n<P>mulighed for at sætte strafbestemmelsen i kraft over for </P>  \r\n\r\n<P>transportører, der bringer udlændinge her til landet uden fornøden </P>  \r\n\r\n<P>rejselegitimation og visum. </P>  \r\n\r\n<P>Ændringen medførte ingen forringelse af udlændingelovens </P>  \r\n\r\n<P>retssikkerhedsgarantier vedrørende behandlingen af asylansøgninger </P>  \r\n\r\n<P>eller med hensyn til afgrænsningen af flygtningebegrebet, herunder </P>  \r\n\r\n<P>1. asyllandsreglen. </P>  \r\n\r\n<P>a. Afvisning </P>  \r\n\r\n<P>En asylansøger, der afvises efter reglen i § 48, må ikke udsendes til </P>  \r\n\r\n<P>et land, hvor der er risiko for forfølgelse af de i </P>  \r\n\r\n<P>flygtningekonventionen af 28. juli 1951, artikel 1 A, nævnte </P>  \r\n\r\n<P>grunde, eller hvor der ikke er beskyttelse mod videresendelse til </P>  \r\n\r\n<P>et sådant land. Dette indebærer, at en asylansøger, der indrejser </P>  \r\n\r\n<P>direkte fra et flygtningeproducerende hjemland, aldrig vil kunne </P>  \r\n\r\n<P>afvises på grænsen. </P>  \r\n\r\n<P>Hvis den pågældende derimod indrejser fra et land, der efterlever </P>  \r\n\r\n<P>flygtningekonventionen fuldt ud, vil afvisning som udgangspunkt </P>  \r\n\r\n<P>kunne ske. </P>  \r\n\r\n<P>Reglen indebærer, at en udlænding må henvises til at opholde sig i </P>  \r\n\r\n<P>det sikre land, den pågældende søger at indrejse fra, mens sagen </P>  \r\n\r\n<P>behandles i Danmark. Reglen er af processuel karakter og har </P>  \r\n\r\n<P>således ikke ændret ved de materielle flygtningeregler. Personer, </P>  \r\n\r\n<P>der afvises på grænsen, får udleveret en vejledning på deres eget </P>  \r\n\r\n<P>sprog om muligheden for at søge asyl i Danmark ved henvendelse til </P>  \r\n\r\n<P>en dansk repræsentation i udlandet. Den pågældende vil herefter få </P>  \r\n\r\n<P>behandlet sin ansøgning under iagttagelse af de samme </P>  \r\n\r\n<P>retssikkerhedsgarantier som hidtil. </P>  \r\n\r\n<P>Asylansøgere, som ikke afvises eller udvises i medfør af den nævnte </P>  \r\n\r\n<P>bestemmelse, har fortsat ret til at opholde sig her i landet, mens </P>  \r\n\r\n<P>deres ansøgning behandles. </P>  \r\n\r\n<P>I de sager, hvor udsendelse efter afvisningsreglen i § 48 er kommet </P>  \r\n\r\n<P>på tale siden reglens ikrafttræden i oktober 1986, er efter </P>  \r\n\r\n<P>direktoratets praksis udsendelse sket til Forbundsrepublikken </P>  \r\n\r\n<P>Tyskland, Nederlandene, Det Forenede Kongerige, Belgien, Frankrig, </P>  \r\n\r\n<P>Italien, Spanien, Schweiz, Østrig, Grækenland, Cypern, Sverige, </P>  \r\n\r\n<P>Norge og Finland. Udsendelse sker til lande, som følger </P>  \r\n\r\n<P>flygtningekonventionen, og som ikke selv er </P>  \r\n\r\n<P>flygtningeproducerende. Der er således tale om lande, der på linje </P>  \r\n\r\n<P>med Danmark deltager i det internationale samarbejde om </P>  \r\n\r\n<P>flygtningespørgsmål. </P>  \r\n\r\n<P>Reglerne i lovens § 48 om afvisning og udsendelse af asylansøgere, </P>  \r\n\r\n<P>der inden ankomsten til Danmark har været i et sikkert land, har i </P>  \r\n\r\n<P>1986 været anvendt overfor ca. 300 personer og i 1987 indtil den </P>  \r\n\r\n<P>1. oktober overfor ca. 800 personer. Afvisningsreglen har haft den </P>  \r\n\r\n<P>tilsigtede effekt, idet antallet af asylansøgere, der søger at </P>  \r\n\r\n<P>indrejse uden den fornødne rejselegitimation og visum, er faldet </P>  \r\n\r\n<P>markant. I modsætning til tidligere søges der nu i meget vidt </P>  \r\n\r\n<P>omfang om asyl fra ansøgere, der befinder sig i udlandet, jf. </P>  \r\n\r\n<P>nedenfor. </P>  \r\n\r\n<P>b. Strafansvar overfor transportører </P>  \r\n\r\n<P>Ved lovændringen i oktober 1986 blev der åbnet mulighed for, at </P>  \r\n\r\n<P>transportører, der bringer udlændinge her til landet, straffes med </P>  \r\n\r\n<P>bøde, såfremt den pågældende udlænding ikke ved indrejsen i </P>  \r\n\r\n<P>Danmark er i besiddelse af fornøden rejselegitimation og visum. </P>  \r\n\r\n<P>Justitsministeren blev bemyndiget til efter drøftelse med </P>  \r\n\r\n<P>Retsudvalget at sætte strafbestemmelsen i kraft. </P>  \r\n\r\n<P>I forlængelse af lovændringen fra oktober 1986 indskærpede </P>  \r\n\r\n<P>Justitsministeriet luftfartsselskabernes pligt til at påse </P>  \r\n\r\n<P>fornøden rejselegitimation og visa hos passagerer. Det blev i den </P>  \r\n\r\n<P>forbindelse tilkendegivet, at strafbestemmelsen først ville blive </P>  \r\n\r\n<P>sat i kraft, hvis der forekom gentagne misbrug. </P>  \r\n\r\n<P>Gennem statistiske oplysninger følger Justitsministeriet løbende </P>  \r\n\r\n<P>luftfartsselskabernes efterlevelse af reglerne på området. </P>  \r\n\r\n<P>4. Statistiske oplysninger </P>  \r\n\r\n<P>a. Spontane asylansøgere </P>  \r\n\r\n<P>Siden lovændringens ikrafttræden den 19. oktober 1986 har der været </P>  \r\n\r\n<P>et markant fald i antallet af spontant indrejste asylansøgere. </P>  \r\n\r\n<P>I 1983 indrejste der 332, i 1984, 1985 og indtil lovændringen i </P>  \r\n\r\n<P>oktober 1986 indrejste der henholdsvis 4.312, 8.698 og 8.947 </P>  \r\n\r\n<P>asylansøgere. </P>  \r\n\r\n<P>Fra den 19. oktober 1986 og til den 31. december 1986 indrejste der i </P>  \r\n\r\n<P>alt 352 spontane asylansøgere. </P>  \r\n\r\n<P>I indeværende år er der indtil den 1. oktober 1987 indrejst ca. 1.750 </P>  \r\n\r\n<P>asylansøgere. Heri indgår også de udlændinge, der indrejser med </P>  \r\n\r\n<P>familiesammenføringstilladelse, men først efter indrejsen indgiver </P>  \r\n\r\n<P>asylansøgning. Dette tal udgør pr. 1. oktober 1987 ca. 300. Det </P>  \r\n\r\n<P>bemærkes, at der erfaringsmæssigt indrejser flere spontane </P>  \r\n\r\n<P>asylansøgere i efterårsmånederne end i forårs- og sommermånederne. </P>  \r\n\r\n<P>Det samlede antal vil således - exclusive </P>  \r\n\r\n<P>familiesammenføringstilladelser - svare til 1.500-2.000 pr. år. </P>  \r\n\r\n<P>b. Asylansøgninger via danske repræsentationer i udlandet (§ 7, stk. </P>  \r\n\r\n<P>4) </P>  \r\n\r\n<P>Mens antallet af de spontant indrejste asylansøgere som beskrevet er </P>  \r\n\r\n<P>faldet, har der været en overordentlig stor stigning i antallet af </P>  \r\n\r\n<P>ansøgninger om asyl indgivet via de danske repræsentationer i </P>  \r\n\r\n<P>udlandet. </P>  \r\n\r\n<P>Før lovændringen i oktober 1986 fremkom der praktisk talt ingen </P>  \r\n\r\n<P>ansøgninger via de danske repræsentationer. Fra lovændringens </P>  \r\n\r\n<P>ikrafttræden den 19. oktober 1986 og indtil den 1. oktober 1987 </P>  \r\n\r\n<P>har Direktoratet for Udlændinge registreret ca. 3.000 ansøgninger </P>  \r\n\r\n<P>om asyl fra udlandet, og tendensen er, at antallet af ansøgninger </P>  \r\n\r\n<P>er i hastig stigning. Der er indtil den 1. oktober 1987 meddelt </P>  \r\n\r\n<P>ca. 60 tilladelser efter denne bestemmelse. </P>  \r\n\r\n<P>c. Flygtningekvote </P>  \r\n\r\n<P>Danmark har gennem de seneste år modtaget flygtninge i henhold til </P>  \r\n\r\n<P>aftaler med FN's Flygtningehøjkommissær. Der har været afsat en </P>  \r\n\r\n<P>årlig flygtningekvote på 250 personer. Herudover har Danmark i de </P>  \r\n\r\n<P>seneste år modtaget et mindre antal flygtninge i henhold til andre </P>  \r\n\r\n<P>internationale ordninger. </P>  \r\n\r\n<P>d. Meddelte opholdstilladelser (asyl) </P>  \r\n\r\n<P>I 1984 og 1985 blev der meddelt asyl til henholdsvis 1.071 og 6.289 </P>  \r\n\r\n<P>flygtninge, der er indrejst spontant. I 1986 blev der givet asyl </P>  \r\n\r\n<P>til i alt 6.371 flygtninge, og i 1987 er der indtil den 1. oktober meddelt  \r\n\r\n asyl til ca. 2.700 flygtninge. </P>  \r\n\r\n<P>e. Familiesammenføringer m.v. </P>  \r\n\r\n<P>Efter udlændingelovens § 9 kan der til visse familiemedlemmer til </P>  \r\n\r\n<P>flygtninge meddeles opholdstilladelse efter reglerne om </P>  \r\n\r\n<P>familiesammenføring m.v. </P>  \r\n\r\n<P>Visse familiemedlemmer til herboende flygtninge har i henhold til </P>  \r\n\r\n<P>udlændingeloven et egentligt retskrav på at få meddelt </P>  \r\n\r\n<P>opholdstilladelse. Dette gælder en ægtefælle, mindreårige børn </P>  \r\n\r\n<P>samt forældre over 60 år. </P>  \r\n\r\n<P>I 1986 blev der i medfør af disse familiesammenføringer givet </P>  \r\n\r\n<P>opholdstilladelse til ca. 500 personer, der har ansøgt fra </P>  \r\n\r\n<P>udlandet på grund af en familiemæssig tilknytning til en herboende </P>  \r\n\r\n<P>flygtning. </P>  \r\n\r\n<P>I 1987 er der indtil den 1. oktober givet opholdstilladelse til ca. </P>  \r\n\r\n<P>1.400 personer, der har ansøgt fra udlandet. Hertil kommer et </P>  \r\n\r\n<P>mindre antal personer, der har ansøgt i Danmark. Det bemærkes, at </P>  \r\n\r\n<P>det store antal tilladelser i 1987 er udtryk for, at Direktoratet </P>  \r\n\r\n<P>for Udlændinge har afviklet den sagspukkel, der var oparbejdet </P>  \r\n\r\n<P>inden lovændringen i oktober 1986. Set i forhold til antallet af </P>  \r\n\r\n<P>familiesammenføringstilladelser i årene før 1986 må det ud fra </P>  \r\n\r\n<P>antallet af flygtninge, der er anerkendt inden for de sidste år, </P>  \r\n\r\n<P>antages, at tallet set i forhold til 1986-niveau - vil være </P>  \r\n\r\n<P>stigende. En andel af disse personer vil efter indrejsen </P>  \r\n\r\n<P>erfaringsmæssigt søge asyl her i landet, jf. punkt 4 a. </P>  \r\n\r\n<P>f. Opholdstilladelse af humanitære grunde (§ 9, stk. 2, nr. 2) </P>  \r\n\r\n<P>For personer, der ikke kan anerkendes som flygtninge, har </P>  \r\n\r\n<P>justitsministeren mulighed for i henhold til udlændingelovens § 9, </P>  \r\n\r\n<P>stk. 2, nr. 2, at meddele opholdstilladelse, hvis den pågældende </P>  \r\n\r\n<P>ansøger befinder sig i en sådan situation, at væsentlige hensyn af </P>  \r\n\r\n<P>humanitær karakter afgørende taler for at imødekomme ansøgningen. </P>  \r\n\r\n<P>Reglen, der er tiltænkt et snævert anvendelsesområde, forudsætter i </P>  \r\n\r\n<P>hver enkelt sag en konkret og individuel vurdering af, om der </P>  \r\n\r\n<P>foreligger væsentlige hensyn af humanitær karakter, der afgørende </P>  \r\n\r\n<P>taler for, at den pågældende meddeles opholdstilladelse. De </P>  \r\n\r\n<P>særlige hensyn, som kan begrunde en opholdstilladelse efter denne </P>  \r\n\r\n<P>bestemmelse, er først og fremmest oplysninger om udlændingens </P>  \r\n\r\n<P>alder, helbredstilstand og andre personlige forhold. Reglen giver </P>  \r\n\r\n<P>således ikke hjemmel til at meddele opholdstilladelse til alle af </P>  \r\n\r\n<P>f.eks. en bestemt gruppe eller nationalitet. </P>  \r\n\r\n<P>Bestemmelsen trådte i kraft den 14. juni 1985. I 1987 er der indtil </P>  \r\n\r\n<P>den 1. oktober med hjemmel i bestemmelsen meddelt </P>  \r\n\r\n<P>opholdstilladelse til ca. 200 personer. </P>  \r\n\r\n<P>5. Forventet udvikling i antallet af opholdstilladelser </P>  \r\n\r\n<P>a. Som anført under pkt. 4 må det efter den gældende lovgivning </P>  \r\n\r\n<P>forventes, at antallet af spontane asylansøgere, der indrejser, </P>  \r\n\r\n<P>vil ligge i størrelsesordenen 1.500-2.000 årligt. Det må endvidere </P>  \r\n\r\n<P>påregnes, at antallet af opholdstilladelser til personer, der </P>  \r\n\r\n<P>søger asyl via en dansk repræsentation, vil vise en stærkt </P>  \r\n\r\n<P>stigende tendens. </P>  \r\n\r\n<P>Dette har ikke mindst sammenhæng med det store antal flygtninge, der </P>  \r\n\r\n<P>i 1984-86 fik asyl, og som dermed har skabt en tilknytning til </P>  \r\n\r\n<P>Danmark for en række familiemedlemmer, der befinder sig i andre </P>  \r\n\r\n<P>lande. </P>  \r\n\r\n<P>For så vidt angår opholdstilladelse efter reglerne om </P>  \r\n\r\n<P>familiesammenføring må der ligeledes forventes meddelt et stadigt </P>  \r\n\r\n<P>stigende antal opholdstilladelser på grund af tilstrømningen til </P>  \r\n\r\n<P>Danmark i 1984-86. </P>  \r\n\r\n<P>Antallet af opholdstilladelser til &#187;kvoteflygtninge&#171; i henhold  \r\n\r\n til </P>  \r\n\r\n<P>aftaler med FN's højkommissær og andre internationale aftaler </P>  \r\n\r\n<P>beror bl.a. på de til enhver tid gældende bevillingsmæssige </P>  \r\n\r\n<P>rammer. </P>  \r\n\r\n<P>b. Regeringen har truffet beslutning om at forøge flygtningekvoten </P>  \r\n\r\n<P>og at ændre kvotebegrebet. Man har herved lagt vægt på, at den </P>  \r\n\r\n<P>samlede indrejse af flygtninge og familiemedlemmer hertil </P>  \r\n\r\n<P>tilrettelægges på en måde, der giver mulighed for en optimal </P>  \r\n\r\n<P>udnyttelse af ressourcerne ikke alene hos udlændingemyndighederne, </P>  \r\n\r\n<P>men også hos de myndigheder og organisationer (Dansk Røde Kors og </P>  \r\n\r\n<P>Dansk Flygtningehjælp), der varetager arbejdet med modtagelse og </P>  \r\n\r\n<P>integration af flygtninge. </P>  \r\n\r\n<P>Kvotebegrebet ændres således, at kvoten udover de personer, der </P>  \r\n\r\n<P>inviteres til Danmark via programmer under FN's </P>  \r\n\r\n<P>flygtningehøjkommissær, også omfatter de personer, der får </P>  \r\n\r\n<P>opholdstilladelse på grund af familiemæssig tilknytning til en </P>  \r\n\r\n<P>herboende flygtning. </P>  \r\n\r\n<P>Dette medfører, at ikke blot &#187;FN-flygtninge&#171;, men også </P>  \r\n\r\n<P>familiesammenførte udlændinge til herboende flygtninge, vil være </P>  \r\n\r\n<P>omfattet af kvoten. </P>  \r\n\r\n<P>Dette vil forbedre mulighederne for en budgetmæssig styring af </P>  \r\n\r\n<P>udviklingen. </P>  \r\n\r\n<P>Regeringen har truffet beslutning om, at kvoten for 1988 forhøjes fra </P>  \r\n\r\n<P>de nuværende 250 til 1.500 pladser, således at der mindst skal </P>  \r\n\r\n<P>tilbydes FN's flygtningehøjkommissær 250 pladser i 1988. Hvis </P>  \r\n\r\n<P>antallet af opholdstilladelser på grund af familiemæssig </P>  \r\n\r\n<P>tilknytning, jfr. ovenfor pkt. 4 b og pkt. 4 e, bliver mindre end </P>  \r\n\r\n<P>1.250 pladser, vil det overskydende antal pladser således blive </P>  \r\n\r\n<P>tilbudt FN's flygtningehøjkommissær. </P>  \r\n\r\n<P>Som anført under pkt. 4 påregnes det, at der ankommer 1.500-2.000 </P>  \r\n\r\n<P>spontane asylansøgere i 1988, og det må derfor antages, at der vil </P>  \r\n\r\n<P>blive meddelt opholdstilladelse til i alt 3.000-3.500 personer </P>  \r\n\r\n<P>omfattet af de nævnte grupper. </P>  \r\n\r\n<P>6. Administration af udlændingelovgivningen og modtagelsessystemet </P>  \r\n\r\n<P>a. Direktoratet for Udlændinge </P>  \r\n\r\n<P>Forud for lovændringen i oktober 1986 var der oparbejdet en betydelig </P>  \r\n\r\n<P>sagspukkel i Direktoratet for Udlændinge og Flygtningenævnet. </P>  \r\n\r\n<P>Sagsbehandlingstiden, der i mange tilfælde oversteg 1 år, var </P>  \r\n\r\n<P>klart uacceptabel for alle parter. </P>  \r\n\r\n<P>Siden lovændringens ikrafttræden i oktober 1986 er det lykkedes at </P>  \r\n\r\n<P>nedbringe den gennemsnitlige sagsbehandlingstid i Direktoratet for </P>  \r\n\r\n<P>Udlændinge til 3 måneder. Hvis afgørelsen påklages til </P>  \r\n\r\n<P>Flygtningenævnet, medgår der nu gennemsnitligt yderligere 3 </P>  \r\n\r\n<P>måneder eller i alt 6 måneder, inden der foreligger en endelig </P>  \r\n\r\n<P>afgørelse i asylsagen. </P>  \r\n\r\n<P>Selvom der er tale om en væsentlig nedbringelse af </P>  \r\n\r\n<P>sagsbehandlingstiden, vil en yderligere nedbringelse være </P>  \r\n\r\n<P>ønskelig. De nuværende sagsbehandlingstider skyldes bl.a., at </P>  \r\n\r\n<P>Direktoratet for Udlændinge, Flygtningenævnet og den centrale </P>  \r\n\r\n<P>politiafdeling under rigspolitichefen geografisk er placeret </P>  \r\n\r\n<P>forskellige steder i København. Hertil kommer, at Direktoratet for </P>  \r\n\r\n<P>Udlændinges lokaler er beliggende 5 forskellige steder i </P>  \r\n\r\n<P>Københavnsområdet. </P>  \r\n\r\n<P>For at forbedre disse forhold har Justitsministeriet taget initiativ </P>  \r\n\r\n<P>til en lokalemæssig sammenlægning af udlændingemyndighederne. </P>  \r\n\r\n<P>Herved kan der gennemføres en mere hensigtsmæssig struktur og en </P>  \r\n\r\n<P>bedre udnyttelse af de personalemæssige ressourcer. </P>  \r\n\r\n<P>b. Flygtningenævnet </P>  \r\n\r\n<P>Den stedfundne afvikling af sagspuklen i Flygtningenævnet har som </P>  \r\n\r\n<P>nævnt reduceret sagsbehandlingstiden i nævnet meget væsentligt. </P>  \r\n\r\n<P>Som følge heraf har det været muligt i løbet af 1987 at lempe </P>  \r\n\r\n<P>arbejdsbyrden i nævnets afdelinger og sekretariatet betragteligt, </P>  \r\n\r\n<P>og sekretariatets medarbejderstab er derfor blevet indskrænket. </P>  \r\n\r\n<P>c. Asylcentre </P>  \r\n\r\n<P>I samarbejde med Dansk Røde Kors, der forestår asylcentrene, har </P>  \r\n\r\n<P>Justitsministeriet løbende tilpasset antallet af asylcentre til </P>  \r\n\r\n<P>behovet. I oktober 1986 var der således indkvarteret ca. 6.000 </P>  \r\n\r\n<P>asylansøgere på 26 asylcentre, herunder 2 skibe og en </P>  \r\n\r\n<P>hotelplatform. Antallet af asylcentre er pr. 1. oktober 1987 </P>  \r\n\r\n<P>foreløbigt nedbragt til 7 med i alt 1.300 asylansøgere indlogeret. </P>  \r\n\r\n<P>Disse centre indebærer alle en fuldt forsvarlig indkvartering. Ved </P>  \r\n\r\n<P>en uændret lovgivning er det Justitsministeriets opfattelse, at </P>  \r\n\r\n<P>antallet af asylcentre vil kunne fastholdes eller nedbringes </P>  \r\n\r\n<P>yderligere. </P>  \r\n\r\n<P>d. Udenrigstjenesten </P>  \r\n\r\n<P>Som ovenfor nævnt under 4 b er der for udenrigstjenestens, herunder </P>  \r\n\r\n<P>for de udsendte repræsentationers vedkommende, med lovændringen </P>  \r\n\r\n<P>sket en betydelig forskydning af arbejdsbyrden. Det kan således </P>  \r\n\r\n<P>særligt fremhæves, at udenrigstjenesten i en række mellemøstlige </P>  \r\n\r\n<P>lande gennem det sidste år har været og stadig er udsat for et </P>  \r\n\r\n<P>stigende arbejdspres på grund af asylsagernes behandling. </P>  \r\n\r\n<P>Som anført i bemærkningerne til loven om ændring af udlændingeloven, </P>  \r\n\r\n<P>lov nr. 686 af 17. oktober 1986, måtte behandlingen og </P>  \r\n\r\n<P>ekspeditionen af visum- og asylansøgninger forudses at medføre en </P>  \r\n\r\n<P>belastning af udenrigstjenesten, der ville medføre merudgifter. På </P>  \r\n\r\n<P>grundlag af erfaringerne med sagsekspeditionen i det forløbne år </P>  \r\n\r\n<P>kan behovet for merudgifter og forøgelse i personaleforbruget på </P>  \r\n\r\n<P>årsbasis anslås til ca. 11 mill. kr. og 21 årsværk (øvrige), der </P>  \r\n\r\n<P>vil blive søgt på Udenrigsministeriets bidrag til </P>  \r\n\r\n<P>ændringsforslaget til finansloven for 1988. </P>  \r\n\r\n<P>7. Internationale bestræbelser </P>  \r\n\r\n<P>a. Danmark har aktivt deltaget i konsultationer, som FN's </P>  \r\n\r\n<P>flygtningehøjkommissær har taget initiativ til. Gennem forskellige </P>  \r\n\r\n<P>konsultationer er der konstateret interesse for at afsøge </P>  \r\n\r\n<P>mulighederne for at nå frem til mere ordnede forhold for </P>  \r\n\r\n<P>indstrømningen af flygtninge og asylansøgere i Europa. Der er </P>  \r\n\r\n<P>således enighed om, at man skal forsøge en handlingsplan baseret </P>  \r\n\r\n<P>på de tanker, der er kommet til udtryk i et dansk forslag på FN's </P>  \r\n\r\n<P>41. generalforsamling. </P>  \r\n\r\n<P>b. Det danske forslag, der blev præsenteret på FN's 41. </P>  \r\n\r\n<P>generalforsamling, er udmøntet i et resolutionsforslag. Da det </P>  \r\n\r\n<P>ikke under behandlingen på generalforsamlingen så ud til, at </P>  \r\n\r\n<P>forslaget på daværende tidspunkt og i den foreliggende form kunne </P>  \r\n\r\n<P>vedtages enstemmigt, traf man fra dansk side beslutning om - i </P>  \r\n\r\n<P>stedet for at søge en i hast forhandlet og udvandet tekst sat til </P>  \r\n\r\n<P>afstemning - at anmode udvalget om at udsætte stillingtagen til </P>  \r\n\r\n<P>resolutionsforslaget til næste generalforsamling. </P>  \r\n\r\n<P>I slutningen af december 1986 er det danske forslag blevet </P>  \r\n\r\n<P>præsenteret for ca. 40 lande med henblik på at indhente disses </P>  \r\n\r\n<P>nærmere kommentarer til forslaget. Forslaget vil på baggrund af </P>  \r\n\r\n<P>disse kommentarer og i øvrigt efter konsultationer med de øvrige </P>  \r\n\r\n<P>nordiske lande blive drøftet på Flygtningehøjkommissionens </P>  \r\n\r\n<P>Eksekutivkomitees møde i oktober 1987. Forslaget forventes </P>  \r\n\r\n<P>endvidere behandlet på FN's 42. generalforsamling i 1987. </P>  \r\n\r\n<P>c. I Europaråds-regie har man fra dansk side i en årrække deltaget i </P>  \r\n\r\n<P>og taget initiativ til, at der søges skabt fælles europæiske </P>  \r\n\r\n<P>regler om blandt andet 1. asyllandsspørgsmålet. På dansk og svensk </P>  \r\n\r\n<P>initiativ blev spørgsmålet om 1. asyllandsproblemet behandlet i en </P>  \r\n\r\n<P>arbejdsgruppe under Europarådet. </P>  \r\n\r\n<P>På møder i marts, juni og september 1987 har man i Europaråds-regie </P>  \r\n\r\n<P>drøftet udformningen af en 1. asyllandsregel. Drøftelserne herom </P>  \r\n\r\n<P>fortsættes. </P>  \r\n\r\n<P>d. På Nordisk Råds session i marts 1986 blev der vedtaget en </P>  \r\n\r\n<P>rekommandation, der indeholder en opfordring til fælles nordisk </P>  \r\n\r\n<P>samarbejde om en række spørgsmål vedrørende flygtninge. De finske </P>  \r\n\r\n<P>repræsentanter kunne dog ikke tilslutte sig hele rekommandationens </P>  \r\n\r\n<P>indhold. </P>  \r\n\r\n<P>I fortsættelse heraf blev det af de berørte ministre besluttet at </P>  \r\n\r\n<P>nedsætte en ad hoc-arbejdsgruppe, der blandt andet skal drøfte og </P>  \r\n\r\n<P>sikre informationsudveksling vedrørende flygtningespørgsmål, </P>  \r\n\r\n<P>ligesom man i forskellige andre fora har undersøgt mulighederne </P>  \r\n\r\n<P>for en fælles nordisk holdning om flygtningespørgsmål. </P>  \r\n\r\n<P>Regeringen vil fortsat støtte og aktivt deltage i dette nordiske </P>  \r\n\r\n<P>samarbejde. </P>  \r\n\r\n<P>e. I lyset af bestræbelserne på at nå frem til en ordning, der </P>  \r\n\r\n<P>lemper og senere ophæver grænseformaliteterne for EF-landenes </P>  \r\n\r\n<P>borgere, blev flygtningespørgsmålet endvidere blandt andet på </P>  \r\n\r\n<P>dansk initiativ drøftet på et møde den 20. oktober 1986 i London </P>  \r\n\r\n<P>mellem de ansvarlige EF-ministre for indvandring. På mødet blev </P>  \r\n\r\n<P>det besluttet at nedsætte en ad hoc-arbejdsgruppe, der skal </P>  \r\n\r\n<P>overveje forskellige spørgsmål om indvandring. </P>  \r\n\r\n<P>De emner, der behandles, er bl.a. spørgsmålet om kontrollen ved </P>  \r\n\r\n<P>fællesskabets ydre grænse, harmonisering af visumpolitikken, </P>  \r\n\r\n<P>misbrug af pas og misbrug af asylretten. </P>  \r\n\r\n<P>Arbejdsgruppen og to underarbejdsgrupper har holdt flere møder om </P>  \r\n\r\n<P>disse spørgsmål. </P>  \r\n\r\n<P>Under det danske formandskab i andet halvår af 1987 arbejder man </P>  \r\n\r\n<P>videre på denne baggrund og søger bl.a. at harmonisere </P>  \r\n\r\n<P>visumpolitikken samt at opnå en fælles 1. asyllands regel, det vil </P>  \r\n\r\n<P>sige opnå ensartede regler i alle lande om de momenter, der skal </P>  \r\n\r\n<P>lægges til grund ved vurderingen af, hvilket land der er nærmest </P>  \r\n\r\n<P>til at yde beskyttelse. </P>  \r\n\r\n<P>f. Som anført er der taget en lang række initiativer for at få skabt </P>  \r\n\r\n<P>en bred, international løsning af flygtningeproblemet. Det er dog </P>  \r\n\r\n<P>næppe realistisk at tro, at en sådan løsning kan opnås på kort </P>  \r\n\r\n<P>tid. Der er tale om en langsigtet proces, som kræver en fælles </P>  \r\n\r\n<P>holdning fra en lang række lande, og som skridt for skridt skal </P>  \r\n\r\n<P>realiseres. Regeringen vil fortsat arbejde aktivt for at nå en </P>  \r\n\r\n<P>sådan løsning. </P>  \r\n\r\n<P>8. Andre landes udlændingelovgivning </P>  \r\n\r\n<P>Under Folketingets behandling af lovændringen i oktober 1986 blev det </P>  \r\n\r\n<P>oplyst, at også andre lande overvejede at indføre regler til </P>  \r\n\r\n<P>regulering af tilstrømningen af asylansøgere. Udviklingen siden da </P>  \r\n\r\n<P>har vist, at flere lande nu har indført sådanne regler. Det kan </P>  \r\n\r\n<P>således eksempelvis oplyses, at man i Forbundsrepublikken Tyskland </P>  \r\n\r\n<P>i januar 1987 bl.a. har ændret lovgivningen, således at </P>  \r\n\r\n<P>transportører, der bringer udlændinge til Forbundsrepublikken uden </P>  \r\n\r\n<P>fornøden rejselegitimation og visum, straffes med en bøde på 2.000 </P>  \r\n\r\n<P>DM pr. person. Der er også i Belgien og Det Forenede Kongerige </P>  \r\n\r\n<P>indført lignende strafbestemmelser. En tilsvarende fremgangsmåde </P>  \r\n\r\n<P>har længe været praktiseret i USA og Canada. </P>  \r\n\r\n<P>9. Regeringsudvalget vedrørende flygtninge </P>  \r\n\r\n<P>Regeringen har for at koordinere flygtningepolitikken nedsat et </P>  \r\n\r\n<P>ministerudvalg. Dette udvalg har bl.a. drøftet spørgsmål </P>  \r\n\r\n<P>vedrørende modtagelses- og integrationssystemet samt bolig- og </P>  \r\n\r\n<P>beskæftigelsesmæssige problemer for flygtninge. </P>  \r\n\r\n<P>Det kan i denne forbindelse oplyses, at udvalget i juni måned 1987 </P>  \r\n\r\n<P>tiltrådte, at Administrationsdepartementet iværksætter en </P>  \r\n\r\n<P>gennemgribende undersøgelse af integrationssystemets </P>  \r\n\r\n<P>organisatoriske hensigtsmæssighed. Denne undersøgelse er sat i </P>  \r\n\r\n<P>gang, og resultatet forventes at foreligge omkring årsskiftet </P>  \r\n\r\n<P>1987/88. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00017"
        },
        {
            "displayName": "Entydig dokumentidentifikation",
            "displayValue": "CL004663"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "17"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}