{
    "id": 123581,
    "title": "Cirkulære om udarbejdelse af handleplaner efter straffuldbyrdelsesloven m.v. (handleplanscirkulæret)\\n(Til Kriminalforsorgens institutioner og afdelinger)",
    "documentTypeId": "140",
    "isSagsforlobPeriodValid": true,
    "shortName": "CIR1H nr 16 af 27/02/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Cirkulære om udarbejdelse af handleplaner efter straffuldbyrdelsesloven m.v. (handleplanscirkulæret)</p>\r\n      <p class=\"UnderTitel2\">(Til Kriminalforsorgens institutioner og afdelinger)</p>\r\n      <p class=\"ParagrafGruppeOverskrift\"><span id=\"Kap0_X1\">Indledende bestemmelser</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Institutionen skal i samarbejde med den indsatte snarest efter indsættelsen udarbejde en plan for strafudståelsen og tiden efter løsladelsen, jf. straffuldbyrdelseslovens § 31, stk. 2. Tilsynsmyndigheden skal endvidere udarbejde tilsvarende plan for prøveløsladte og betinget dømte med vilkår om tilsyn, jf. straffuldbyrdelseslovens § 82, stk. 2, og § 95, stk. 2.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Udover de personer, der er omfattet af straffuldbyrdelsesloven, skal der tillige udarbejdes handleplaner for</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par1_Stk2_Num1\">1)</span> personer, der er idømt en foranstaltning efter straffelovens § 68 eller § 69, jf. § 1 i cirkulære om kriminalforsorgens tilsyn med personer, der er idømt en foranstaltning efter straffelovens § 68 eller § 69, og</p>\r\n          <p class=\"Liste1\"><span class=\"Liste1Nr\" id=\"Par1_Stk2_Num2\">2)</span> 15-17-årige, der udstår straf på bopælen under intensiv overvågning og kontrol, jf. straffuldbyrdelseslovens kapitel 13 a.</p>\r\n        </div>\r\n      </p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Handleplaner udarbejdes på et særligt skema i Klientsystemet.</p>\r\n      <p class=\"ParagrafGruppeOverskrift\"><span id=\"Kap0_X2\">Ansvaret for udarbejdelse af handleplaner</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Ansvaret for udarbejdelse af handleplaner for indsatte påhviler den institution, hvor den indsatte opholder sig, jf. dog stk. 2-3.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> For indsatte, der midlertidigt er overført til arresthus fra åbent fængsel med henblik på anbringelse i lukket fængsel, påhviler ansvaret efter stk. 1 den institution, hvor den indsatte senest havde ophold. Tilsvarende gælder for indsatte, der midlertidigt er anbragt i arresthus fra fængsler, pensioner eller lignende efter undvigelse, udgangsmisbrug eller lignende.</p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> For 15-17-årige, der har fået tilbagekaldt tilladelse til strafudståelse på bopælen under intensiv overvågning og kontrol, jf. straffuldbyrdelseslovens kapitel 13 a, og som midlertidigt er overført til arresthus, påhviler ansvaret efter stk. 1 den afdeling af kriminalforsorgen, der har ført tilsyn og kontrol med den pågældende under strafudståelsen.</p>\r\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Stk. 1-3 kan fraviges ved aftale mellem de involverede institutioner.</p>\r\n      <p class=\"Stk2\"><span class=\"StkNr\" id=\"Par3_Stk5\">Stk. 5.</span> Ved opfølgning, evaluering m.v. af handleplanerne efter §§ 7-9 finder stk. 1-4 tilsvarende anvendelse.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Der skal udpeges en handleplansansvarlig person for hver enkelt indsat/klient i forbindelse med iværksættelse af fængselsstraf/etablering af tilsyn/indflytning på pension. Der bør tillige udpeges en person, der kan overtage ansvaret, når den handleplansansvarlige person er fraværende i længere perioder.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Ved iværksættelse af fængselsstraffen for en person, som i forbindelse med en betinget dom med vilkår om tilsyn er idømt en ubetinget fængselsstraf (kombinationsdom), skal den handleplansansvarlige person være fra den afdeling, der skal føre tilsynet med den dømte.</p>\r\n      <p class=\"ParagrafGruppeOverskrift\"><span id=\"Kap0_X3\">Frister for udarbejdelse af handleplaner</span></p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> For dømte, der har været på fri fod mellem domfældelse og indsættelse i institutionen, skal den første handleplan være udarbejdet senest 4 uger efter indsættelsen.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> For dømte, der er varetægtsfængslet, indtil fuldbyrdelse kan iværksættes, skal den første handleplan være udarbejdet senest 4 uger efter iværksættelse af fængselsstraffen.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> For varetægtsarrestanter, der i medfør af retsplejelovens § 777 er anbragt i en institution for personer, der udstår fængselsstraf eller forvaring, skal den første handleplan være udarbejdet senest 4 uger efter indsættelsen i institutionen.</p>\r\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> For dømte, der er straffet efter straffelovens § 210 eller §§ 216-236, og hvor sagen skal visiteres af Anstalten ved Herstedvester, jf. anbringelses- og overførselsbekendtgørelsens § 3, skal den første handleplan dog først være udarbejdet på det tidspunkt, hvor den pågældendes sag er visiteret.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> For betinget dømte m.v. med vilkår om tilsyn og andre særvilkår, skal den første handleplan være udarbejdet senest 4 uger efter tilsynets iværksættelse.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> For 15-17-årige, der udstår straf på bopælen under intensiv overvågning og kontrol, jf. straffuldbyrdelseslovens kapitel 13 a, skal den første handleplan være udarbejdet ved strafudståelsens iværksættelse.</p>\r\n      <p class=\"ParagrafGruppeOverskrift\"><span id=\"Kap0_X4\">Opfølgning, evaluering m.v.</span></p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Handleplanen skal jævnligt sammenholdes med den indsattes forhold under strafudståelsen og om nødvendigt søges tilpasset ændringer i disse forhold, jf. straffuldbyrdelseslovens § 31, stk. 2.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> For dømte med en opholdstid på 2 år eller derunder skal der foretages evaluering/opfølgning mindst hver tredje måned.</p>\r\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> For dømte med en opholdstid på mere end 2 år skal der foretages evaluering/opfølgning mindst hvert halve år. Når der må forventes at være 2 år eller derunder til løsladelsen, skal evaluering/opfølgning dog foretages mindst hver tredje måned.</p>\r\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> For betinget dømte og prøveløsladte med vilkår om tilsyn skal handleplanen mindst hver tredje måned sammenholdes med klientens forhold i tilsynsperioden og om nødvendigt søges tilpasset ændringer i disse forhold, jf. tilsynsbekendtgørelsens § 6, stk. 2.</p>\r\n      <p class=\"Stk2\"><span class=\"StkNr\" id=\"Par7_Stk5\">Stk. 5.</span> For personer, der er idømt en foranstaltning efter straffelovens § 68 eller § 69, skal der foretages evaluering/opfølgning mindst hvert halve år.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Der skal altid udarbejdes status på handleplanen, når der efter reglerne i § 3 skiftes handleplansansvarlig.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> For indsatte skal der udarbejdes status på handleplanen ved løsladelsen.</p>\r\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> For tilsynsklienter skal der udarbejdes status på handleplanen ved tilsynets afslutning.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Når en indsat skal løslades på prøve med vilkår om tilsyn, skal den afdeling, der skal føre tilsyn med den pågældende, inddrages i planlægningen af tiden efter løsladelsen på et så tidligt tidspunkt som muligt, dog senest 8 uger før forventet løsladelsestidspunkt.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Såfremt den i stk. 1 nævnte 8-ugers frist på grund af opholdstidens længde ikke kan overholdes, skal afdelingen inddrages så tidligt som muligt.</p>\r\n      <p class=\"ParagrafGruppeOverskrift\"><span id=\"Kap0_X5\">Koordinerede handleplaner mellem Kriminalforsorgen og kommunerne</span></p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Kriminalforsorgens institutioner og tilsynsmyndigheden skal for de målgrupper, der er nævnt i § 11, koordinere handleplaner med kommunerne med henblik på at understøtte en langsigtet indsats og sikre kontinuitet i samarbejdet over for fælles klienter.</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Målgruppen for de koordinerede handleplaner er:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par11_Stk1_Num1\">1)</span> Indsatte i fængsler og arresthuse, som er omfattet af bestemmelsen om udarbejdelse af handleplaner i straffuldbyrdelseslovens § 31, stk. 2, og som kommunerne samtidig har pligt til at tilbyde en handleplan efter § 140, stk. 3, og § 141 i lov om social service.</p>\r\n          <p class=\"Liste1\"><span class=\"Liste1Nr\" id=\"Par11_Stk1_Num2\">2)</span> Personer, der er i tilsyn af Kriminalforsorgen, som er omfattet af bestemmelsen om udarbejdelse af handleplaner i straffuldbyrdelseslovens § 82, stk. 2, og § 95, stk. 2, og som kommunerne samtidig har pligt til at tilbyde en handleplan efter § 141 i lov om social service.</p>\r\n          <p class=\"Liste1\"><span class=\"Liste1Nr\" id=\"Par11_Stk1_Num3\">3)</span> Betinget dømte under 18 år, der er omfattet af bestemmelsen om udarbejdelse af handleplaner efter straffuldbyrdelseslovens § 95, stk. 2, og som samtidig har vilkår om hjælpeforanstaltninger efter § 52 i lov om social service som følge af voldskriminalitet eller anden alvorlig kriminalitet, og som kommunerne har pligt til at udarbejde en handleplan for, jf. § 140, stk. 3, i lov om social service.</p>\r\n          <p class=\"Liste1\"><span class=\"Liste1Nr\" id=\"Par11_Stk1_Num4\">4)</span> Personer idømt en foranstaltningsdom efter straffelovens § 68 eller § 69, hvor der er fastsat tilsyn af Kriminalforsorgen, og som kommunerne samtidig har pligt til at tilbyde en handleplan efter § 141 i lov om social service.</p>\r\n          <p class=\"Liste1\"><span class=\"Liste1Nr\" id=\"Par11_Stk1_Num5\">5)</span> 15-17-årige, der udstår straf på bopælen under intensiv overvågning og kontrol, jf. straffuldbyrdelseslovens kapitel 13 a, og som kommunerne har pligt til at udarbejde en handleplan for efter § 140, stk. 3, i lov om social service.</p>\r\n        </div>\r\n      </p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Initiativet til koordinering af handleplaner påhviler Kriminalforsorgen.</p>\r\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> For indsatte påhviler det den institution, der efter § 3 er handleplansansvarlig, at tage kontakt til kommunen senest 1 år inden datoen for en eventuel prøveløsladelse.</p>\r\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> Er der ved straffens iværksættelse mindre end 1 år til datoen for en eventuel prøveløsladelse, påhviler det den i stk. 2 nævnte institution at tage kontakt til kommunen senest 4 uger efter, at straffen er iværksat.</p>\r\n      <p class=\"Stk2\"><span class=\"StkNr\" id=\"Par12_Stk4\">Stk. 4.</span> For tilsynsklienter påhviler det tilsynsmyndigheden at tage kontakt til kommunen senest 4 uger efter tilsynets iværksættelse.</p>\r\n      <p class=\"Stk2\"><span class=\"StkNr\" id=\"Par12_Stk5\">Stk. 5.</span> For 15-17-årige, der udstår straf på bopælen under intensiv overvågning og kontrol, påhviler det tilsynsmyndigheden at tage kontakt til kommunen samtidig med udarbejdelse af den første handleplan.</p>\r\n      <p class=\"Stk2\"><span class=\"StkNr\" id=\"Par12_Stk6\">Stk. 6.</span> Det påhviler institutionen/tilsynsmyndigheden at sikre, at kommunen i overensstemmelse med reglerne i forvaltningslovens § 28 modtager de oplysninger, som er nødvendige til brug for udarbejdelse af den koordinerede handleplan.</p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Kommunen har efter bekendtgørelse om kommunernes pligt til at koordinere handleplaner med kriminalforsorgen for visse persongrupper ansvaret for at følge henvendelsen fra Kriminalforsorgen op.</p>\r\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Kommunen har ansvaret for, at kommunens handleplaner koordineres med Kriminalforsorgen og for løbende at sikre sig, at kommunens støtteforanstaltninger og indsatser i øvrigt koordineres med Kriminalforsorgens tiltag, og at eventuelle andre relevante samarbejdsparter inddrages i arbejdet.</p>\r\n      <p class=\"ParagrafGruppeOverskrift\"><span id=\"Kap0_X6\">Ikrafttræden m.v.</span></p>\r\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Cirkulæret træder i kraft den 2. marts 2009.</p>\r\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Cirkulære nr. 40 af 9. maj 2006 om udarbejdelse af handleplaner efter straffuldbyrdelsesloven m.v. (handleplanscirkulæret) ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Justitsministeriet, Direktoratet for Kriminalforsorgen, den 27. februar 2009</I></P><P CLASS=SIGN1 ALIGN=\"CENTER\">William Rentzmann</P><P CLASS=SIGN2 ALIGN=\"RIGHT\">/ Ina Eliasen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/02/2009"
        },
        {
            "displayName": "Accession",
            "displayValue": "C20090001609"
        },
        {
            "displayName": "Entydig dokumentidentifikation",
            "displayValue": "AA004722"
        },
        {
            "displayName": "Dato for førstegangsindlæggelse",
            "displayValue": "28/02/2009"
        },
        {
            "displayName": "Dato for indlæggelse",
            "displayValue": "28/02/2009"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "16"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "27/02/2009"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. 09-122-49"
        },
        {
            "displayName": "Stikord",
            "displayValue": "Straffuldbyrdelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}