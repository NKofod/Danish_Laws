{
    "id": 179373,
    "title": "Forslag til folketingsbeslutning om udpegning af medlemmer til Flygtningenævnet",
    "documentTypeId": "480",
    "isSagsforlobPeriodValid": true,
    "shortName": "2015/1 BSF 111",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 31. marts 2016 af Martin Henriksen (DF), Kristian Thulesen Dahl (DF), Søren Espersen (DF), Marie Krarup (DF), Christian Langballe (DF), Merete Dea Larsen (DF), Peter Kofod Poulsen (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om udpegning af medlemmer til Flygtningenævnet</p>\r\n<p class=\"NormalInd\">Folketinget pålægger regeringen inden sommeren 2016 at fremsætte lovforslag med henblik på at ændre reglerne for udpegning af medlemmer til Flygtningenævnet, så ingen private organisationer udpeger medlemmer til nævnet. Alle medlemmer af Flygtningenævnet skal fremover alene udpeges af Udlændinge-, Integrations- og Boligministeriet og af Udenrigsministeriet.</p>\r\n<p class=\"NormalInd\">Folketinget pålægger herudover regeringen inden udgangen af 2016 at fremsætte et konkret lovforslag, som begrænser Flygtningenævnets indflydelse på asylpolitikken i Danmark og dermed sikrer demokratisk kontrol med Flygtningenævnets arbejde. Inden fremsættelsen af et sådant lovforslag skal regeringen indkalde de partier, der har stemt for beslutningsforslaget, til en drøftelse af indholdet i lovforslaget.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslagsstillerne mener, at Flygtningenævnet, der træffer afgørelser vedrørende asylpolitikken, og som behandler klager vedrørende asylrelaterede afgørelser truffet af Udlændingestyrelsen, og hvis afgørelser er endelige, igennem årene har mistet troværdighed og har for stor indflydelse på dansk asylpolitik.</p>\r\n<p class=\"NormalInd\">Problemet med Flygtningenævnet er, at det som et ikke-folkevalgt organ har stor indflydelse på den politik, som Danmark fører på asylområdet, og at et antal medlemmer af nævnet er udpeget af Dansk Flygtningehjælp og af Advokatrådet. Dansk Flygtningehjælp er en privat interesseorganisation, der arbejder for flygtninges sag, og det forekommer efter forslagsstillernes opfattelse åbenlyst, at udpegede medlemmer derfra kan give nævnets afgørelser slagside. Advokatrådet er ligeledes en interesseorganisation, som bl.a. har det synspunkt, at nævnets opgave er at varetage flygtninges interesser. Det er vigtigt for forslagsstillerne at understrege, at dette er legitime synspunkter, og at det er legitimt, at en privat organisation ser det som sin opgave at tage udgangspunkt i asylansøgeres og flygtninges behov og interesser. Men det bør tilstræbes, at så klare sympatierklæringer ikke blandes ind i udlændingemyndighedernes behandling af asylsager eller har afgørende indflydelse på dansk asylpolitik. Advokatrådet bør derfor som en privat organisation heller ikke udpege medlemmer til nævnet, og såfremt en asylansøger ønsker juridisk bistand fra en advokat, må asylansøgeren skaffe denne juridiske bistand på egen hånd.</p>\r\n<p class=\"NormalInd\">Der er hos dele af det politiske landskab en udbredt skepsis over for den måde, hvorpå Flygtningenævnets medlemmer udpeges, og det giver en skepsis i forhold til de afgørelser, som nævnet træffer.</p>\r\n<p class=\"NormalInd\">Det er forslagsstillernes opfattelse, at alene mistanken om, at Flygtningenævnets afgørelser ikke altid er korrekte, fordi medlemmer udpeget af Dansk Flygtningehjælp og af Advokatrådet deltager i nævnet, skal fjernes.</p>\r\n<p class=\"NormalInd\">Med beslutningsforslaget pålægges regeringen derfor at ændre reglerne for udpegning af medlemmer til Flygtningenævnet, så ingen private organisationer udpeger medlemmer til nævnet. Alle medlemmer til Flygtningenævnet udpeges fremover alene af Udlændinge-, Integrations- og boligministeriet og af Udenrigsministeriet. Regeringen skal fremsætte lovforslag om denne del inden sommeren 2016.</p>\r\n<p class=\"NormalInd\">Regeringen pålægges herudover inden udgangen af 2016 at fremsætte et konkret lovforslag, som begrænser Flygtningenævnets indflydelse på asylpolitikken og sikrer demokratisk kontrol med Flygtningenævnets arbejde. Det kunne eksempelvis ske ved, at når Flygtningenævnet træffer afgørelser, som direkte ændrer dansk asylpolitik, skal afgørelsen godkendes af Folketingets Udlændinge-, Integrations-, og Boligudvalg, af et særligt udvalg eller af den ansvarlige minister. Inden fremsættelsen af et sådant lovforslag skal regeringen indkalde de politiske partier, der har stemt for beslutningsforslaget, til en drøftelse om indholdet i lovforslaget.</p>\r\n<p class=\"NormalInd\">Dansk Folkeparti ønsker på sigt at afskaffe Flygtningenævnet og i stedet lade Udlændingestyrelsen træffe afgørelser i de konkrete ansøgninger om asylstatus. Disse afgørelser bør i udgangspunktet være endelige, og der bør kun i særlige tilfælde være ankemuligheder. Men da det er vurderingen, at et sådant forslag ikke på nuværende tidspunkt vil kunne opnå støtte i Folketinget, er dette forslag ikke indeholdt i beslutningsforslaget.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Martin Henriksen </span>(DF) m.fl.:</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om udpegning af medlemmer til Flygtningenævnet.</p>\r\n<p class=\"ForslagsNummer\">(Beslutningsforslag nr. B 111)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2015/1 BF 111",
            "stateLabel": "Forkastet",
            "references": [
                {
                    "shortName": "2015/1 BSF 111",
                    "title": "Forslag til folketingsbeslutning om udpegning af medlemmer til Flygtningenævnet",
                    "presentationName": "Beslutningsforslag som fremsat",
                    "documentTypeId": 480,
                    "documentId": 179373,
                    "eliUri": "/eli/ft/20151BB00111",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20151/beslutningsforslag/b111/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "01/04/2016"
        },
        {
            "displayName": "Accession",
            "displayValue": "20151BB00111"
        },
        {
            "displayName": "Entydig dokumentidentifikation",
            "displayValue": "AX018473"
        },
        {
            "displayName": "Dato for førstegangsindlæggelse",
            "displayValue": "01/04/2016"
        },
        {
            "displayName": "Dato for indlæggelse",
            "displayValue": "01/04/2016"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "111"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}