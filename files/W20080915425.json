{
    "id": 116992,
    "title": "Pressenævnets kendelse i Sag nr. 2008-6-654",
    "documentTypeId": "240",
    "isSagsforlobPeriodValid": true,
    "shortName": "KEN nr 9154 af 30/04/2008",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i Sag nr. 2008-6-654</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Klager – en person – klagede over en artikel i fagbladet for FOA fag og arbejde.</div>\r\n        </p>\r\n        <p class=\"Tekst2\">\r\n          <div><span class=\"Bold\">Pressenævnets begrundelse og afgørelse:</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Det fremgår af de vejledende regler for god presseskik, at så længe en straffesag ikke er endeligt afgjort eller bortfaldet, må der ikke offentliggøres meddelelser, der kan lægge hindringer i vejen for sagens opklaring, eller tilkendegivelser om, at en sigtet eller tiltalt er skyldig.</span> <span class=\"Bold\">Ved omtale af en straffesag skal det klart fremgå, om sigtede/tiltalte har erklæret sig skyldig eller ikke-skyldig, jf. punkt C.5.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">På baggrund af [K]s synspunkter lægger Pressenævnet til grund, at klager på tidspunktet for offentliggørelsen havde erklæret sig ikke-skyldig i sigtelsen for overtrædelse af straffelovens § 244.</span> <span class=\"Bold\">Pressenævnet finder, at artiklen </span><span class=\"BoldItalic\">”Bankdirektør banker hjemmeplejen” </span><span class=\"Bold\">giver indtryk af, at der på dette stadie i sagen var taget stilling til skyldspørgsmålet.</span> <span class=\"Bold\">Da det ikke var tilfældet, udtaler nævnet sin kritik af det bragte.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Det følger videre af de vejledende regler for god presseskik, at berigtigelse af urigtige meddelelser skal foretages i en sådan form, at læserne får mulighed for at blive opmærksom på berigtigelsen, jf. punkt A.7.</span> <span class=\"Bold\">Pressenævnet finder, at den rettelse, som </span><span class=\"BoldItalic\">fag og arbejde</span><span class=\"Bold\"> bragte i april 2008, var i en sådan form, at læserne ikke fik den fornødne mulighed for at blive opmærksom på berigtigelsen.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">I medfør af medieansvarsloven § 49 pålægger Pressenævnet herefter den ansvarshavende redaktør af </span><span class=\"BoldItalic\">fag og arbejde </span><span class=\"Bold\">at offentliggøre et kendelsesresume.</span></div>\r\n        </p>\r\n      </div>\r\n      <p class=\"Tekst\">Advokat Michael Baruah har på vegne af [K] klaget til Pressenævnet over en artikel i fagbladet for FOA <span class=\"Italic\">fag og arbejde </span>nr. 3/marts 2008, idet han mener, at god presseskik er tilsidesat.</p>\r\n      <p class=\"Tekst\"><span class=\"BoldUnderline\">1.</span> <span class=\"BoldUnderline\">Sagsfremstilling</span></p>\r\n      <p class=\"Tekst\"><span class=\"Italic\">fag og arbejde</span> bragte i bladets marts udgave 2008 under overskriften <span class=\"Italic\">”Bankdirektør banker hjemmeplejen”</span> en artikel, hvoraf følgende fremgik:</p>\r\n      <p class=\"Tekst\">”En nat fik en 21-årig social- og sundhedshjælper i Tønder en ubehagelig overraskelse, da han sammen med en sygeplejerske kom kørende i en af hjemmeplejens biler. Pludselig sprang en mand ud midt på vejen og fik stoppet bilen. Social- og sundhedshjælperen skyndte sig ud for at høre, om han kunne hjælpe, hvorefter han blev langet en på hovedet. Overfaldsmanden, som udover at uddele tæsk til hjemmeplejen, er bankdirektør i Tønder Bank, havde været ude og lufte hund og havde set den røde bil, som han mente kørte alt for stærkt. Derfor var han altså skredet til handling.”</p>\r\n      <p class=\"Tekst\"><span class=\"Italic\">fag og arbejde</span> nr. 4/april 2008 bragte under overskriften ”<span class=\"Italic\">Præcisering</span>” følgende:</p>\r\n      <p class=\"Tekst\">”I en notits i sidste nummer af bladet fremstår det, som om direktøren for Tønder Bank er skyldig i at have øvet vold mod en social- og sundhedshjælper. Dette var ikke helt rigtigt, hvilket vi beklager. Vi præciserer derfor: Bankdirektøren blev først den 19. marts fundet skyldig af en domsmandsret i Aabenraa. Forseelsen blev takseret til en betinget dom uden strafnedsættelse med en prøvetid på et år.”</p>\r\n      <p class=\"Tekst\"><span class=\"BoldUnderline\">2.</span> <span class=\"BoldUnderline\">Parternes synspunkter</span></p>\r\n      <p class=\"Tekst\"><span class=\"Bold\">2.1.</span> <span class=\"Bold\">[K]s synspunkter</span></p>\r\n      <p class=\"Tekst\">[K] har anført, at han på tidspunktet for offentliggørelse af artiklen ”<span class=\"Italic\">Bankdirektør banker hjemmeplejen” </span>alene var sigtet af Syd- og Sønderjyllands Politi (for overtrædelse af straffeloven § 244). Klager nægtede sig skyldig. I artiklen ser det ud som om, at klager allerede er skyldig. Det fremgår ikke af artiklen, at klager havde erklæret sig ikke-skyldig.</p>\r\n      <p class=\"Tekst\"><span class=\"Bold\">2.2.</span> <span class=\"BoldItalic\">fag og arbejdes</span><span class=\"Bold\"> synspunkter</span></p>\r\n      <p class=\"Tekst\"><span class=\"Italic\">fag og arbejde</span> har anført, at bladet i forlængelse af klagen fra [K] bragte en præcisering i det førstkommende nummer.</p>\r\n      <p class=\"Tekst\"><span class=\"BoldUnderline\">3.</span> <span class=\"BoldUnderline\">Pressenævnets begrundelse og afgørelse</span><span class=\"Bold\">:</span></p>\r\n      <p class=\"Tekst\">I sagens behandling har følgende nævnsmedlemmer deltaget:</p>\r\n      <p class=\"Tekst\">Axel Kierkegaard, Hans Peter Blicher, Lene Sarup og Marianne Druedahl.</p>\r\n      <p class=\"Tekst\">Det fremgår af de vejledende regler for god presseskik, at så længe en straffesag ikke er endeligt afgjort eller bortfaldet, må der ikke offentliggøres meddelelser, der kan lægge hindringer i vejen for sagens opklaring, eller tilkendegivelser om, at en sigtet eller tiltalt er skyldig. Ved omtale af en straffesag skal det klart fremgå, om sigtede/tiltalte har erklæret sig skyldig eller ikke-skyldig, jf. punkt C.5.</p>\r\n      <p class=\"Tekst\">På baggrund af [K]s synspunkter lægger Pressenævnet til grund, at klager på tidspunktet for offentliggørelsen havde erklæret sig ikke-skyldig i sigtelsen for overtrædelse af straffelovens § 244. Pressenævnet finder, at artiklen <span class=\"Italic\">”Bankdirektør banker hjemmeplejen” </span>giver indtryk af, at der på dette stadie i sagen var taget stilling til skyldspørgsmålet. Da det ikke var tilfældet, udtaler nævnet sin kritik af det bragte.</p>\r\n      <p class=\"Tekst\">Det følger videre af de vejledende regler for god presseskik, at berigtigelse af urigtige meddelelser skal foretages i en sådan form, at læserne får mulighed for at blive opmærksom på berigtigelsen, jf. punkt A.7. Pressenævnet finder, at den rettelse, som <span class=\"Italic\">fag og arbejde</span> bragte i april 2008, var i en sådan form, at læserne ikke fik den fornødne mulighed for at blive opmærksom på berigtigelsen.</p>\r\n      <p class=\"Tekst\">I medfør af medieansvarsloven § 49 pålægger Pressenævnet herefter den ansvarshavende redaktør af <span class=\"Italic\">fag og arbejde </span>at offentliggøre følgende:</p>\r\n      <p class=\"Tekst\"><span class=\"BoldItalic\">”Kritik fra Pressenævnet</span><span class=\"Italic\">:</span></p>\r\n      <p class=\"Tekst\"><span class=\"Italic\">fag og arbejde bragte i marts en artikel under overskriften ”Bankdirektør banker hjemmeplejen” om et tilfælde, hvor direktøren havde udøvet vold mod en social- og sundhedshjælper.</span></p>\r\n      <p class=\"Tekst\"><span class=\"Italic\">Bankdirektøren har klaget til Pressenævnet over fag og arbejdes artikel, idet han på tidspunktet for offentliggørelsen af artiklen alene var sigtet i sagen og havde erklæret sig ikke-skyldig.</span></p>\r\n      <p class=\"Tekst\"><span class=\"Italic\">Pressenævnet finder, at artiklen giver indtryk af, at klager ved udgivelsen af martsnummeret var fundet skyldig.</span> <span class=\"Italic\">Da det ikke var tilfældet, udtaler nævnet kritik af fag og arbejde.</span></p>\r\n      <p class=\"Tekst\"><span class=\"Italic\">Pressenævnet har pålagt os at bringe denne meddelelse.</span> <span class=\"Italic\">Hele kendelsen kan læses på www.pressenaevnet.dk.”</span></p>\r\n      <p class=\"Tekst\">Afgjort den 30. april 2008</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/05/2008"
        },
        {
            "displayName": "Accession",
            "displayValue": "W20080915425"
        },
        {
            "displayName": "Entydig dokumentidentifikation",
            "displayValue": "AA004360"
        },
        {
            "displayName": "Dato for indlæggelse",
            "displayValue": "06/05/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9154"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "30/04/2008"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2008-6-0654"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}