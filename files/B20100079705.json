{
    "id": 132748,
    "title": "Bekendtgørelse om betaling for transport af råolie og kondensat",
    "documentTypeId": "60",
    "isSagsforlobPeriodValid": true,
    "shortName": "BEK nr 797 af 25/06/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Definitioner</p>\n      <p class=\"Indholdsfortegnelse\"><a href=\"#K2\">Kapitel 2</a>   Område</p>\n      <p class=\"Indholdsfortegnelse\"><a href=\"#K3\">Kapitel 3</a>   Betalingspligtens omfang</p>\n      <p class=\"Indholdsfortegnelse\"><a href=\"#K4\">Kapitel 4</a>   Opgørelse og betaling af pligtige beløb</p>\n      <p class=\"Indholdsfortegnelse\"><a href=\"#K5\">Kapitel 5</a>   Almindelige bestemmelser</p>\n      <p class=\"Indholdsfortegnelse\"><a href=\"#K6\">Kapitel 6</a>   Nye regler</p>\n      <p class=\"Indholdsfortegnelse\"><a href=\"#K7\">Kapitel 7</a>   Ikrafttræden m.v.</p><div class=\"bjelke\">Den fulde tekst</div><p class=\"Titel2\">Bekendtgørelse om betaling for transport af råolie og kondensat</p>\n      <p class=\"Indledning2\">I medfør af § 3, stk. 4, i lov om etablering og benyttelse af en rørledning til transport af råolie og kondensat, jf. lovbekendtgørelse nr. 1100 af 18. november 2005, som ændret ved lov nr. 542 af 26. maj 2010, og efter forhandling med DONG Oil Pipe A/S og brugerne fastsættes:</p>\n      <p class=\"Kapitel\" id=\"K1\"><span id=\"Kap1\">Kapitel 1</span></p>\n      <p class=\"KapitelOverskrift2\">Definitioner</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Ved eneretsbevillingen forstås i denne bekendtgørelse eneretsbevillingen af 8. juli 1962 til efterforskning og indvinding af kulbrinter m.v. i Danmarks undergrund, jf. bekendtgørelse nr. 372 af 7. november 1963.</p>\n      <p class=\"Liste1\"><span class=\"Liste1Nr\" id=\"Par1_Stk1_Num1\">1)</span> Ved tilladelse forstås i denne bekendtgørelse tilladelse til efterforskning og indvinding af kulbrinter meddelt efter 1. juli 1981 i henhold til lov om anvendelse af Danmarks Undergrund.</p>\n      <p class=\"Liste1\"><span class=\"Liste1Nr\" id=\"Par1_Stk1_Num2\">2)</span> Ved bevillingshaverne forstås i denne bekendtgørelse bevillingshaverne i henhold til eneretsbevillingen samt disses bistandsydere, jf. protokol af 16. juli 1962 til eneretsbevillingen.</p>\n      <p class=\"Liste1\"><span class=\"Liste1Nr\" id=\"Par1_Stk1_Num3\">3)</span> Ved rettighedshaver forstås i denne bekendtgørelse rettighedshaveren til en tilladelse.</p>\n      <p class=\"Liste1\"><span class=\"Liste1Nr\" id=\"Par1_Stk1_Num4\">4)</span> Ved brugerne forstås i denne bekendtgørelse bevillingshaverne og rettighedshavere, som er tilsluttet olierørledningen på tidspunktet for bekendtgørelsens ikrafttræden samt rettighedshaveren til den norske tilladelse PL 147.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Ved loven forstås i denne bekendtgørelse lov om etablering og benyttelse af en rørledning til transport af råolie og kondensat.</p>\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Ved DONG Oil Pipe A/S forstås i denne bekendtgørelse DONG Energy A/S’ datterselskab, jf. § l, stk. 1, i loven.</p>\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Ved aftalen forstås i denne bekendtgørelse aftalen af 19. maj 1981 mellem Energiministeren og bevillingshaverne i henhold til eneretsbevillingen.</p>\n      <p class=\"Stk2\"><span class=\"StkNr\" id=\"Par1_Stk5\">Stk. 5.</span> Ved olierørledningen forstås i denne bekendtgørelse, hvor ikke andet udtrykkeligt fremgår, alle anlæg og faciliteter, der anvendes til den virksomhed, som varetages af DONG Oil Pipe A/S i henhold til lovens § 1, stk. 1, hvad enten disse anlæg m.v. ejes eller drives af DONG Oil Pipe A/S eller andre.</p>\n      <p class=\"Kapitel\" id=\"K2\"><span id=\"Kap2\">Kapitel 2</span></p>\n      <p class=\"KapitelOverskrift2\">Område</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Bekendtgørelsen omfatter DONG Oil Pipe A/S’ virksomhed efter lovens § 1, stk. 1. Bekendtgørelsen gælder for flydende kulbrinter, der indvindes i henhold til eneretsbevillingen og som i henhold til § 8, stk. 2, i aftalen transporteres gennem olierørledningen, samt for flydende kulbrinter, der i henhold til tilladelser indvindes fra tilslutningspligtige felter i Nordsøen, jf. § 2, stk. 1, i loven. Bekendtgørelsen gælder endvidere for rettighedshaveren til den norske tilladelse PL 147’s brug af rørledningen, jf. lovens § 1, stk. 1.</p>\n      <p class=\"Kapitel\" id=\"K3\"><span id=\"Kap3\">Kapitel 3</span></p>\n      <p class=\"KapitelOverskrift2\">Betalingspligtens omfang</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Brugerne betaler til DONG Oil Pipe A/S:</p>\n      <p class=\"Liste1\"><span class=\"Liste1Nr\" id=\"Par3_Stk1_Num1\">1)</span> Et beløb til dækning af DONG Oil Pipe A/S’ afholdte kapitalomkostninger vedrørende finansiering af anlæggelse af olierørledningen.</p>\n      <p class=\"Liste1\"><span class=\"Liste1Nr\" id=\"Par3_Stk1_Num2\">2)</span> Et beløb til dækning af DONG Oil Pipe A/S’ øvrige omkostninger ved driften af olierørledningen.</p>\n      <p class=\"Liste1\"><span class=\"Liste1Nr\" id=\"Par3_Stk1_Num3\">3)</span> Et fortjenstelement, som for bevillingshaverne udgør 5 pct. af værdien af den gennem olierørledningen transporterede mængde råolie og kondensat, som er indvundet i henhold til eneretsbevillingen. En rettighedshaver betaler et fortjenstelement på 5 pct. af værdien af produktionen af råolie og kondensat i henhold til en tilladelse. Fra 9. juli 2012 bortfalder betalingen af fortjenstelement for brugere, der er omfattet af kulbrinteskattelovens regler om beskatning af indkomst fra eneretsbevillingen m.v. Rettighedshaveren til den norske tilladelse PL 147, der ikke er tilslutningspligtig efter loven, betaler ikke et fortjenstelement.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> De i § 3, nr. 1, omhandlede omkostninger omfatter alle omkostninger ved finansiering af udgifter, som den daværende energiminister har godkendt, at DONG Oil Pipe A/S har haft rimelig føje til at afholde til etableringen af olierørledningen på forsvarlig måde, herunder renter og afdrag på optagne lån, reguleret for eventuelle kurstab og kursgevinster, kommissioner samt andre finansieringsomkostninger uanset disses art. Som etableringsudgifter anses alle udgifter til projektering, anlægsudgifter samt øvrige udgifter med henblik på eller med tilknytning til anlæggets idriftsættelse, herunder driftsomkostninger før ibrugtagningen af rørledningen pr. 1. maj 1984.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Kapitalomkostningerne omfatter tillige samtlige udgifter af den i stk. l omhandlede art, som Energistyrelsen har godkendt eller fremover kan godkende, at DONG Oil Pipe A/S har haft rimelig føje til at afholde til etablering af nye anlæg, som er en del af olierørledningen, jf. lovens § 1, stk. 1, eller gennemførelse af væsentligere forbedringer af olierørledningen, og som ikke kan anses som udgifter afholdt med henblik på eller med tilknytning til olierørledningens idriftsættelse, jf. stk. 1. DONG Oil Pipe A/S skal tidligst muligt give brugerne meddelelse om planer om etablering af nye anlæg med henblik på, at brugerne kan udtale sig herom. Brugerne skal have lejlighed til at følge arbejderne med henblik på at kunne rådgive DONG Oil Pipe A/S , bl.a. vedrørende den for parterne mest hensigtsmæssige finansiering.</p>\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Udgifterne i henhold til stk. 1 og 2 finansieres ved optagelse af lån. Låneoptagelsen til finansiering af etableringsomkostningerne for olierørledningen skal tilrettelægges således, at de samlede lån tilbagebetales over 15 år fra ibrugtagningen. Finansiering af udgifterne til senere etablerede anlæg eller forbedringer, jf. stk. 2, tilrettelægges på samme måde, således at tilbagebetalingen af optagne lån påbegyndes ved idriftsættelsen af anlægget eller forbedringen. Såfremt den forventede tekniske eller økonomiske levetid for de senere etablerede anlæg eller forbedringer er mindre end 15 år, fastsættes tilbagebetalingsperioden efter Energistyrelsens nærmere bestemmelse til den forventede levetid.</p>\n      <p class=\"Stk2\"><span class=\"StkNr\" id=\"Par4_Stk4\">Stk. 4.</span> Udgifterne i henhold til stk. l og 2 kan finansieres af DONG Oil Pipe A/S selv, såfremt selskabet og brugerne er enige herom og om vilkårene herfor. Vilkårene for brugernes betalinger skal i dette tilfælde fastsættes i størst mulig overensstemmelse med, hvad der ville være gældende, såfremt investeringerne blev finansieret ved optagelse af lån. Aftaler mellem DONG Oil Pipe A/S og brugerne i henhold til nærværende stk. 4 skal godkendes af Energistyrelsen.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> De i § 3, nr. 2, omhandlede driftsomkostninger omfatter udgifter af enhver art, bortset fra de af § 3, nr.1, jf. § 4, omfattede udgifter, som Energistyrelsen kan godkende, at DONG Oil Pipe A/S har haft rimelig føje til at afholde i forbindelse med en forsvarlig besiddelse, drift eller afvikling af olierørledningen, jf. lovens § 1, stk. 1, blandt andet under hensyn til god praksis inden for lignende virksomhed i olie- og gasindustrien samt myndighedskrav, herunder udgifter til drift, reparation og vedligeholdelse af rørledningen, tilsyn med denne, administration, herunder andele af koncernomkostninger fastsat i overensstemmelse med anerkendte regnskabsprincipper, forsikringer, herunder arbejdsskadeforsikringer, jf. stk. 2-4, samt merværdiafgift, told eller andre afgifter af offentligretlig karakter, der pålægges DONG Oil Pipe A/S i forbindelse med udøvelsen af den af loven omfattede virksomhed, jf. dog stk. 5, nr. 1 og 2.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> DONG Oil Pipe A/S er berettiget og forpligtet til efter konsultation med brugerne og under hensyn til blandt andet god forsikringspraksis inden for lignende virksomhed, herunder i henseende til risiko og ansvarsforhold i olie- og gasindustrien, at tegne forsikring mod skader og ansvar opstået i forbindelse med besiddelse og drift af olierørledningen, jf. lovens § 1, stk. 1. Forsikringen skal omfatte dækning mod skader på anlægget efter fuld- og nyværdiprincippet samt sædvanlig dækning mod erstatningsansvar over for tredjemand og brugerne, også omfattende kontraktsansvar samt produkt- og forureningsansvar. Forsikring kan tegnes med sædvanlige vilkår om selvrisiko samt begrænsning af dækningen af skader og ansvar.</p>\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> DONG Oil Pipe A/S skal, hvis der er enighed blandt brugerne herom, tegne forsikring, der omfatter dækning ud over det i stk. 2 omhandlede.</p>\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> Udgifter til afhjælpning af skader eller dækning af ansvar, der ikke dækkes af en eksisterende forsikring, herunder udgifter som følge af vilkår om selvrisiko eller begrænsning i forsikringsdækningen, eller for hvilke der ikke er tegnet forsikring, omfattes af de i stk. 1 omhandlede omkostninger, jf. dog stk. 5, nr. 3 og 4.</p>\n      <p class=\"Stk2\"><span class=\"StkNr\" id=\"Par5_Stk5\">Stk. 5.</span> Følgende udgifter omfattes ikke af omkostningerne i henhold til stk. 1:</p>\n      <p class=\"Liste1\"><span class=\"Liste1Nr\" id=\"Par5_Stk5_Num1\">1)</span> Selskabsskat og kulbrinteskat samt anden beskatning af DONG Oil Pipe A/S’ indkomst, der kan sidestilles hermed.</p>\n      <p class=\"Liste1\"><span class=\"Liste1Nr\" id=\"Par5_Stk5_Num2\">2)</span> Afgifter, der af DONG Oil Pipe A/S betales til det offentlige i henhold til regler fastsat efter lovens § 3 a, samt andre afgifter, der kan sidestilles hermed.</p>\n      <p class=\"Liste1\"><span class=\"Liste1Nr\" id=\"Par5_Stk5_Num3\">3)</span> Udgifter i anledning af skader på DONG Oil Pipe A/S’ olierørledning, som skyldes enten udefrakommende begivenheder af ekstraordinær karakter, så som naturkatastrofer, krigshandlinger eller terrorangreb, eller forsæt eller grov uagtsomhed udvist af DONG Oil Pipe A/S, i den udstrækning sådanne skader ikke dækkes af de i overensstemmelse med stk. 2 og 3 tegnede forsikringer.</p>\n      <p class=\"Liste1\"><span class=\"Liste1Nr\" id=\"Par5_Stk5_Num4\">4)</span> Udgifter i anledning af erstatningsansvar over for tredjemand eller brugerne i anledning af skader, der skyldes forsæt eller grov uagtsomhed udvist af DONG Oil Pipe A/S, i den udstrækning sådant erstatningsansvar ikke dækkes af tegnede forsikringer.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> DONG Oil Pipe A/S kan oprette nødvendige kreditfaciliteter med henblik på at sikre, at selskabet til enhver tid kan opfylde sine økonomiske forpligtelser vedrørende virksomhed omfattet af loven. Renter og øvrige omkostninger herved omfattes af § 3, nr. 2, jf. § 5, stk. 1.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Brugerne betaler til dækning af de i § 3, stk. 1, nr. 1, jf. § 4, omhandlede kapitalomkostninger et beløb, som for den enkelte bruger beregnes ved at multiplicere de samlede kapitalomkostninger i et driftsår med brugerens andel af summen af de samlede mængder råolie og kondensat indvundet fra tilslutningspligtige felter i det pågældende driftsår og den transporterede mængde råolie og kondensat fra PL 147. Brugernes indvundne mængder råolie og kondensat opgøres ved den til enhver tid af Energistyrelsen godkendte procedure.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Brugerne betaler til dækning af de i § 3, nr. 2, jf. § 5, omhandlede driftsomkostninger et beløb, der for den enkelte bruger beregnes ved at multiplicere de i et driftsår gennemsnitlige driftsomkostninger pr. transporteret enhed råolie og kondensat inklusiv vand og sediment med antal enheder råolie og kondensat inklusiv vand og sediment transporteret af DONG Oil Pipe A/S for brugeren i det pågældende driftsår.</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Brugere, som er forpligtet til det, betaler det i § 3, nr. 3, omhandlede fortjenestelement af de mængder råolie og kondensat, der udskibes fra Fredericia. Den enkelte brugers udskibede mængder måles af DONG Oil Pipe A/S ved udløb fra lagertankene på DONG Oil Pipe A/S’ terminal i Fredericia uden yderligere regulering.</p>\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Uanset stk. l kan det mellem DONG Oil Pipe A/S og bevillingshaverne aftales, at det i § 3, nr. 3, omhandlede beløb erlægges i form af råolie og kondensat. Energistyrelsen kan uanset stk. 1 med 6 måneders varsel bestemme, at andre brugeres betaling af det i § 3, nr. 3, omhandlede beløb skal erlægges i form af råolie og kondensat.</p>\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> For råolie og kondensat indvundet i henhold til eneretsbevillingen opgøres værdien pr. mængdeenhed af den transporterede råolie og kondensat som ved beregningen af produktionsafgift i henhold til § 10 i eneretsbevillingen, jf. aftalens § 8, stk. 3, og § 10, nr. 3. For råolie og kondensat indvundet i henhold til en tilladelse opgøres værdien pr. mængdeenhed produceret råolie og kondensat fra tilslutningspligtige felter som ved beregningen af produktionsafgift i henhold til § 10 i tilladelserne. Såfremt der ikke i henhold til tilladelserne betales produktionsafgift opgøres den nævnte værdi som i § 10 i modeltilladelsen for 1. udbudsrunde.</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> DONG Oil Pipe A/S’ eventuelle forrentning af de i henhold til § 13, stk. 1 og 2, indbetalte beløb samt indtægter ved salg, udlejning eller lignende af materielle aktiver, hvortil udgifterne er betalt eller skal betales af brugerne, regnes brugerne til gode.</p>\n      <p class=\"Kapitel\" id=\"K4\"><span id=\"Kap4\">Kapitel 4</span></p>\n      <p class=\"KapitelOverskrift2\">Opgørelse og betaling af pligtige beløb</p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Til opfyldelse af betalingsforpligtelser i henhold til kapitel 3 foretager brugerne foreløbige indbetalinger efter reglerne i §§ 12 og 13. De foreløbige indbetalinger reguleres for hvert driftsår efter reglerne i §§ 16-18. Brugernes betalinger sker på grundlag af opgørelser, der udarbejdes af DONG Oil Pipe A/S for hver bruger.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Driftsåret følger kalenderåret.</p>\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> DONG Oil Pipe A/S udarbejder for hvert driftsår et budget for forventede indtægter og udgifter, der vedrører brugerne. Budgettet skal indeholde fornøden specifikation vedrørende de enkelte indtægts- og udgiftsarter, herunder for så vidt angår kapitalomkostninger, arten af lånene samt disses forfaldstid. Til brug for fastsættelsen af de i § 12, stk. 2, nævnte beløb udarbejder DONG Oil Pipe A/S en plan over afviklingen af de i § 4, stk. 3, omhandlede lån. Budget og plan sendes til Energistyrelsen, jf. § 23, samt brugerne.</p>\n      <p class=\"ParagrafGruppeOverskrift\"><span id=\"Kap4_X2\">Foreløbig betaling</span></p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> De løbende betalinger i et driftsår foretages i henhold til foreløbige opgørelser, der udarbejdes af DONG Oil Pipe A/S.</p>\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Brugerne betaler til dækning af kapitalomkostningerne, jf. § 3, nr. 1, og § 4, månedlige beløb svarende til den pågældende måneds forfaldne ydelser for DONG Oil Pipe A/S’ lån i samme udstrækning, sådanne ydelser ikke skal refinansieres i henhold til afviklingsplanen efter § 11, stk. 3, jf. § 4, stk. 3. Beløbet forhøjes eller nedsættes som følge af eventuelle ændringer i valutakurser for de i den forudgående måned endeligt forfaldne låneydelser. For så vidt angår de af DONG Oil Pipe A/S selvfinansierede investeringer, udgør den månedlige betaling 1/12 af den samlede i henhold til § 4, stk. 4, fastsatte årlige afskrivning og forrentning af det investerede beløb. Den enkelte brugers bidrag til dækning af kapitalomkostningerne i en måned opgøres efter principperne i § 7 på grundlag af seneste prognose for transporterede mængder i den pågældende måned meddelt til DONG Oil Pipe A/S i henhold til transportaftalerne.</p>\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> Brugerne betaler til dækning af driftsomkostninger, jf. § 3, nr. 2, og § 5, et månedligt beløb svarende til beløbet for den pågældende måned i budgettet. Beløbet kan reguleres med konstaterede afvigelser mellem hidtil opkrævede beløb og faktisk afholdte udgifter i driftsåret. Den enkelte brugers bidrag til dækning af driftsomkostningerne i en måned opgøres efter principperne i § 8 på grundlag af seneste prognose for transporterede mængder i den pågældende måned meddelt til DONG Oil Pipe A/S i henhold til transportaftalerne.</p>\n      <p class=\"Stk2\"><span class=\"StkNr\" id=\"Par12_Stk4\">Stk. 4.</span> Bevillingshaverne betaler til dækning af fortjenstelementet, jf. § 3, nr. 3, og § 9, et månedligt beløb, der udgør 5 pct. af værdien af råolie og kondensat transporteret i den forudgående måned. Rettighedshavere betaler til dækning af fortjenestelementet, jf. § 3, nr. 3, og § 9, et månedligt beløb, der udgør 5 pct. af værdien af råolie og kondensat indvundet i den foregående måned. Værdien af de nævnte transporterede og indvundne mængder aftales mellem brugerne og DONG Oil Pipe A/S. I tilfælde af uenighed herom fastsattes en rimelig værdi af Energistyrelsen.</p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> DONG Oil Pipe A/S fremsender senest den 20. i en måned til brugerne en opgørelse for den følgende måned af de i henhold til § 12, stk. 2, opgjorte kapitalomkostninger med angivelse af disses størrelse, forfaldstid, lånenes art, kreditor i henhold til lånene samt eventuelle reguleringer som følge af ændringer i valutakurser for de i den forudgående måned betalte låneydelser. Betalingen skal være DONG Oil Pipe A/S i hænde senest 3 dage før ydelsens rettidige betaling til långiver. For lånearrangementer, hvor der skal erlægges adskillige ydelser pr. måned, betaler brugerne dog senest den 10. i den pågældende måned et beløb svarende til de samlede ydelser i måneden.</p>\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> DONG Oil Pipe A/S fremsender den 25. i en måned en opgørelse for den følgende måned af de i henhold til § 12, stk. 3, opgjorte driftsomkostninger. Beløbet betales senest den 10. i sidstnævnte måned.</p>\n      <p class=\"Stk2\"><span class=\"StkNr\" id=\"Par13_Stk3\">Stk. 3.</span> Opgørelse af fortjenstelementet i henhold til § 12, stk. 4, fremsendes senest den 7. i den måned, der følger efter den måned, for hvilken betaling skal ske. Betaling skal erlægges senest den 15. i den samme måned.</p>\n      <p class=\"Stk2\"><span class=\"StkNr\" id=\"Par13_Stk4\">Stk. 4.</span> Skyldige beløb betales af brugerne i danske kroner. Beløb til dækning af forpligtelser i udenlandsk valuta kan af brugerne efter aftale med DONG Oil Pipe A/S erlægges i den pågældende valuta, såfremt fornødne tilladelser i henhold til valutalovgivningen foreligger.</p>\n      <p class=\"ParagrafGruppeOverskrift\"><span id=\"Kap4_X3\">Nedsættelse og udsættelse af betaling</span></p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Ophører eller reduceres transportmuligheden gennem olierørledningen under længerevarende driftsforstyrrelser af andre årsager end de i stk. 2 omhandlede, bestemmer Energistyrelsen efter forudgående drøftelse med DONG Oil Pipe A/S og brugerne, om og i givet fald i hvilket omfang, betalingspligten i henhold til § 3, nr. l og 2, udsættes.</p>\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Såfremt transportmuligheden gennem olierørledningen ophører eller reduceres af årsager, der kan henføres til forsæt eller grov uagtsomhed udvist af DONG Oil Pipe A/S, nedsættes betalingen af kapital- og driftsomkostninger, jf. § 3, nr. l og 2, jf. §§ 4 og 5, endeligt, som angivet i stk. 3 og 4. Meddeles dispensation, som angivet i § 15, opretholdes betalingspligten efter § 3, nr. l og 2, dog i det omfang, ilandføring kan finde sted, med mindre anden bestemmelse træffes af Energistyrelsen.</p>\n      <p class=\"Stk2\"><span class=\"StkNr\" id=\"Par14_Stk3\">Stk. 3.</span> Udsættelse eller nedsættelse efter stk. l og 2 beregnes ud fra den del af de i § 3, nr. l og 2, omhandlede beløb, der forholdsmæssigt for et driftsår kan henføres til den periode, hvor transporten er ophørt eller reduceret. Nedsættelse eller udsættelse sker proportionalt med den mængde råolie og kondensat, der i den pågældende periode ikke har kunnet transporteres.</p>\n      <p class=\"Stk2\"><span class=\"StkNr\" id=\"Par14_Stk4\">Stk. 4.</span> Ved beregningen af de ikke-transporterede mængder af råolie og kondensat anvendes de af brugerne i henhold til transportaftalerne senest afgivne kortsigtsprognoser for transporterede mængder af råolie og kondensat, med mindre et andet beregningsgrundlag fastsættes af Energistyrelsen.</p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Så længe transportmuligheden gennem olierørledningen er ophørt eller reduceret som følge af driftsforstyrrelser, meddeler Energistyrelsen dispensation til anvendelse af anden transportmåde.</p>\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Dispensationen fornyes hver syvende dag og ophører uden videre til det tidspunkt, hvor transportmuligheden gennem olierørledningen er genetableret ifølge meddelelse fra DONG Oil Pipe A/S, der i videst muligt omfang varsler brugerne herom.</p>\n      <p class=\"Stk2\"><span class=\"StkNr\" id=\"Par15_Stk3\">Stk. 3.</span> Finder Energistyrelsen efter forhandling med DONG Oil Pipe A/S og brugerne, at driftsforstyrrelsen skyldes ganske særlige omstændigheder, såsom retsstridige forhold, der kan tilskrives brugerne, kan dispensationen bortfalde.</p>\n      <p class=\"ParagrafGruppeOverskrift\"><span id=\"Kap4_X4\">Årlig regulering</span></p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Senest 3 måneder efter udløbet af et driftsår sender DONG Oil Pipe A/S en årsopgørelse vedrørende de beløb, brugerne er pligtige at erlægge for det pågældende år. Opgørelsen kan helt eller delvis omfatte forudgående driftsår med hensyn til beløb, der ikke har kunnet medtages i årsopgørelsen for det pågældende driftsår.</p>\n      <p class=\"Stk2\"><span class=\"StkNr\" id=\"Par16_Stk2\">Stk. 2.</span> Senest 2 måneder efter udløbet af et driftsår fremsender brugerne til DONG Oil Pipe A/S den af brugerne foretagne opgørelse af værdien af den transporterede mængde råolie og kondensat for det forløbne driftsår, jf. § 3, nr. 3.</p>\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Senest 30 dage efter modtagelsen af opgørelsen fra DONG Oil Pipe A/S skal brugerne til DONG Oil Pipe A/S betale det beløb, hvormed årsopgørelsen overstiger brugernes foreløbige indbetalte beløb for det pågældende år. Den del af beløbet, der vedrører fortjenstelementet, jf. § 3, nr. 3. og § 9, forrentes med den af Danmarks Nationalbank til enhver tid fastsatte diskonto med et tillæg på 2 pct. p.a. fra den 1. juli i det forløbne driftsår, til betaling skal ske.</p>\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Det beløb, hvormed det i henhold til det i årsopgørelsen samlede krav for DONG Oil Pipe A/S for det forudgående driftsår måtte være mindre end de af brugerne indbetalte foreløbige beløb, fradrages i den, subsidiært de førstkommende foreløbige opgørelser efter fremsendelsen af årsopgørelsen. Den del af beløbet, der vedrører fortjenstelementet i § 3, nr. 3, og § 9, forrentes med den af Danmarks Nationalbank til enhver tid fastsatte diskonto med et tillæg på 2 pct. p.a. fra l. juli i det forløbne driftsår, til fradrag skal ske.</p>\n      <p class=\"Kapitel\" id=\"K5\"><span id=\"Kap5\">Kapitel 5</span></p>\n      <p class=\"KapitelOverskrift2\">Almindelige bestemmelser</p>\n      <p class=\"ParagrafGruppeOverskrift\"><span id=\"Kap5_X1\">Fremsendelse af opgørelser m.v.</span></p>\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Alle opgørelser, meddelelser eller andre henvendelser efter denne bekendtgørelse, uanset disses art, sendes til en fælles forretningsadresse for rettighedshaveren til den enkelte tilladelse og til bevillingshaverne for så vidt angår eneretsbevillingen. Forretningsadresserne meddeles skriftligt til DONG Oil Pipe A/S.</p>\n      <p class=\"ParagrafGruppeOverskrift\"><span id=\"Kap5_X2\">Indbetalingskonti</span></p>\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20.</span> Alle betalinger fra brugerne til DONG Oil Pipe A/S foretages ved indbetaling på de af DONG Oil Pipe A/S skriftligt anviste konti. DONG Oil Pipe A/S kan med 10 dages skriftligt varsel fastsætte ændringer heri.</p>\n      <p class=\"ParagrafGruppeOverskrift\"><span id=\"Kap5_X3\">Betalingspligt</span></p>\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21.</span> Brugerne er pligtige med sædvanlige betalingsmidler at erlægge beløb, der kræves betalt i henhold til opgørelser i §§ 13 og 17, i det omfang beløbet fremgår af et godkendt budget, jf. § 23, eventuelt reguleret i henhold til § 12, stk. 3. En eventuel undladelse i overensstemmelse med dansk rets almindelige regler af at opfylde denne betalingspligt kan kun ske, såfremt der i hvert enkelt tilfælde er givet DONG Oil Pipe A/S 3 måneders forudgående skriftligt varsel.</p>\n      <p class=\"ParagrafGruppeOverskrift\"><span id=\"Kap5_X4\">Forsinkelse med betaling</span></p>\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> Betaler en af brugerne ikke skyldige beløb, som omhandlet i § 3, nr. 1 og 2, i rette tid, skal den pågældende erstatte de heraf følgende finansieringsomkostninger med et tillæg på 6 pct. p.a. af det skyldige beløb. Tillægget regnes brugerne tilgode i forbindelse med den nærmest følgende foreløbige opgørelse i henhold til § 13, stk. 2.</p>\n      <p class=\"Stk2\"><span class=\"StkNr\" id=\"Par22_Stk2\">Stk. 2.</span> Betaler en af brugerne ikke skyldige beløb, som omhandlet i § 3, nr. 3, i rette tid, forrentes beløbet med den til enhver tid fastsatte officielle diskonto med et tillæg på 6 pct. p.a. fra forfaldstiden, til betaling sker.</p>\n      <p class=\"Stk2\"><span class=\"StkNr\" id=\"Par22_Stk3\">Stk. 3.</span> § 4, stk. 1, i rentelovens, jf. lovbekendtgørelse nr. 743 af 4. september 2002 finder tilsvarende anvendelse.</p>\n      <p class=\"ParagrafGruppeOverskrift\"><span id=\"Kap5_X5\">Godkendelse</span></p>\n      <p class=\"Paragraf\" id=\"P23\"><span class=\"ParagrafNr\" id=\"Par23_Stk1\">§ 23.</span> Energistyrelsen godkender efter indhentet udtalelse fra revisionskomitéen, jf. § 24, budgetter m.v. i henhold til § 11, stk. 3, jf. § 12, stk. 3, samt budgetter til etablering af nye anlæg, som er en del af olierørledningen eller gennemførelse af væsentligere forbedringer af olierørledningen, jf. § 4, stk. 2, samt årsopgørelser i henhold til §§ 16-18.</p>\n      <p class=\"ParagrafGruppeOverskrift\"><span id=\"Kap5_X6\">Revisionskomité</span></p>\n      <p class=\"Paragraf\" id=\"P24\"><span class=\"ParagrafNr\" id=\"Par24_Stk1\">§ 24.</span> Energistyrelsen nedsætter en revisionskomité.</p>\n      <p class=\"Stk2\"><span class=\"StkNr\" id=\"Par24_Stk2\">Stk. 2.</span> Revisionskomitéen består af en formand og 2 andre medlemmer, der alle skal have uddannelse og selvstændigt virke som statsautoriseret revisor eller registreret revisor. Energistyrelsen udpeger formanden. De 2 andre medlemmer udpeges efter indstilling fra henholdsvis brugerne og DONG Oil Pipe A/S. Revisionskomitéen udarbejder en forretningsorden, der godkendes af Energistyrelsen.</p>\n      <p class=\"Stk2\"><span class=\"StkNr\" id=\"Par24_Stk3\">Stk. 3.</span> Revisionskomitéen forelægges og gennemgår de i § 23 nævnte anliggender. Komitéen skal herved blandt andet påse, at afholdte eller budgetterede udgifter er i overensstemmelse med de i henhold til §§ 25 og 26 fastsatte retningslinier, samt at DONG Oil Pipe A/S i det hele udfører sin virksomhed i henhold til loven på en økonomisk hensigtsmæssig måde.</p>\n      <p class=\"Stk2\"><span class=\"StkNr\" id=\"Par24_Stk4\">Stk. 4.</span> Brugerne og DONG Oil Pipe A/S kan overfor revisionskomitéen rejse spørgsmål af den i stk. 3 omhandlede karakter.</p>\n      <p class=\"Stk2\"><span class=\"StkNr\" id=\"Par24_Stk5\">Stk. 5.</span> Efter anmodning fra Energistyrelsen afgiver revisionskomitéen udtalelse om andre forhold, der omfattes af denne bekendtgørelse.</p>\n      <p class=\"Stk2\"><span class=\"StkNr\" id=\"Par24_Stk6\">Stk. 6.</span> Revisionskomitéen påser, at de i henhold til §§ 25 og 26 fastsatte retningslinier er hensigtsmæssige og kan over for Energistyrelsen eller DONG Oil Pipe A/S foreslå ændringer heri.</p>\n      <p class=\"Stk2\"><span class=\"StkNr\" id=\"Par24_Stk7\">Stk. 7.</span> På begæring af revisionskomitéen er DONG Oil Pipe A/S og brugerne pligtige at fremkomme med de oplysninger og den dokumentation, som findes fornøden til udøvelse af komitéens opgaver efter bestemmelserne i stk. 3-5.</p>\n      <p class=\"Stk2\"><span class=\"StkNr\" id=\"Par24_Stk8\">Stk. 8.</span> De med revisionskomitéen forbundne driftsudgifter afholdes af brugerne som en omkostning i henhold til § 3, nr. 2.</p>\n      <p class=\"ParagrafGruppeOverskrift\"><span id=\"Kap5_X7\">Retningslinier for budgetter, opgørelser og regnskab</span></p>\n      <p class=\"Paragraf\" id=\"P25\"><span class=\"ParagrafNr\" id=\"Par25_Stk1\">§ 25.</span> DONG Oil Pipe A/S udfærdiger nærmere retningslinier om de i kap. 4 og 5 nævnte anliggender med det formål at udfylde og sikre gennemførelsen af de i bekendtgørelsen fastsatte bestemmelser. Retningslinierne skal indeholde principperne og tidsrammerne for udarbejdelse af budgetter og opgørelser til brugerne samt registrering af de af DONG Oil Pipe A/S i henhold til bekendtgørelsen oppebårne indtægter og afholdte udgifter. De af DONG Oil Pipe A/S udarbejdede retningslinier godkendes af Energistyrelsen i overensstemmelse med reglerne i stk. 2. Godkendte retningslinier kan af selskabet ændres efter reglerne i stk. 2.</p>\n      <p class=\"Stk2\"><span class=\"StkNr\" id=\"Par25_Stk2\">Stk. 2.</span> De af DONG Oil Pipe A/S udfærdigede retningslinier fremsendes til revisionskomitéen. Komitéen afgiver efter forud indhentet udtalelse fra brugerne indstilling til Energistyrelsen om godkendelse. Komitéen kan herved foreslå ændringer i eller tilføjelser til de af DONG Oil Pipe A/S udfærdigede retningslinier. Energistyrelsen kan pålægge DONG Oil Pipe A/S at foretage ændringer i godkendte retningslinier.</p>\n      <p class=\"Paragraf\" id=\"P26\"><span class=\"ParagrafNr\" id=\"Par26_Stk1\">§ 26.</span> De i henhold til § 25 fastsatte retningslinier skal sikre, at indtægter og udgifter vedrørende olierørledningen registreres i overensstemmelse med reglerne i denne bekendtgørelse samt kravene til god regnskabsskik, herunder at registreringen foretages med fornøden specifikation af de enkelte indtægts- og udgiftsarter.</p>\n      <p class=\"Stk2\"><span class=\"StkNr\" id=\"Par26_Stk2\">Stk. 2.</span> Ved de i henhold til § 25 fastsatte retningslinier skal det endvidere sikres, at DONG Oil Pipe A/S’ budgetter og årsopgørelser giver en klar og overskuelig oversigt over indtægter og udgifter ved virksomhed i henhold til loven og skal med henblik herpå indeholde nærmere principper om redegørelse for og fordeling af de enkelte indtægts- og udgiftsposter.</p>\n      <p class=\"Stk2\"><span class=\"StkNr\" id=\"Par26_Stk3\">Stk. 3.</span> Alt materiale med tilknytning til de i stk. 1 og 2 omhandlede forhold uanset dettes art, herunder modtagne breve, genparter af afsendte breve eller forretningspapirer, notater m.v., skal opbevares af DONG Oil Pipe A/S, med mindre Energistyrelsen godkender andet.</p>\n      <p class=\"Kapitel\" id=\"K6\"><span id=\"Kap6\">Kapitel 6</span></p>\n      <p class=\"KapitelOverskrift2\">Nye regler</p>\n      <p class=\"Paragraf\" id=\"P27\"><span class=\"ParagrafNr\" id=\"Par27_Stk1\">§ 27.</span> Når produktionsanlæg med andre ejere end brugerne bliver tilsluttet rørledningen, vil ændring af denne bekendtgørelse, jf. lovens § 3, stk. 4, blive genstand for forhandling med samtlige tilslutningspligtige og DONG Oil Pipe A/S.</p>\n      <p class=\"Kapitel\" id=\"K7\"><span id=\"Kap7\">Kapitel 7</span></p>\n      <p class=\"KapitelOverskrift2\">Ikrafttræden m.v.</p>\n      <p class=\"Paragraf\" id=\"P28\"><span class=\"ParagrafNr\" id=\"Par28_Stk1\">§ 28.</span> Bekendtgørelsen træder i kraft den 1. juli 2010.</p>\n      <p class=\"Stk2\"><span class=\"StkNr\" id=\"Par28_Stk2\">Stk. 2.</span> Samtidig ophæves bekendtgørelse nr. 1470 af 13. december 2004 om betaling for transport af råolie og kondensat.</p>\n      <p class=\"Stk2\"><span class=\"StkNr\" id=\"Par28_Stk3\">Stk. 3.</span> Bekendtgørelse nr. 1470 af 13. december 2004 om betaling for transport af råolie og kondensat finder uændret anvendelse for perioden til og med 30. juni 2010.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Energistyrelsen, den 25. juni 2010</P><P CLASS=SIGN1 ALIGN=\"CENTER\">Anne Højer Simonsen</P><P CLASS=SIGN2 ALIGN=\"RIGHT\">/ Rolf Kallesøe</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": true,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2010"
        },
        {
            "displayName": "Accession",
            "displayValue": "B20100079705"
        },
        {
            "displayName": "Entydig dokumentidentifikation",
            "displayValue": "BJ000305"
        },
        {
            "displayName": "Dato for førstegangsindlæggelse",
            "displayValue": "30/06/2010"
        },
        {
            "displayName": "Dato for indlæggelse",
            "displayValue": "01/07/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "797"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "25/06/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima- og Energimin., <br />Energistyrelsen, j.nr. 1113/1049-0001"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}