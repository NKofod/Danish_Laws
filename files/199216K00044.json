{
    "id": 105629,
    "title": "1992 BRL 44   I. FORSLAG TIL LOV OM FORBUD MOD ANVENDELSE AF GENETISKE TEST VED   ANSÆTTELSER OG VED TEGNING AF PENSIONER OG FORSIKRINGER II. FORSLAG TIL LOV   OM FORBUD MOD ANVENDELSE AF GENETISKE TEST VED ANSÆTTELSER OG VED TEGNING AF   PENSIONER OG FORSIKRINGER    NR L 44 1992-93, 1. SAMLING ",
    "documentTypeId": "440",
    "isSagsforlobPeriodValid": false,
    "shortName": "1992/1 BRL 44",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BRL 44 </P>  \r\n\r\n<P></P>  \r\n\r\n<P>I. Forslag til lov om forbud mod anvendelse af genetiske test ved  \r\n\r\n ansættelser og ved tegning af pensioner og forsikringer II. Forslag til lov  \r\n\r\n om forbud mod anvendelse af genetiske test ved ansættelser og ved tegning af  \r\n\r\n pensioner og forsikringer <BR>  \r\n\r\n Nr L 44 1992-93, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19930909 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslagene i en række møder og har </P>  \r\n\r\n<P>herunder stillet spørgsmål til arbejdsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra Assurandør-Societetet og Landssammenslutningen af Hospitalslaboranter.  \r\n\r\n</P>  \r\n\r\n<P>Udvalget har i sine drøftelser navnlig taget udgangspunkt i det af SF den  \r\n\r\n 12. februar 1993 fremsatte lovforslag nr. L 181. </P>  \r\n\r\n<P>Udvalget gjorde sig under sine drøftelser klart, at medens der nok kunne  \r\n\r\n være enighed om målet, nemlig at sikre mod en sortering af arbejdstagere på  \r\n\r\n grundlag af en vilkårlig og ureguleret brug af oplysninger om arvemæssige  \r\n\r\n egenskaber, kunne der være tvivl om, hvilken fremgangsmåde der var mest  \r\n\r\n hensigtsmæssig for at nå dette mål. </P>  \r\n\r\n<P>Udvalget arrangerede derfor den 24. maj 1993 en høring, hvor en række  \r\n\r\n sagkyndige fik lejlighed til at fremlægge deres syn på problematikken. </P>  \r\n\r\n<P>På grundlag af de fremsatte synspunkter finder <I>udvalget,</I> at man kan  \r\n\r\n lægge følgende hovedsynspunkter til grund for det videre arbejde: </P>  \r\n\r\n<P>a. Oplysninger om en persons arvemæssige egenskaber kan fremskaffes ved  \r\n\r\n mange forskellige metoder. Det har derfor ikke megen mening at forbyde en  \r\n\r\n enkelt metode. </P>  \r\n\r\n<P>b. Det, der må være hovedsigtet, er at give regler for undersøgelser af en  \r\n\r\n persons arvemæssige egenskaber og for, hvem der må foretage sådanne  \r\n\r\n undersøgelser. Endvidere skal der gives regler for anvendelse samt  \r\n\r\n videregivelse af oplysninger om en persons arvemæssige egenskaber og herunder  \r\n\r\n sættes snævre grænser for arbejdsgiverens adgang til oplysningerne (eventuelt  \r\n\r\n forbud). </P>  \r\n\r\n<P>Denne formålsbestemte regulering bør dække et bredt felt af  \r\n\r\n helbredsmæssige oplysninger, der vedrører arvemæssige egenskaber i videste  \r\n\r\n forstand. </P>  \r\n\r\n<P>c. Der er nemlig efter høringen ingen tvivl om, at det ikke mindst af  \r\n\r\n arbejdsmiljømæssige grunde (forebyggelseshensyn) er helt nødvendigt, at der  \r\n\r\n er mulighed for i en sådan sammenhæng at foretage undersøgelser og anvende  \r\n\r\n oplysninger, der vedrører de arvemæssige egenskaber (f.eks. ved måling af  \r\n\r\n skader, der skyldes påvirkninger fra arbejdsmiljøet, og som kan danne  \r\n\r\n baggrund for foranstaltninger fra tilsynsmyndighedernes side). </P>  \r\n\r\n<P>d. Hvad særligt angår DNA-testen, bør det nærmere overvejes, om der trods  \r\n\r\n alt, fordi der er tale om en helt ny teknologi, bør forudses behov for  \r\n\r\n særligt stramme regler herfor. I forbindelse med den igangværende kortlægning  \r\n\r\n af det humane gen forventes således karakteriseret nu ukendte gener for  \r\n\r\n individuel følsomhed. Screening for tilstedeværelse af sådanne gener bør  \r\n\r\n underkastes stramme betingelser til analysens pålidelighed og formidlingen af  \r\n\r\n resultatet til undersøgelsespersonen, ligesom frivilligt samtykke om  \r\n\r\n deltagelse og fortrolighed naturligvis skal være sikret. </P>  \r\n\r\n<P>e. Udvalget forudsætter, at en arbejdsgiver fortsat kan indhente sådanne  \r\n\r\n sædvanlige helbredsoplysninger, som er nødvendige for at vurdere, om en  \r\n\r\n ansøger kan udføre et givet job uden forhøjet risiko for personskade. Der  \r\n\r\n skal i den forbindelse søges tilvejebragt overblik over, i hvilket omfang der  \r\n\r\n i dag indhentes helbredsoplysninger ved ansættelse, og hvilke oplysninger der  \r\n\r\n indhentes. </P>  \r\n\r\n<P>f. Udvalget finder, at de arbejdsmæssige og de  \r\n\r\n forsikringsmæssige/pensionsmæssige problemer ikke længere skal søges løst på  \r\n\r\n samme måde. På det sidste område gør der sig særlige hensyn gældende, som  \r\n\r\n nødvendigvis må tilgodeses. Offentlige myndigheders anvendelse af genetiske  \r\n\r\n oplysninger bør reguleres, eventuelt forbydes bortset fra i sundhedsvæsenet  \r\n\r\n og i forbindelse med genetisk identifikation i retsvæsenet. Udvalget har i  \r\n\r\n øvrigt ikke taget stilling til, om dele af den forudsete lovgivning hører  \r\n\r\n hjemme i andre ministerier end Arbejdsministeriet. </P>  \r\n\r\n<P>På denne baggrund opfordrer udvalget arbejdsministeren til omgående at  \r\n\r\n nedsætte et udvalg, som skal udarbejde lovforslag om de arbejdsmarkedsmæssige  \r\n\r\n problemer efter de foran angivne retningslinier, således at lovforslag kan  \r\n\r\n fremsættes senest i januar 1994. </P>  \r\n\r\n<P>Udvalget opfordrer tillige arbejdsministeren til at orientere  \r\n\r\n Arbejdsmarkedsudvalget om den endelige sammensætning af udvalget.  \r\n\r\n Arbejdsministeren har over for udvalget givet tilsagn herom. </P>  \r\n\r\n<P>Udvalget har noteret sig arbejdsministerens svar på spørgsmål 4 vedrørende  \r\n\r\n AssurandørSocietetets repræsentation i udvalget. Det er endvidere udvalgets  \r\n\r\n opfattelse, at de 2 personer, som er nævnt i svaret på spørgsmål 5, bør  \r\n\r\n indtræde i det af arbejdsministeren nedsatte udvalg, og endelig har udvalget  \r\n\r\n noteret sig, at arbejdsministeren på den baggrund vil anmode disse eksperter  \r\n\r\n om at indtræde i dette udvalg. </P>  \r\n\r\n<P>P.u.v. </P>  \r\n\r\n<P>Hans Jørgen Jensen </P>  \r\n\r\n<P>Formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/09/1993"
        },
        {
            "displayName": "Accession",
            "displayValue": "199216K00044"
        },
        {
            "displayName": "Entydig dokumentidentifikation",
            "displayValue": "CL006621"
        },
        {
            "displayName": "Dato for førstegangsindlæggelse",
            "displayValue": "23/09/1993"
        },
        {
            "displayName": "Dato for indlæggelse",
            "displayValue": "23/09/1993"
        },
        {
            "displayName": "Dokumenttype",
            "displayValue": "Beretning over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "44"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}