{
    "id": 52471,
    "title": "Orientering om planlægning af det kommunale civilforsvars reservevandforsyningstjeneste ",
    "documentTypeId": "140",
    "isSagsforlobPeriodValid": false,
    "shortName": "CIR nr 9470 af 08/11/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orientering om planlægning af det kommunale  \r\n\r\n civilforsvars reservevandforsyningstjeneste </H1>  \r\n\r\n<P></P>  \r\n\r\n<BR>  \r\n\r\n<P>Efter hidtidig praksis har civilforsvaret i § 18, stk. 2-kommunerne  \r\n\r\n indsendt planer for den lokale reservevandforsyning til godkendelse i  \r\n\r\n Civilforsvarsstyrelsen som grundlag for statslige tildelinger af materiel til  \r\n\r\n reservevandforsyningstjenesten. </P>  \r\n\r\n<P>Denne praksis ophæves herved, idet resultatet af den lokale planlægning på  \r\n\r\n dette område fremover skal indgå som en del af civilforsvarsplanlægningen  \r\n\r\n efter civilforsvarslovens § 17. </P>  \r\n\r\n<P>Til orientering vedlægges en &#187;Vejledning om planlægning af det  \r\n\r\n kommunale civilforsvars reservevandforsyningstjeneste&#171;, der er  \r\n\r\n udarbejdet på grundlag af en indstilling fra Civilforsvarsstyrelsens  \r\n\r\n tidligere brandtjenesteudvalg. </P>  \r\n\r\n<P>I vejledningen anvendes brandinddeks som dimensioneringsgrundlag. Dette  \r\n\r\n vil for visse kommuners vedkommende medføre en ændret dimensionering af  \r\n\r\n reservevandforsyningstjenesten. For kommunerne som helhed er vejledningen dog  \r\n\r\n udgiftsneutral i forhold til de hidtidige planlægningsprincipper. </P>  \r\n\r\n<P>I tilslutning til vejledningen henledes opmærksomheden på muligheden for i  \r\n\r\n kommunale lokalplaner at foretage reservation af arealer til etablering af  \r\n\r\n vandbassiner. Der henvises til Civilforsvarsstyrelsens cirkulærskrivelse af  \r\n\r\n 1. juni 1983 om &#187;Kommunale lokalplaner - reservation af arealer til  \r\n\r\n civilforsvarsmæssige formål (beskyttelsesrum)&#187;. </P>  \r\n\r\n<P>Det bemærkes, at de vejledende retningslinier for brandtjenesten er under  \r\n\r\n revurdering. Uanset dette kan vejledningen dog anvendes som  \r\n\r\n planlægningsgrundlag for reservevandforsyningstjenesten, da det heri anvendte  \r\n\r\n dimensioneringsgrundlag (brandindeks) ikke påregnes ændret. </P>  \r\n\r\n<P>Afslutningsvis bemærkes, at der fortsat ikke er bevillingsmæssig mulighed  \r\n\r\n for af statsmidler at tildele kommunerne materiel på brand- og  \r\n\r\n reservevandforsyningsområdet. </P>  \r\n\r\n<P>F. Trosbjerg </P>  \r\n\r\n<P>brigadechef </P>  \r\n\r\n<P>Bilag </P>  \r\n\r\n<P>Vejledning om planlægning af det kommunale civilforsvars  \r\n\r\n reservevandforsyningstjeneste. </P>  \r\n\r\n<P CLASS=PUNKT> <B>1.</B> INDLEDNING </P>  \r\n\r\n<P>Under krigsmæssige forhold kan civilforsvarets brandtjeneste ikke basere  \r\n\r\n sig på, at vandledningsnettet og kunstige vandforråd, der er beregnet til det  \r\n\r\n fredsmæssige brandvæsen, vil kunne yde de nødvendige vandmængder til det  \r\n\r\n store antal pumper, der i en given situation vil blive indsat. </P>  \r\n\r\n<P>Det er derfor nødvendigt for civilforsvaret at planlægge og organisere en  \r\n\r\n særlig tjeneste til at forsyne brandtjenestens enheder med det nødvendige  \r\n\r\n slukningsvand. Denne tjeneste kaldes  reservevandforsyningstjenesten. </P>  \r\n\r\n<P>I overensstemmelse hermed er det i civilforsvarslovens § 18, stk. 2.,  \r\n\r\n pålagt kommuner med bymæssigt bebyggede områder bl.a. at planlægge og  \r\n\r\n organisere en reservevandforsyningstjeneste efter nærmere af  \r\n\r\n indenrigsministeren fastsatte regler, jf. § 18, stk. 3. </P>  \r\n\r\n<P CLASS=PUNKT> <B>2.</B> DEFINITIONER </P>  \r\n\r\n<P>Arbejdsforråd: Naturligt eller kunstigt vandforråd på mindst 2.400  \r\n\r\n kubikmeter. </P>  \r\n\r\n<P>Brandanalyse: Del af byanalysematerialet, der bl.a. angiver  \r\n\r\n brandbelastningen med indeksværdier fra 0 til 8 og derover samt angiver  \r\n\r\n klassificerede brandbælter og lignende. </P>  \r\n\r\n<P>Branddeling: En brandslukningsenhed, der består af 4 brandgrupper, hver  \r\n\r\n forsynet med en bærbar motorsprøjte på 1.000 1/min. pumpekapacitet samt en  \r\n\r\n slangebeholdning til 300 m udlægning (udlægningsafstand). </P>  \r\n\r\n<P>Brandindeks: Talværdi, der angiver brandbelastningen i formlen Ix105 =  \r\n\r\n qxExb, hvor I er brandindekset, q er den gennemsnitlige brandbelastning i  \r\n\r\n kcal pr. kvadratmeter etage, E er antallet af etager og b er  \r\n\r\n bebyggelsestætheden. </P>  \r\n\r\n<P>Kunstigt vandforråd: Kunstige søer i parkanlæg, opstembare områder, større  \r\n\r\n svømmeanlæg, regnvandsbassiner og andre lignende vandforråd uden naturlig  \r\n\r\n tilstrømning. </P>  \r\n\r\n<P>Naturligt vandforråd: Åer, søer, fjorde, bugter og havneområder.  \r\n\r\n Startforråd: Vandforråd af begrænset størrelse svarende til en times pumpning  \r\n\r\n for de første mødende brandenheder. Kan være 100 kubikmeter H-bassin  \r\n\r\n (transportabelt bassin), gravet bassin, swimmingpool eller lignende. </P>  \r\n\r\n<P>Vandtransportenhed: Slangegruppe eller rørgruppe, beregnet til at fremføre  \r\n\r\n og pumpe ca. 2.000 1/min. frem over en afstand på 700 m eller 1000 1/min.  \r\n\r\n over en afstand på 1400 m for slangegrupper med dobbelt kørestel. </P>  \r\n\r\n<P>Reglementer og betjeningsvejledninger til H-bassiner, slange- og  \r\n\r\n rørgrupper forefindes. </P>  \r\n\r\n<P CLASS=PUNKT> <B>3.</B> RESERVEVANDFORSYNINGSTJENESTEN </P>  \r\n\r\n<P>3.1. Reservevandforsyningstjenestens opgave er at holde det antal  \r\n\r\n brandenheder, der til enhver tid er indsat inden for et indsatsområde,  \r\n\r\n forsynet med det nødvendige slukningsvand. </P>  \r\n\r\n<P>3.2. For at kunne løse denne opgave må de lokale civilforsvarsmyndigheder  \r\n\r\n basere sig på brandvæsenets planlægning af, i hvilken udstrækning naturlige  \r\n\r\n og kunstigt etablerede vandforråd vil kunne benyttes som  \r\n\r\n vandforsyningssteder. Herfra vil det nødvendige slukningsvand i en given  \r\n\r\n situation kunne hentes. </P>  \r\n\r\n<P>Da det i mange tilfælde vil være nødvendigt at transportere vand fra  \r\n\r\n  arbejdsforrådene frem til indsatsstyrkerne, må der tillige planlægges  \r\n\r\n anbragt startforråd inden for byområdet således, at brandtjenestens enheder  \r\n\r\n kan påbegynde slutningsindsatsen uden at skulle afvente vandtransporten. </P>  \r\n\r\n<P>Denne planlægning betinger et nøje kendskab til særlige lokale forhold som  \r\n\r\n f.eks. områdets topgrafi, arbejdsforrådenes placering i forhold til de  \r\n\r\n brandfarlige byområder samt eventuelt særlige brandfarlige objekter.  \r\n\r\n Oplysninger vedrørende byområdets brandfarlighed fremgår af brandanalysen,  \r\n\r\n jf. &#187;Retningslinier for civilforsvarsmæssig byanalyse&#171;,  \r\n\r\n Civilforsvarsstyrelsen 1968. </P>  \r\n\r\n<P>Alle oplysninger vedrørende reservevandforsyningstjenesten indarbejdes i  \r\n\r\n en reservevandforsyningsplan. </P>  \r\n\r\n<P>3.3. Reservevandforsyningstjenesten opdeles i en stationær  \r\n\r\n  reservevandforsyningstjeneste og i en vandtransporttjeneste med hver sit  \r\n\r\n opgavesæt. </P>  \r\n\r\n<P CLASS=PUNKT> <B>4.</B> DEN STATIONÆRE RESERVEVANDFORSYNINGSTJENESTE </P>  \r\n\r\n<P>4.1. Som et led i opbygningen af kommunens civilforsvar skal der  \r\n\r\n gennemføres en rekognoscering for egnede arbejdsforråd og om nødvendigt  \r\n\r\n etableres kunstige. Yderligere skal der gennemføres nødvendige  \r\n\r\n anlægsarbejder, der gør det muligt at anvende vandressourcerne  \r\n\r\n (pumpestandpladser og sugebrønde). </P>  \r\n\r\n<P>Ved gennemførelse af beredskabsforanstaltninger skal planlagte startforråd  \r\n\r\n etableres. Der foretages samtidig en kontrol af arbejdsforrådene. </P>  \r\n\r\n<P>4.2. Arbejdsforrådene danner grundlaget for hele  \r\n\r\n reservevandforsyningstjenesten. De skal have en sådan størrelse, at der  \r\n\r\n sikres slukningsvand til 10 timers pumpning med alle de pumper, der kan  \r\n\r\n forudsættes indsat fra det pågældende forråd. </P>  \r\n\r\n<P>Såfremt afstanden fra indsatssted til arbejdsforråd væsentligt overskrider  \r\n\r\n 300 m, må der etableres et kunstigt arbejdsforråd eller planlægges fornøden  \r\n\r\n vandtransport. </P>  \r\n\r\n<P>4.3. I områder, hvor afstanden mellem brandhanerne ikke må overstige 150  \r\n\r\n m, d.v.s. bolig- og erhvervsområder med brandindeks over eller lig med 2,  \r\n\r\n skal der inden for en udlægningsafstand på 300 m fra ethvert brandobjekt  \r\n\r\n findes 2 startforråd. </P>  \r\n\r\n<P>I områder, hvor afstanden mellem brandhanerne ikke må overstige 300 m,  \r\n\r\n d.v.s. bolig- og erhvervsområder med brandindeks mindre end 2, skal der inden  \r\n\r\n for en udlægningsafstand på 300 m findes et startforråd. </P>  \r\n\r\n<P>Hvert startforråd skal være på mindst 100 kubikmeter. </P>  \r\n\r\n<P>I byområder med lav åben og lav tæt bebyggelse skal der inden for en  \r\n\r\n udlægningsafstand på 300 m alene forefindes 1 startforråd med en størrelse på  \r\n\r\n mindst 20 kubikmeter. </P>  \r\n\r\n<P>4.4. Til byområder og industriområder med startforråd på minimum 100  \r\n\r\n kubikmeter leveres 100 kubikmeter vandkar som statsmateriel, subsidiært  \r\n\r\n leveres tætningsduge til gravede startforråd. </P>  \r\n\r\n<P>Det er en forudsætning for tildeling af statsmateriel til startforråd, at  \r\n\r\n samtlige muligheder for anvendelse af eksisterende forråd er udnyttet. </P>  \r\n\r\n<P CLASS=PUNKT> <B>5.</B> VANDTRANSPORTTJENESTEN </P>  \r\n\r\n<P>5.1. Vandtransporttjenesten har til opgave at transportere det nødvendige  \r\n\r\n slukningsvand fra arbejdsforrådene frem til de startforråd, som benyttes af  \r\n\r\n brandtjenestens enheder. </P>  \r\n\r\n<P>I områder med lav åben og lav tæt bebyggelse forsynes startforrådene ved  \r\n\r\n hjælp af tankvogne eller tilsvarende køretøjer. </P>  \r\n\r\n<P>5.2. Vandtransporttjenestens enheder er opbygget på følgende måde: </P>  \r\n\r\n<P> Slangegrupper, hvor slukningsvandet fremføres gennem to  \r\n\r\n A-slangeledninger. </P>  \r\n\r\n<P> Rørgrupper, hvor slukningsvandet fremføres gennem en koblingsrørledning  \r\n\r\n forlænget med gummierede A-slanger. </P>  \r\n\r\n<P>Vandtransporttjenestens enheder er i vandret terræn i stand til at pumpe  \r\n\r\n ca. 2.000 1/min. frem over en afstand på 700 m. Slangegrupper med 2 x 1000  \r\n\r\n 1/min.-pumper (dobbelt kørestel) vil kunne pumpe 1000 1/min frem over en  \r\n\r\n afstand på 1400 m. </P>  \r\n\r\n<P> Tankvogne og lignende kan i en beredskabssituation ved udskrivning  \r\n\r\n stilles til rådighed for vandtransporttjenesten. Disse tankvognes primære  \r\n\r\n opgave er at forsyne startforråd i lav bebyggelse og sekundært at forsyne  \r\n\r\n øvrige startforråd eller fungere som startforråd. </P>  \r\n\r\n<P>5.3. Antallet af vandtransportenheder bestemmes ud fra lokale forhold på  \r\n\r\n grundlag af kommunens brandanalyse, afstanden til arbejdsforråd,  \r\n\r\n højdeforskelle i terrænet og antallet af forhåndenværende brandenheder. </P>  \r\n\r\n<P>Som gennemsnitsregel kan der regnes med, at der til halvdelen af  \r\n\r\n brandgrupperne kræves slukningsvand tilvejebragt ved vandtransport, og at en  \r\n\r\n vandtransportenhed kan forsyne 2 brandgrupper med slukningsvand. Forholdet  \r\n\r\n vandtransportenheder/ brandgrupper bliver herefter 1:4. </P>  \r\n\r\n<P>Slangegrupper og eventuelt rørgrupper tildeles som statsmateriel kun til  \r\n\r\n opfyldning af startforråd på 100 kubikmeter og derover, mens øvrige  \r\n\r\n startforråd opfyldes af udskrevne tankvogne m.v. </P>  \r\n\r\n<P>5.4. Vandtransporttjenestens organisation er bestemt ud fra tilknytningen  \r\n\r\n til brandtjenesten og skal tilpasses de lokale forhold. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19880947009"
        },
        {
            "displayName": "Entydig dokumentidentifikation",
            "displayValue": "CM011307"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9470"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "08/11/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Beredskabsstyrelsen"
        },
        {
            "displayName": "Ressortministeriets journalnummer",
            "displayValue": "Civilforsvarsstyr. 4.kt. j.nr. 87-031-e.18"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}