{
    "id": 28556,
    "title": "Forvaltningsmyndigheders vejledningspligt/pligt til at oversætte skrivelser til udlændinge",
    "documentTypeId": "300",
    "isSagsforlobPeriodValid": true,
    "shortName": "FOU nr 1990.240",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n En tyrkisk indvandrer (A) kom i 1979 ud for en arbejdsskade.  \r\n\r\n Sikringsstyrelsen  \r\n\r\n (SIS) blev bekendt med arbejdsskaden og anmodede i en standardskrivelse A om  \r\n\r\n nærmere oplysninger.  \r\n\r\n</P>  \r\n\r\n<P class=\"Resume\">  \r\n\r\n A havde meget dårlige danskkundskaber og vidste ikke, at sagen  \r\n\r\n verserede hos SIS. A svarede ikke på henvendelsen, som han ikke forstod. A  \r\n\r\n reagerede heller ikke en rykkerskrivelse med oplysning om, at sagen ville  \r\n\r\n blive henlagt, og at krav efter arbejdsskadeforsikringsloven ville bortfalde,  \r\n\r\n såfremt A ikke havde rettet henvendelse inden for 3 år.  \r\n\r\n</P>  \r\n\r\n<P class=\"Resume\">  \r\n\r\n I 1988 rettede A's egen læge henvendelse til  \r\n\r\n Arbejdsskadestyrelsen (ASS) om arbejdsskaden fra 1979, som nu havde ført til,  \r\n\r\n at A havde søgt om førtidspension. ASS afviste at genoptage sagen under  \r\n\r\n henvisning til, at den var blevet henlagt i 1979, og den herefter ikke senere  \r\n\r\n end 3 år efter henlæggelsen kunne genoptages, jf.  \r\n\r\n arbejdsskadeforsikringslovens  \r\n\r\n § 34, stk. 2. Denne afgørelse blev tiltrådt af Den Sociale Ankestyrelse.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte, at efter forvaltningslovens § 7, stk. 1, og  \r\n\r\n almindelige forvaltningsretlige grundsætninger, bør forvaltningsmyndighederne  \r\n\r\n i  \r\n\r\n almindelighed sikre sig, at de bliver forstået af udlændinge, hvis sager de  \r\n\r\n behandler. Det gælder navnlig i tilfælde, hvor den pågældende ikke har  \r\n\r\n kendskab  \r\n\r\n til, at en sag verserer. Efter en konkret vurdering af A's sag fandt  \r\n\r\n ombudsmanden, at SIS havde begået en vejledningsfejl. Sagen kunne derfor ikke  \r\n\r\n afvises efter arbejdsskadeforsikringslovens § 34, stk. 2. Ombudsmanden  \r\n\r\n henviste  \r\n\r\n til almindelige forvaltningsretlige principper, hvorefter vejledningsfejl  \r\n\r\n burde  \r\n\r\n tillægges den virkning, at den pågældende blev stillet, som hvis vejledningen  \r\n\r\n var givet. Ombudsmanden henstillede derfor, at ASS genoptog sagens  \r\n\r\n behandling.  \r\n\r\n (J. nr. 1990-630-031).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Forvaltningsmyndigheders vejledningspligt/pligt til at  \r\n\r\n oversætte skrivelser til udlændinge  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left;text-indent:0cm'>  \r\n\r\n Et fagforbund  \r\n\r\n klagede over Den Sociale Ankestyrelses afgørelse af 16. oktober 1989 i A's  \r\n\r\n arbejdsskadesag. Ved afgørelsen havde ankestyrelsen tiltrådt en afgørelse af  \r\n\r\n 29. november 1988 &quot;med den af Sikringsstyrelsen givne begrundelse&quot;.  \r\n\r\n Sikringsstyrelsen (nu Arbejdsskadestyrelsen) havde den 29. november 1988  \r\n\r\n meddelt A, at styrelsen ikke kunne genoptage hans arbejdsskadesag, idet denne  \r\n\r\n var blevet henlagt ved kendelse af 19. september 1979 &quot;p.g.a. forhold  \r\n\r\n der  \r\n\r\n skyldes skadelidte&quot;, og ved en sådan henlæggelse bortfalder krav efter  \r\n\r\n loven 3 år fra dagen for tilfældets indtræden, jf. lov om  \r\n\r\n arbejdsskadeforsikring,  \r\n\r\n § 34, stk. 2. Styrelsen kan ikke selv dispensere fra denne frist.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgår af akterne, at A  \r\n\r\n den 15. januar 1979 var ude for en arbejdsskade. Sikringsstyrelsen blev  \r\n\r\n opmærksom på arbejdsskaden gennem et registerudskrivningskort om  \r\n\r\n dagpengeudbetaling, og styrelsen (som ikke havde modtaget en anmeldelse om  \r\n\r\n arbejdsskaden fra arbejdsgiveren) anmodede i den anledning kommunen om  \r\n\r\n oplysninger om arbejdsskaden.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Fra skadelidtes  \r\n\r\n forsikringsselskab modtog Sikringsstyrelsen en anmeldelse efter loven om  \r\n\r\n arbejdsskadeforsikring.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den anledning skrev  \r\n\r\n Sikringsstyrelsen den 9. august 1979 til A og anmodede ham om nærmere  \r\n\r\n oplysninger om arbejdsskaden.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter at have rykket for svar  \r\n\r\n i sagen meddelte Sikringsstyrelsen den 19. september  \r\n\r\n 1979 A, at da styrelsen var uden svar  \r\n\r\n på sin henvendelse, var sagen udgået af behandling og henlagt. Det  \r\n\r\n tilføjedes,  \r\n\r\n at sagen herefter kunne genoptages inden for 3 år fra dagen for tilfældets  \r\n\r\n indtræden. Herefter ville krav efter loven bortfalde, jf. lov om  \r\n\r\n arbejdsskadeforsikring, § 34, stk. 2.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der skete herefter ikke  \r\n\r\n videre i sagen, før Sikringsstyrelsen modtog en anmeldelse af 27. april 1987  \r\n\r\n fra A's egen læge om arbejdsskaden i 1979.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter at have indhentet  \r\n\r\n forskellige udtalelser afviste Sikringsstyrelsen den 6. juni 1988 at behandle  \r\n\r\n sagen med den begrundelse, at anmeldelsen var for sent indgivet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Senere blev Sikringsstyrelsen  \r\n\r\n opmærksom på den gamle sag, og i skrivelse af 29. november 1988 traf  \r\n\r\n Sikringsstyrelsen en fornyet afgørelse i sagen, dog således at afvisningen  \r\n\r\n blev  \r\n\r\n fastholdt, men nu med den begrundelse at sagen efter at være henlagt ikke  \r\n\r\n senere end 3 år efter henlæggelsen kunne genoptages af styrelsen, jf.  \r\n\r\n arbejdsskadeforsikringslovens § 34, stk. 2.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelse af 20. december  \r\n\r\n 1988 klagede A's egen læge til ankestyrelsen over Sikringsstyrelsens  \r\n\r\n afgørelse  \r\n\r\n af 29. november 1988. Egen læge gjorde opmærksom på, at A, hans hustru og  \r\n\r\n nærmeste voksne familie i 1979 havde meget dårlige danskkundskaber, og alle  \r\n\r\n var  \r\n\r\n ude af stand til at forstå selv letlæselige danske breve. Familiens eneste  \r\n\r\n medlem, der var i stand til at læse dansk, var deres dengang 10-årige datter,  \r\n\r\n som ikke forstod, hvad Sikringsstyrelsens breve drejede sig om. A reagerede  \r\n\r\n derfor ikke på henvendelserne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Egen læge oplyste videre, at  \r\n\r\n A efter arbejdsskaden var langvarigt sygemeldt, og at han siden da havde haft  \r\n\r\n rygproblemer. Han havde været forsøgt genoptrænet på revalideringsværksted,  \r\n\r\n og  \r\n\r\n der var nu søgt om førtidspension. A havde været undersøgt på ortopædisk  \r\n\r\n hospital og hos fysiurgisk speciallæge, uden at man havde kunnet bringe ham i  \r\n\r\n en sådan helbredsmæssig tilstand, at han kunne klare et arbejde. En  \r\n\r\n røntgenundersøgelse  \r\n\r\n af A's ryg i forbindelse med arbejdsskaden viste, bortset fra lumbalisation  \r\n\r\n af  \r\n\r\n første sacralhvirvel, intet abnormt, men ved efterfølgende undersøgelser,  \r\n\r\n senest i oktober 1988, fandtes afsmalning af ledbåndsskiverne mellem 4. og 5.  \r\n\r\n lændehvirvel &quot;fuldstændigt svarende til det sted i rygsøjlen, hvor pt.'s  \r\n\r\n symptomer var lokaliseret ved skaden i 1979&quot;. For egen læge var der ikke  \r\n\r\n tvivl om, at det var overordentlig sandsynligt, at A i forbindelse med  \r\n\r\n ulykkestilfældet den 15. januar 1979 havde fået en varig rygskade, som havde  \r\n\r\n påvirket hans muligheder væsentligt for siden at få et arbejde. Samtidig  \r\n\r\n viste  \r\n\r\n røntgenundersøgelser nu, at der var kommet betydelige forandringer svarende  \r\n\r\n til det sted i ryggen, hvor arbejdsskaden var sket. Lægen anmodede derfor  \r\n\r\n ankestyrelsen  \r\n\r\n om at genoptage sagens behandling, og han oplyste, at han lå inde med  \r\n\r\n udskrivningskort, speciallægeundersøgelser og endvidere vurderinger fra  \r\n\r\n revalideringsopholdet i Århus.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som nævnt tiltrådte  \r\n\r\n ankestyrelsen Sikringsstyrelsens afgørelse af 29. november 1988 med den af  \r\n\r\n Sikringsstyrelsen givne begrundelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I klagen til mig anmodede A's  \r\n\r\n fagforbund om en vurdering af, hvorvidt sagen kunne siges at have fået en  \r\n\r\n korrekt og rimelig sagsbehandling. Forbundet ønskede også en stillingtagen  \r\n\r\n til  \r\n\r\n det forhold, at sagen drejer sig om en tyrkisk familie med manglende  \r\n\r\n sproglige  \r\n\r\n forudsætninger for at forstå de tilsendte standardskrivelser. Endelig har  \r\n\r\n forbundet rejst spørgsmål om, hvorvidt der bør tages skridt til at undgå  \r\n\r\n diskrimination af medborgere, f.eks. således at  \r\n\r\n standardskrivelser/spørgeskemaer oversættes til f.eks. tyrkisk, &quot;således  \r\n\r\n at indvandrere får den samme behandling som danskere&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I anledning af klagen har  \r\n\r\n Arbejdsskadestyrelsen i skrivelse af 18. maj 1990 bemærket, at hvis styrelsen  \r\n\r\n havde været vidende om skadelidtes manglende muligheder for at forstå/få  \r\n\r\n oversat styrelsens spørgeskema, ville styrelsen have foranlediget, at brevet  \r\n\r\n var blevet oversat til tyrkisk. Skadelidte ville dog fra  \r\n\r\n Arbejdsskadestyrelsen  \r\n\r\n - dengang Sikringsstyrelsen - have kunnet få den fornødne hjælp til at  \r\n\r\n besvare  \r\n\r\n forespørgslen, hvis han havde rettet henvendelse til styrelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen har henholdt  \r\n\r\n sig til Arbejdsskadestyrelsens udtalelse af 18. maj 1990 samt til sin  \r\n\r\n afgørelse  \r\n\r\n af 16. oktober 1989.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter min gennemgang af sagen  \r\n\r\n udtalte jeg følgende i en skrivelse til Den Sociale Ankestyrelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Efter  \r\n\r\n forvaltningsloven, som trådte i kraft den 1. januar 1987, har myndighederne  \r\n\r\n en  \r\n\r\n vejlednings- og bistandspligt over for personer, der retter henvendelse om  \r\n\r\n spørgsmål inden for myndighedens sagsområde, jf. § 7, stk. 1.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ifølge Justitsministeriets  \r\n\r\n vejledning om forvaltningsloven, pkt. 32, må det antages at følge af  \r\n\r\n bestemmelsen om vejledningspligten og den almindelige forvaltningsretlige  \r\n\r\n grundsætning om forvaltningers undersøgelsespligt, at forvaltningsmyndigheder  \r\n\r\n i  \r\n\r\n almindelighed må sikre sig, at de er i stand til at forstå og blive forstået  \r\n\r\n af  \r\n\r\n udlændinge, der retter henvendelse om sager, der skal tages under behandling  \r\n\r\n af  \r\n\r\n myndighederne. Efter omstændighederne må myndighederne således om fornødent  \r\n\r\n stille tolke- og oversættelsesbistand til rådighed for den pågældende.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Forvaltningsloven var ikke  \r\n\r\n trådt i kraft i 1979, da Sikringsstyrelsen første gang blev bekendt med (A's)  \r\n\r\n arbejdsskade. Imidlertid må det som nævnt antages, at der også efter  \r\n\r\n almindelige forvaltningsretlige grundsætninger påhviler myndighederne en vis  \r\n\r\n forpligtelse til at sikre sig, at de bliver forstået af udlændinge.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Når det gælder ydelser efter  \r\n\r\n arbejdsskadeforsikringsloven, kommer der det særlige forhold i betragtning,  \r\n\r\n at  \r\n\r\n initiativet til sagens rejsning normalt ikke tages af den berettigede.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det forhold, at den eventuelt  \r\n\r\n berettigede således ikke nødvendigvis har kendskab til, at en sag verserer,  \r\n\r\n taler efter min opfattelse med yderligere vægt for, at myndighederne må sikre  \r\n\r\n sig, at de bliver forstået, når de henvender sig til en udlænding.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Arbejdsskadestyrelsen har  \r\n\r\n selv bemærket, at hvis styrelsen havde været vidende om skadelidtes manglende  \r\n\r\n muligheder for at forstå/få oversat styrelsens spørgeskema, ville styrelsen  \r\n\r\n have foranlediget, at brevet var blevet oversat til tyrkisk.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter min opfattelse burde  \r\n\r\n Arbejdsskadestyrelsen, da den ikke fik nogen reaktion på sine henvendelser  \r\n\r\n til  \r\n\r\n en person med et åbenbart udenlandsk klingende navn, af egen drift have  \r\n\r\n undersøgt, om den pågældende havde mulighed for at forstå/få oversat  \r\n\r\n styrelsens henvendelser. (Dette kunne formentlig have været gjort ved  \r\n\r\n henvendelse  \r\n\r\n til den pågældendes bopælskommune, som havde behandlet dagpengesagen).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved sin passivitet har  \r\n\r\n styrelsen efter min opfattelse begået en vejledningsfejl. Jeg kan på den  \r\n\r\n baggrund ikke være enig i, at afgørelse om tilkendelse af ydelse efter  \r\n\r\n arbejdsskadeforsikringsloven ikke har kunnet træffes på grund af forhold, der  \r\n\r\n (i det væsentlige) skyldtes skadelidte - og jeg finder derfor heller ikke, at  \r\n\r\n Arbejdsskadestyrelsen og Den Sociale Ankestyrelse kunne afvise at genoptage  \r\n\r\n behandlingen af sagen i henhold til arbejdsskadeforsikringslovens § 34, stk.  \r\n\r\n 2.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det følger af almindelige  \r\n\r\n forvaltningsretlige principper, at manglende eller mangelfuld vejledning  \r\n\r\n efter  \r\n\r\n omstændighederne bør tillægges den retlige virkning, at den pågældende  \r\n\r\n stilles  \r\n\r\n på den måde, som behørig vejledning ville have medført. Jeg henviser herved  \r\n\r\n bl.a. til Folketingets Ombudsmands beretning, 1989, side 21 og side 168 ff,  \r\n\r\n til  \r\n\r\n Jon Andersen, Juristen, 1990, side 311 ff, samt til Jens Vedsted-Hansen i  \r\n\r\n Nyhedsbrev for Social- og Sundhedssektor nr. 2/1991, side 16-19. I artiklerne  \r\n\r\n er der nærmere redegjort for praksis på området.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På baggrund af det anførte  \r\n\r\n henstiller jeg derfor til Den Sociale Ankestyrelse, at styrelsen genoptager  \r\n\r\n sagen til fornyet behandling med henblik på, at der nu kan meddeles (A) en  \r\n\r\n afgørelse i realiteten.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det tilføjes, at jeg ikke har  \r\n\r\n fundet anledning til at komme nærmere ind på, om andre grunde kunne tale for,  \r\n\r\n at styrelsen ikke i 1979 burde have afsluttet sagen som sket. Jeg henviser  \r\n\r\n herved til, at jeg i en undersøgelse af 105 erhvervssygdomssager i  \r\n\r\n Arbejdsskadestyrelsen vil fremkomme med nogle mere indgående bemærkninger om  \r\n\r\n styrelsens henlæggelsespraksis.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg udbeder mig underretning  \r\n\r\n om ankestyrelsens fornyede afgørelse.&quot;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/11/2003"
        },
        {
            "displayName": "Accession",
            "displayValue": "O19900024070"
        },
        {
            "displayName": "Entydig dokumentidentifikation",
            "displayValue": "AX005482"
        },
        {
            "displayName": "Dato for førstegangsindlæggelse",
            "displayValue": "03/11/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "240"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Socialministeriet"
        },
        {
            "displayName": "Underskriftdato",
            "displayValue": "01/01/1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Klagevejledning",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens afslutning"
            ]
        },
        {
            "tag": "Vejledning",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Særlige sagsbehandlingsspørgsmål"
            ]
        }
    ],
    "hasFobTags": true
}