{
    "id": 163991,
    "title": "At-vejledning B.4.5-2 om fyldestationer til fyldning af flasker",
    "documentTypeId": "180",
    "isSagsforlobPeriodValid": true,
    "shortName": "VEJ nr 9407 af 19/06/2014",
    "documentHtml": "<div class=\"bjelke\">Den fulde tekst</div><p class=\"Titel2\">At-vejledning B. 4.5-2 om fyldestationer til fyldning af flasker</p>\r\n<p>\r\n   <span class=\"Bold\">April 2007 - Opdateret juni 2014</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Område</span></p>\r\n<p class=\"BilagtekstListe\">Vejledningen beskriver de generelle regler, der gælder for fyldestationer, der fylder flasker med:</p>\r\n<p class=\"Liste1\">\r\n   <span class=\"Liste1Nr\">1.</span> Sammentrykkede gasser, fx oxygen (O2), nitrogen (N2), argon (Ar), gas til indåndingsapparater</p>\r\n<p class=\"Liste1\">\r\n   <span class=\"Liste1Nr\">2.</span> Under tryk fordråbede gasser, fx carbondioxid (CO2), dinitrogenoxid (N2O), ammoniak(NH3), F-gas</p>\r\n<p class=\"Liste1\">\r\n   <span class=\"Liste1Nr\">3.</span> Gasser, der under tryk er opløst i væske, fx acetylen (C2H2) opløst i acetone.</p>\r\n<p>Vejledningen gælder ikke for fyldning af håndildslukkere.</p>\r\n<p>En fyldestation er omfattet af reglerne i bekendtgørelsen om transportabelt trykbærende udstyr. Fyldestationen skal herunder opfylde en række krav delvis baseret på ADR konventionen. (1)</p>\r\n<p>\r\n   <span class=\"Bold\">2.</span> <span class=\"Bold\">Krav til fyldeudstyr ved fyldning af flasker</span></p>\r\n<p>\r\n   <span class=\"Bold\">2.1.</span> <span class=\"Bold\">Generelt</span></p>\r\n<p>Fyldeudstyret skal være indrettet således, at fyldning af gasser med forudsat renhed og sammensætning kan foregå forsvarligt.</p>\r\n<p>Fyldeudstyret skal omfatte et system for tæthedsprøvning af de fyldte flasker.</p>\r\n<p>Fyldeudstyret skal være sikret således, at der ikke kan ske overfyldning af flaskerne.</p>\r\n<p>\r\n   <span class=\"Bold\">2.2.</span> <span class=\"Bold\">Sikring mod overfyldning</span></p>\r\n<p>\r\n   <span class=\"Bold\">2.2.1.</span> <span class=\"Bold\">Sammentrykkede gasser</span></p>\r\n<p>I fyldeanlæg for sammentrykkede gasser skal det sikres, at trykket ikke overskrider det tilladelige fyldetryk ved 15 °C med mere end 20 pct. Såfremt fylde trykket kun reguleres ved sikkerhedsventilens indstillingstryk, må dette dog ikke overskride 10 pct. af det maksimalt tilladelige fyldetryk ved 15 °C.</p>\r\n<p>Anlægget skal endvidere være forsynet med mindst to trykmålere, der under fyldningen skal måle trykket i de flasker, som trykpåsættes. Trykmålernes visning skal kunne ses samtidigt, og de skal mindst have en nøjagtighed svarende til klasse 1,0.</p>\r\n<p>Trykmålerne skal være kalibrerede eller kontrolleres (med et klasse 0,6 manometer eller bedre) ved det årlige kontrolbesøg.</p>\r\n<p>Specielt ved fyldning af gas til indåndingsapparater skal myndighedsforeskrevne krav til renhed iagttages. Se Industriministeriets bekendtgørelse om dykkermateriel. (2)</p>\r\n<p>\r\n   <span class=\"Bold\">2.2.2.</span> <span class=\"Bold\">Fordråbede gasser</span></p>\r\n<p>I fyldeanlæg for under tryk fordråbede gasser skal det sikres, at trykket ikke overskrider 75 pct. af prøvningstrykket for de flasker, som skal fyldes, og anlægget skal være indrettet, så at overfyldning ikke forekommer.</p>\r\n<p>I automatiske fyldeanlæg for under tryk fordråbede gasser skal der være indbygget en differenstrykventil, hvis indstillingstryk ikke må overskride 75 pct. af prøvningstrykket for de flasker, som skal fyldes, og anlægget skal være indrettet, så at overfyldning ikke forekommer.</p>\r\n<p>Fyldninger skal kontrolleres ved godkendte og verificerede vægte. Vejekontrollen kan eventuelt udføres stikprøvevis, såfremt fyldeanlægget kan justeres til nøjagtig og ensartet fyldning. Stikprøvevis kontrolvejning må dog kun ske efter godkendelse af Arbejdstilsynet.</p>\r\n<p>\r\n   <span class=\"Bold\">2.2.3.</span> <span class=\"Bold\">Under tryk opløste gasser</span></p>\r\n<p>Fyldeanlæg for under tryk opløste gasser skal være sikret mod overfyldning af flaskerne.</p>\r\n<p>For fyldeanlæg til acetylen henvises til TRAC (Technische Regeln für Acetylenanlagen und Calciumcarbidlager).</p>\r\n<p>Fyldningerne skal dels kontrolleres ved godkendte og verificerede vægte, dels ved mindst én trykmåler, hvis nøjagtighed mindst skal svare til klasse 1,0. Vejekontrollen kan eventuelt udføres stikprøvevis, såfremt fyldeanlægget kan justeres til nøjagtig og ensartet fyldning. Stikprøvevis kontrolvejning må kun ske efter godkendelse af Arbejdstilsynet.</p>\r\n<p>Trykmålere skal være kalibrerede eller kontrolleres (med et klasse 0,6 mano¬meter eller bedre) ved det årlige kontrolbesøg.</p>\r\n<p>\r\n   <span class=\"Bold\">3.</span> <span class=\"Bold\">Krav til fyldeprocedure</span></p>\r\n<p>Fyldeproceduren skal være beskrevet, og den skal sikre, at de i afsnit 2 nævnte fyldningskrav overholdes.</p>\r\n<p>Inden fyldning skal det kontrolleres, at flasken er fyldbar.</p>\r\n<p class=\"BilagtekstListe\">En beskrivelse af fyldeproceduren skal navnlig omfatte:</p>\r\n<p class=\"Liste1\">\r\n   <span class=\"Liste1Nr\">–</span> Procedure for kontrol af flaskens egnethed til fyldning, herunder:- synlige udvendige fejl ved flaske og ventil</p>\r\n<p class=\"Liste1\">\r\n   <span class=\"Liste1Nr\">–</span> Kontrol af, at farvemærkningen ikke er misvisende</p>\r\n<p class=\"Liste1\">\r\n   <span class=\"Liste1Nr\">–</span> Mærkning, herunder gassens navn, godkendelsesmærkning og årstal for periodisk undersøgelse</p>\r\n<p class=\"Liste1\">\r\n   <span class=\"Liste1Nr\">–</span> Arbejdsrutiner for selve fyldeprocessen, herunder procedure for sikring af korrekt fyldning og gaskvalitet</p>\r\n<p class=\"Liste1\">\r\n   <span class=\"Liste1Nr\">–</span> Procedure for tæthedskontrol efter fyldning</p>\r\n<p class=\"Liste1\">\r\n   <span class=\"Liste1Nr\">–</span> Procedure for mærkning af de fyldte flasker</p>\r\n<p class=\"Liste1\">\r\n   <span class=\"Liste1Nr\">–</span> Procedure for eventuel registrering af fyldte flasker</p>\r\n<p class=\"Liste1\">\r\n   <span class=\"Liste1Nr\">–</span> Procedure for håndtering af de fyldte flasker</p>\r\n<p class=\"Liste1\">\r\n   <span class=\"Liste1Nr\">–</span> Procedure for vedligehold af udstyr</p>\r\n<p class=\"Liste1\">\r\n   <span class=\"Liste1Nr\">–</span> Procedure for kontrol/kalibrering af måleudstyr.</p>\r\n<p>For under tryk opløste gasser skal proceduren endvidere omfatte et kontrol system for mængden af opløsningsmiddel.</p>\r\n<p>Fyldning skal i øvrigt ske i overensstemmelse med reglerne om transportabelt trykbærende udstyr. (1)</p>\r\n<p>\r\n   <span class=\"Bold\">4.</span> <span class=\"Bold\">Kontrol af fyldestationer</span></p>\r\n<p>Fyldestationer til fyldning af flasker skal med højst 12 måneders mellemrum kontrolleres af en dertil udpeget prøvningsinstitution, medmindre fyldestationen har et kvalitetssystem anerkendt af Arbejdstilsynet.</p>\r\n<p class=\"BilagtekstListe\">For tiden er følgende udpeget som prøvningsinstitution:</p>\r\n<p class=\"Liste1\">\r\n   <span class=\"Liste1Nr\">–</span> FORCE Certifikation - Park Allé 345 - 2605 Brøndby - www.force-cert.dk</p>\r\n<p class=\"Liste1\">\r\n   <span class=\"Liste1Nr\">–</span> Inspecta Danmark - Vadgårdsvej 25 - 6830 Nørre Nebel - www.inspecta.com/da</p>\r\n<p>\r\n   <span class=\"Bold\">4.1.</span> <span class=\"Bold\">Kontrol ved en udpeget prøvningsinstitution</span></p>\r\n<p>Ved kontrollen undersøger prøvningsinstitutionen følgende:</p>\r\n<p>Fyldestationens indretning og opbygning kontrolleres altid.</p>\r\n<p>Ved fyldestationer til sammentrykkede gasser kontrolleres protokolføringen vedrørende interne gasanalyser, udskiftning af filtre og olie, registrering af temperaturer, afprøvning af pressostater og sikkerhedsventiler og besigtigelse af trykslanger og fittings samt registreringer af reparationer og uregelmæssigheder. Sikkerhedsventilerne, pressostaterne, manometrene samt driftstemperaturen kontrolleres. Ved fyldestationer for atmosfærisk luft til indånding foretages en måling af luftkvaliteten med bestemmelse af carbonmonooxid, carbondioxid, nitrøse gasser, olie og vanddamp.</p>\r\n<p>Ved fyldestationer til fordråbede gasser kontrolleres den protokolføring, der bliver udført. Sikkerhedsventiler, manometre og vægte kontrolleres.</p>\r\n<p>Hvis kontrollen viser et tilfredsstillende resultat, udsteder prøvningsinstitutionen en kontrolrapport, som skal forevises Arbejdstilsynet på forlangende.</p>\r\n<p>Hvis kontrollen viser et utilfredsstillende resultat, orienterer prøvningsinstitutionen Arbejdstilsynet, og fyldningen kan ikke fortsætte, før en ny kontrol viser et tilfredsstillende resultat.</p>\r\n<p>\r\n   <span class=\"Bold\">4.2.</span> <span class=\"Bold\">Anerkendt kvalitetssystem</span></p>\r\n<p>Arbejdstilsynet kan godkende virksomheder til selv at foretage de fornødne kontroller.</p>\r\n<p>Forudsætningen herfor er, at virksomheden har et akkrediteret DS/EN/ISO 9001 kvalitetssystem certifikat, som indeholder en detaljeret procedure for, hvorledes kravene bliver opfyldt.</p>\r\n<p>Ansøgning om godkendelse skal sendes til Arbejdstilsynet sammen med kvalitetshåndbogen inklusive ovennævnte detaljerede procedure og kopi af det akkrediterede certifikat. Materialet kan ligeledes sendes på elektronisk form til at@at.dk.</p>\r\n<p>\r\n   <span class=\"Bold\">5.</span> <span class=\"Bold\">Øvrige krav</span></p>\r\n<p>Indretningen af det trykbærende udstyr på fyldestationernes faste installationer er omfattet af Arbejdstilsynets bekendtgørelse om indretning af trykbærende udstyr. (3) Anvendelsen er omfattet af Arbejdstilsynets bekendtgørelse om anvendelse af trykbærende udstyr. (4)</p>\r\n<p>For fyldestationer, der er omfattet af bekendtgørelsen om kontrol med arbejdsmiljø ved risiko for større uheld med farlige stoffer, kapitel 3, stilles særlige krav til brug for forebyggelse af større uheld og begrænsning af eventuelle følger heraf, herunder om udarbejdelse af sikkerhedsrapport/dokument og beredskabsplan. (5)</p>\r\n<p>Der stilles endvidere særlige krav til indretning og brug af fyldestationer til brandfarlige gasser, jf. bekendtgørelsen om arbejde i forbindelse med eksplosiv atmosfære og bekendtgørelsen om indretning af tekniske hjælpemidler til anvendelse i eksplosionsfarlig atmosfære. (6, 7)</p>\r\n<p>\r\n   <span class=\"Bold\">6.</span> <span class=\"Bold\">Andre myndigheders regler</span></p>\r\n<p>Beredskabsstyrelsen har særlige regler i bekendtgørelsen om opbevaring af transportable beholdere med sammentrykkede, fordråbede eller under tryk opløste luftarter og i bekendtgørelsen om F-gas, samt i tekniske forskrifter for F-gas. (8)</p>\r\n<p>\r\n   <span class=\"Bold\">7.</span> <span class=\"Bold\">Definitioner</span></p>\r\n<p>\r\n   <span class=\"Italic\">Flasker:</span> Transportable trykbeholdere med volumen på højst 150 liter.</p>\r\n<p>\r\n   <span class=\"Italic\">Sammentrykkede gasser:</span> Gasser, hvis kritiske temperatur ikke overstiger -10 °C (t<span class=\"Subscript\">k</span> &lt; -10 °C)</p>\r\n<p>\r\n   <span class=\"Italic\">Fordråbede gasser</span>: Gasser, hvis kritiske temperatur er højere end -10 °C (t<span class=\"Subscript\">k</span> &gt; -10 °C).</p>\r\n<p class=\"BilagtekstListe\">\r\n   <span class=\"Bold\">Regler:</span>\r\n</p>\r\n<p class=\"Liste1\">\r\n   <span class=\"Liste1Nr\">1.</span> Bekendtgørelse om transportabelt trykbærende udstyr.</p>\r\n<p class=\"Liste1\">\r\n   <span class=\"Liste1Nr\">2.</span> Bekendtgørelse om dykkermateriel, Søfartsstyrelsen.</p>\r\n<p class=\"Liste1\">\r\n   <span class=\"Liste1Nr\">3.</span> Bekendtgørelse om indretning mv. af trykbærende udstyr.</p>\r\n<p class=\"Liste1\">\r\n   <span class=\"Liste1Nr\">4.</span> Bekendtgørelse om anvendelse af trykbærende udstyr.</p>\r\n<p class=\"Liste1\">\r\n   <span class=\"Liste1Nr\">5.</span> Bekendtgørelse om kontrol med arbejdsmiljø ved risiko for større uheld med farlige stoffer.</p>\r\n<p class=\"Liste1\">\r\n   <span class=\"Liste1Nr\">6.</span> Bekendtgørelsen om arbejde i forbindelse med eksplosiv atmosfære.</p>\r\n<p class=\"Liste1\">\r\n   <span class=\"Liste1Nr\">7.</span> Bekendtgørelse om indretning mv. af materiel og sikringssystemer til anvendelse i eksplosiv atmosfære.</p>\r\n<p class=\"Liste1\">\r\n   <span class=\"Liste1Nr\">8.</span> Bekendtgørelse om tekniske forskrifter for gasser, Beredskabsstyrelsen.</p>\r\n<p>\r\n   <span class=\"Bold\">Læs også branchearbejdsmiljørådenes vejledninger mv.:</span>\r\n</p>\r\n<p>Branchearbejdsmiljørådenes vejledninger kan findes på www.bar-web.dk.</p><div class=\"Givet\" id=\"Givet\"><p class=\"Givet\" align=\"center\">Beskæftigelsesministeriet, den 19. juni 2014</p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/06/2014"
        },
        {
            "displayName": "Accession",
            "displayValue": "C20140940760"
        },
        {
            "displayName": "Entydig dokumentidentifikation",
            "displayValue": "BE005862"
        },
        {
            "displayName": "Dato for førstegangsindlæggelse",
            "displayValue": "20/06/2014"
        },
        {
            "displayName": "Dato for indlæggelse",
            "displayValue": "27/01/2021"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9407"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "19/06/2014"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Arbejdstilsynets j.nr."
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}