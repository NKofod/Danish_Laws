{
    "id": 106597,
    "title": "1996 BSF 145   FORSLAG TIL FOLKETINGSBESLUTNING OM EN PLANLAGT OG KONSEKVENT UDFASNING AF   BRUGEN AF PESTICIDER I DANMARK ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 145",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 145 </P>  \r\n\r\n<P></P>  \r\n\r\n<P>Forslag til folketingsbeslutning om en planlagt og konsekvent udfasning af  \r\n\r\n brugen af pesticider i Danmark </P>  \r\n\r\n<P></P>  \r\n\r\n<P>Fremsat af Steen Gade (SF) Margrete Auken (SF) Jes Lunde (SF) Anni  \r\n\r\n Svanholt (SF) </P>  \r\n\r\n<P></P>  \r\n\r\n<P>den 6. maj 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>For at forhindre en fortsat forurening af grundvandet opfordrer </P>  \r\n\r\n<P>Folketinget regeringen til at fremlægge et forslag til en konsekvent </P>  \r\n\r\n<P>plan for udfasning af pesticidforbruget i Danmark over en kortere </P>  \r\n\r\n<P>årrække, højst 10 år. Planen skal ses som et element i evalueringen </P>  \r\n\r\n<P>af den eksisterende pesticidhandlingsplan. </P>  \r\n\r\n<P>Planen skal bygge på forsigtighedsprincippet og indeholde: </P>  \r\n\r\n<P>1. Et hurtigt og effektivt forbud mod anvendelsen af pesticider i private  \r\n\r\n haver. </P>  \r\n\r\n<P>2. En udfasningsplan for alle statslige arealer samt for de arealer, der  \r\n\r\n benyttes af statsligt kontrollerede selskaber. </P>  \r\n\r\n<P>3. En opstramning af forbudsproceduren og den eksisterende  \r\n\r\n godkendelsesordning. </P>  \r\n\r\n<P>4. En øget og progressivt stigende anvendelse af afgifter på pesticider  \r\n\r\n med virkning fra 1998. </P>  \r\n\r\n<P>5. Mulighed for, at amter og kommuner kan pålægge dyrkningsrestriktioner i  \r\n\r\n form af forbud mod anvendelsen af pesticider og indskrækninger i  \r\n\r\n gødningsanvendelsen i vandforsyningernes indvindingsoplande. </P>  \r\n\r\n<P> <I>Bemærkninger til forslaget </I></P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 1 </P>  \r\n\r\n<P>En effektiv udfasningsplan for anvendelsen af pesticider i private haver  \r\n\r\n kunne rettes mod markedsføringen af pesticider til private. Ved en hurtig  \r\n\r\n revision og gennemgang af de eksisterende godkendelser kunne stadig flere  \r\n\r\n midler over en kortere årrække blive forbudt markedsført til private.  \r\n\r\n Arbejdet med at ændre godkendelser til forbud kunne kombineres med en  \r\n\r\n progressivt stigende pesticidafgift, således at forbruget øjeblikkeligt  \r\n\r\n falder markant. </P>  \r\n\r\n<P>Derudover kunne kommuner og amter sikres lovhjemmel til at pålægge  \r\n\r\n dyrkningsbegrænsninger i vandforsyningernes indvindingsoplande ud fra de  \r\n\r\n konsekvenser, Folketinget må drage af Drikkevandsudvalgets kommende  \r\n\r\n betænkning. </P>  \r\n\r\n<P> <I>Ad 2</I>  </P>  \r\n\r\n<P>I finanslovsforståelsen mellem regeringen, SF og Enhedslisten af 19.  \r\n\r\n november 1996 blev det aftalt, at Skov- og Naturstyrelsens skovdrift skulle  \r\n\r\n omlægges i økologisk retning. Målsætningen er et pesticid- og  \r\n\r\n kunstgødningsfrit statsligt skovbrug. Ifølge denne aftale skal  \r\n\r\n pesticidforbruget halveres i 1997. Udviklingen hen mod et fuldstændigt  \r\n\r\n pesticid- og kunstgødningsfrit statsskovbrug vurderes med henblik på  \r\n\r\n yderligere reduktion senest år 2000. Dog skal forbruget inden år 2005 være  \r\n\r\n reduceret med mindst 2/3 i forhold til forbruget i 1995. </P>  \r\n\r\n<P>Ligesom for statsskovvæsenet udarbejder regeringen  \r\n\r\n pesticidsafviklingsplaner for andre statsligt ejede arealer eller arealer  \r\n\r\n kontrolleret af et helt eller delvist statsligt ejet selskab. DSB er f.eks.  \r\n\r\n en af de store arealforvaltere, og det samme gælder kriminalforsorgen. </P>  \r\n\r\n<P> <I>Ad 3</I>  </P>  \r\n\r\n<P>I øjeblikket pågår der en international evaluering af den danske  \r\n\r\n forbudsprocedure. På baggrund af denne evaluering og Drikkevandsudvalgets  \r\n\r\n betænkning kan der være behov for, at forbudsproceduren opstrammes, så fund  \r\n\r\n af pesticider eller nedbrydningsprodukter fra pesticider i grund- og  \r\n\r\n drikkevand under produktionsforhold, der ligner de danske, automatisk  \r\n\r\n betyder, at der påbegyndes en forbudsprocedure over for det mistænkte aktive  \r\n\r\n stof. Endvidere, at pesticider, for hvilke der ikke er anvist en acceptabel  \r\n\r\n og praktisk anvendelig målemetode til konstatering af, om de siver ned i  \r\n\r\n grund- og drikkevandet, forbydes. </P>  \r\n\r\n<P> <I>Ad 4</I>  </P>  \r\n\r\n<P>I lighed med regeringens oplæg til en produktorienteret miljøpolitik  \r\n\r\n udarbejdes der en liste over de pesticider og aktive stoffer i pesticider,  \r\n\r\n som der i særlig grad ønskes en hurtig reduktion af. Ud fra denne liste  \r\n\r\n pålægges disse aktive stoffer en progressivt stigende pesticidafgift,  \r\n\r\n startende med f.eks. en fordobling i 1998. Provenuet overføres til en  \r\n\r\n vandfond. </P>  \r\n\r\n<P> <I>Ad 5</I>  </P>  \r\n\r\n<P>Regeringen har bedt amterne om at opprioritere beskyttelsen af drikkevand  \r\n\r\n og grundvand i bl.a. regionplanlægningen, og amterne er nu i gang med at  \r\n\r\n udpege grundvandsbeskyttelsesområder, der skal indgå i de nye regionplaner.  \r\n\r\n</P>  \r\n\r\n<P>For at sikre, at denne planlægning får betydning for beskyttelsen af  \r\n\r\n grundvandet, skal amterne og kommunerne have hjemmel til at pålægge  \r\n\r\n restriktioner over de arealer, hvor det nye grundvand dannes. En sådan  \r\n\r\n hjemmel skal naturligvis afstemmes med de konsekvenser, Folketinget må drage  \r\n\r\n af Drikkevandsudvalgets betænkning. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Steen Gade</B> (SF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om en planlagt og konsekvent  \r\n\r\n udfasning af brugen af pesticider i Danmark.</I>  </P>  \r\n\r\n<P>(Beslutningsforslag nr. B 145). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/05/1997"
        },
        {
            "displayName": "Accession",
            "displayValue": "19961BA00145"
        },
        {
            "displayName": "Entydig dokumentidentifikation",
            "displayValue": "CL007739"
        },
        {
            "displayName": "Dato for førstegangsindlæggelse",
            "displayValue": "06/05/1997"
        },
        {
            "displayName": "Dato for indlæggelse",
            "displayValue": "06/05/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "145"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}