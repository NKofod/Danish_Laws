{
    "id": 161128,
    "title": "Vejledning til kontrol af arealkrav ved transport af svin",
    "documentTypeId": "180",
    "isSagsforlobPeriodValid": true,
    "shortName": "VEJ nr 9004 af 02/01/2014",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Den interne tabel</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Vejledning til kontrol af arealkrav ved transport af svin</p>\r\n<p class=\"Overskriftsnummer1\">Regelgrundlag</p>\r\n<p>Af transportforordningens<a class=\"FodnoteHenvisning\" name=\"Henvisning_Not1\" href=\"#Not1\">1)</a> artikel 3, litra g fremgår, at:</p>\r\n<p>\"<span class=\"Italic\">dyr skal råde over et gulvareal og en ståhøjde, som er passende i forhold til deres størrelse og den planlagte forsendelse</span>\".</p>\r\n<p>Arealkravet for svin er nærmere beskrevet i de tekniske forskrifter i transportforordningens bilag 1, kapitel VII, punkt D. For vejtransport gælder, at:</p>\r\n<p>\"<span class=\"Italic\">alle svin som minimum skal kunne ligge ned og stå op i deres naturlige stilling.</span> <span class=\"Italic\">For at disse minimumskrav kan opfyldes, bør lastetætheden for svin på ca. 100 kg under transport ikke overstige 235 kg/m</span><span class=\"Italic Superscript\">2</span><span class=\"Italic\">.</span> <span class=\"Italic\">Det kan være nødvendigt at øge ovennævnte minimumsgulvareal under hensyn til svinenes race, størrelse og fysiske tilstand;</span> <span class=\"Italic\">en forøgelse med indtil 20 % kan også være nødvendig på grund af vejrforholdene og transportens varighed</span>\".</p>\r\n<p>Supplerende regler er fastsat i transportbekendtgørelsen<a class=\"FodnoteHenvisning\" name=\"Henvisning_Not2\" href=\"#Not2\">2)</a>.</p>\r\n<p>I henhold til artikel 15, stk. 2 i transportforordningen skal undersøgelse for transportegnethed forud for lange transporter mellem medlemsstaterne og tredjelande ske inden pålæsning som led i kontrol af dyresundheden.</p>\r\n<p>I henhold til artikel 27 i transportforordningen skal der på slagterier, samlesteder og ved udførsel direkte fra besætninger udføres en række planlagte stikprøvekontroller af transportmidler, dyr og ledsagedokumenter, idet det skal kontrolleres, at kravene i transportforordningen overholdes.</p>\r\n<p>Udpegningen til kontrol på samlesteder og ved direkte udførsel sker jf. \"<span class=\"Italic\">Vejledning om stikprøvekontrol af transportmidler, dyr og ledsagedokumenter på samlesteder, i besætninger m.v., omfang, frekvens og dokumentering\"</span>.</p>\r\n<p>Udpegning til kontrol på slagterier sker jf. \"<span class=\"Italic\">Vejledning om stikprøvekontrol af transportmidler, dyr og ledsagedokumenter på slagterier, omfang, frekvens og dokumentering\"</span>.</p>\r\n<p class=\"Overskriftsnummer1\">Vurdering af arealkrav</p>\r\n<p>Ved vurderingen af, om arealkravet er overtrådt, skal der tages udgangspunkt i transportforordningens artikel 3, litra g, herunder bilag I, kapitel VII, punkt D, jf. ovenfor.</p>\r\n<p>Der skal i hvert enkelt tilfælde foretages en konkret veterinærfaglig vurdering af, hvorvidt dyrene har tilstrækkelig plads til at kunne ligge ned og stå op i deres naturlige stilling. Denne vurdering skal ske ved en visuel bedømmelse af pladsforholdene. Til støtte herfor kan den intern tabel eventuelt anvendes (bilag 1). Tabellen kan således benyttes som et hjælpemiddel til den samlede veterinærfaglige vurdering, men der kan ikke henvises til tabellen i forbindelse med sanktionering.</p>\r\n<p>Svin under 25 kg er modsat bekendtgørelsens tabel også omfattet af tabellen i denne vejlednings bilag 1.</p>\r\n<p>Ved beregning af belægningsgraden (antal kg dyr pr. m<span class=\"Superscript\">2</span>) anvendes dyrenes gennemsnitsvægt.</p>\r\n<p>Består transporten af dyr af væsentlig forskellig størrelse, som dermed skal holdes adskilt, vurderes gennemsnitsvægten og belægningsgraden i de forskellige afsnit.</p>\r\n<p class=\"Overskriftsnummer1\">Sanktionering</p>\r\n<p>Sanktionering af overskridelse af arealkrav konstateret ved ankomst til slagteri, besætninger eller samlesteder - det vil sige, hvor transporten har fundet sted - sanktioneres med indskærpelse eller politianmeldelse afhængig af forseelsens karakter, og af om der er sanktioneret for tidligere overtrædelser af samme eller lignende karakter, jf. Kontrolvejledningens afsnit 13.5 om indskærpelser og afsnit 13.8 om politianmeldelse samt Kontrolvejledningens bilag 11 C om Vejledning om dokumentation af kontrol på veterinærområdet.</p>\r\n<p>Ved overskridelse af arealkrav konstateret ved afgang sanktioneres med påbud om aflæsning, jf. Kontrolvejledningens afsnit 13.6.</p>\r\n<p>Politianmeldelse anvendes som sanktion, såfremt den ansvarlige for dyrene ikke efterkommer påbuddet om aflæsning.</p>\r\n<p>Om valg af sanktion se desuden Kontrolvejledningens afsnit 13.3.</p>\r\n<p>I tilfælde af, at der udstedes påbud, jf. transportforordningens artikel 23, skal der ske partshøring og kontrolrapporten skal følges op af en skriftlig afgørelse indeholdende hjemmel, se nærmere nedenfor, begrundelse og klagevejledning. Se mere i Kontrolvejledningens afsnit 13.2.2 om parthøring og afsnit 13.2.4 om klage og opsættende virkning.</p>\r\n<p>I forbindelse med politianmeldelse følges de proceduremæssige regler vedrørende information af landmænd og transportører om politianmeldelse, jf. Kontrolvejledningens afsnit 13.8.4.</p>\r\n<p class=\"Overskriftsnummer1\">Hjemmel til sanktionering</p>\r\n<p>Ved overtrædelser af arealkrav for svin, der befinder sig mellem intervallerne i transportbekendtgørelsen ved lange transporter (mere end 8 timer), skal der i forbindelse med sanktionering henvises til transportforordningens artikel 3, litra g, jf. bilag 1, kapitel VII, pkt. D. For så vidt angår straf skal der ved overtrædelse af transportforordningens artikler 3-9 samt de bilag i forordningen, der henvises til i disse bestemmelser, tillige henvises til § 35, stk. 1, nr. 1 i bekendtgørelse nr. 1729 af 21. december 2006 om beskyttelse af dyr under transport. (Bemærk: brug ikke nr. 3, der henviser til bekendtgørelsens § 10).</p>\r\n<p>Er der sket overtrædelse af de arealkrav for forskellige vægtklasser (25-49 kg, 50-74 kg m.v.), der fremgår af transportbekendtgørelsens bilag 2, pkt. D, er der tale om en overtrædelse af § 10, stk. 1 i bekendtgørelsen, og der skal henvises til denne. For så vidt angår straf skal der herudover henvises til § 35, stk. 1, nr. 3.</p>\r\n<p>Er der tale om situationer, hvor der sker overtrædelse af både transportforordningen og transportbekendtgørelsen med hensyn til arealkrav, skal der henvises til de relevante bestemmelser i begge regelsæt. For så vidt angår relevante straffebestemmelser skal man i denne situation henvise til både § 35, stk. 1, nr. 1 og nr. 3.</p>\r\n<p>Ved korte transporter &lt; 8 timer skal henvises til transportbekendtgørelsens § 10, stk. 1, jf. bilag 2, idet teksten under tabellen giver hjemmel til at kræve mere plads til større dyr, og dermed også til dyr, der vægtmæssigt befinder sig mellem intervallerne. For så vidt angår straf skal der herudover henvises til § 35, stk. 1, nr. 3.</p>\r\n<p>For dyr under 25 kg, for hvilke der ikke findes bestemmelser i bekendtgørelsen, henvises til transportforordningens artikel 3, litra g, jf. bilag I, kapitel VII, punkt D. Med hensyn til strafbestemmelser henvises til bekendtgørelsens § 35, stk. 1, nr. 1. Henvisningen til forordningen anvendes for både korte og lange transporter.</p>\r\n<p>Hvis et forhold vurderes at være uforsvarlig behandling af dyr, skal der ligeledes henvises til dyreværnslovens § 28. Dette vil i nogle tilfælde kunne medføre en højere straf.</p>\r\n<p>For så vidt angår hjemmel til udstedelse af påbud henvises til § 31 i transportbekendtgørelsen, jf. artikel 23 i transportforordningen.</p>\r\n<p class=\"Overskriftsnummer1\">Registrering og dokumentation af kontrollen</p>\r\n<p>Kontrollen skal registreres i DIKO, jf. vejledninger på <a href=\"document.aspx?accn=#A\">http://fvst-intranet/Praktisk/Sider/Vejledninger-DIKO---digital-kontrol.aspx.</a></p>\r\n<p>I tilfælde af sanktionering skal der udformes en detaljeret beskrivelse af kontrolfundet (antallet af dyr, dyrenes størrelse, transportmidlets areal og indretning, dyrenes adfærd – kan de ligge ned/stå op i deres naturlige stilling, er der uro/skrigen, dyr som bliver klemt, kan dyrene nå drikkenipler etc.). Beskrivelsen suppleres af fotooptagelser.</p>\r\n<p>Når kontrollen er gennemført, udleveres en veterinær kontrolrapport, jf. kontrolvejledningens bilag 11c.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 2. januar 2014</p><p class=\"Sign1\" align=\"center\">Per Henriksen</p><p class=\"Sign2\" align=\"right\">/ Marianne Marer</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Den interne tabel</p>\r\n<p>\r\n   <img alt=\"Tabel 1 Size: (655 X 883)\" border=\"no\" name=\"Tabel 1\" src=\"/image.aspx?id=161128&img=AH5094_1_0.png\" style=\"margin: 0cm 0cm 0cm 0cm\" />\r\n   <img alt=\"Tabel 2 Size: (655 X 883)\" border=\"no\" name=\"Tabel 2\" src=\"/image.aspx?id=161128&img=AH5094_1_1.png\" style=\"margin: 0cm 0cm 0cm 0cm\" />\r\n   <img alt=\"Tabel 3 Size: (655 X 890)\" border=\"no\" name=\"Tabel 3\" src=\"/image.aspx?id=161128&img=AH5094_1_2.png\" style=\"margin: 0cm 0cm 0cm 0cm\" />\r\n   <img alt=\"Tabel 4 Size: (655 X 885)\" border=\"no\" name=\"Tabel 4\" src=\"/image.aspx?id=161128&img=AH5094_1_3.png\" style=\"margin: 0cm 0cm 0cm 0cm\" />\r\n   <img alt=\"Tabel 5 Size: (655 X 881)\" border=\"no\" name=\"Tabel 5\" src=\"/image.aspx?id=161128&img=AH5094_1_4.png\" style=\"margin: 0cm 0cm 0cm 0cm\" />\r\n</p><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Rådets forordning (EF) Nr. 1/2005 af 22. december 2004 om beskyttelse af dyr under transport og dermed forbundne aktiviteter m.v.</p>\r\n<p class=\"Fodnote\">\r\n   <a class=\"FodnoteNr\" name=\"Not2\" href=\"#Henvisning_Not2\">2)</a> Justitsministeriets bekendtgørelse nr. 1729 af 21. december 2006 om beskyttelse af dyr under transport.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/01/2014"
        },
        {
            "displayName": "Accession",
            "displayValue": "C20140900460"
        },
        {
            "displayName": "Entydig dokumentidentifikation",
            "displayValue": "AH005094"
        },
        {
            "displayName": "Dato for førstegangsindlæggelse",
            "displayValue": "03/01/2014"
        },
        {
            "displayName": "Dato for indlæggelse",
            "displayValue": "13/02/2015"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9004"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "02/01/2014"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br /> Fødevarestyrelsen, j.nr. 2013-14-2301-01440"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}