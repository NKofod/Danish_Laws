{
    "id": 121183,
    "title": "Cirkulære om nordisk udveksling af personale i statsadministrationen",
    "documentTypeId": "150",
    "isSagsforlobPeriodValid": true,
    "shortName": "CIR nr 9598 af 27/08/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Cirkulære om nordisk udveksling af personale i statsadministrationen</p>\r\n      <p class=\"UnderTitel2\">(Indkaldelse af ansøgninger om stipendier til studieophold i Norden i 2009)</p>\r\n      <p class=\"Paragraf\"><span class=\"ParagrafNr\"></span> (Til samtlige ministerier mv.)</p>\r\n      <p class=\"Tekst2\">\r\n        <div><span class=\"Bold\">Indledning</span></div>\r\n      </p>\r\n      <p class=\"Tekst2\">\r\n        <div>Med det formål at fremme det nordiske samarbejde blev der efter vedtagelse i Nordisk Ministerråd i 1979 iværksat en udvekslingsordning for personale i statsadministrationerne i de nordiske lande.</div>\r\n      </p>\r\n      <p class=\"Tekst2\">\r\n        <div>Ordningen tager sigte på at give deltagerne mulighed for at udbygge kendskabet til administration, forvaltning og lovgivning i de andre nordiske lande. Udvekslingsordningen er ikke baseret på, at en deltager konkret bytter plads med en kollega i et andet nordisk land (men udelukker heller ikke dette).</div>\r\n      </p>\r\n      <p class=\"Tekst2\">\r\n        <div><span class=\"Bold\">Generelle bemærkninger</span></div>\r\n      </p>\r\n      <p class=\"Tekst2\">\r\n        <div>Ordningen omfatter såvel tjenestemænd som overenskomstansatte. Opholdet skal vare mindst 1 måned og højst 1 år - og skal ligge inden for samme kalenderår.</div>\r\n      </p>\r\n      <p class=\"Tekst2\">\r\n        <div>Til at dække rejseudgifter samt de merudgifter til bolig mv., deltageren har under udvekslingsopholdet, er der på ministerrådets budget afsat en bevilling, som fordeles til de enkelte nordiske lande.</div>\r\n      </p>\r\n      <p class=\"Tekst2\">\r\n        <div>Det beløb, der er til rådighed for Danmark, fordeles som stipendier til ophold ved statsinstitutioner i de øvrige nordiske lande samt Færøerne og Grønland.</div>\r\n      </p>\r\n      <p class=\"Tekst2\">\r\n        <div>Det er en forudsætning for tildeling af stipendium, at ministeriet/styrelsen bevilger tjenestefrihed med løn i den periode, opholdet varer. Det er det enkelte ministerium/styrelse, der tager stilling til spørgsmålet om tjenestefrihed med løn.</div>\r\n      </p>\r\n      <p class=\"Tekst2\">\r\n        <div>Hvis en stipendiat oppebærer rådighedstillæg i henhold til kollektiv aftale eller overenskomst, vil dette også kunne ydes under udvekslingsopholdet under forudsætning af, at han/hun under opholdet påtager sig en tilsvarende merarbejdsforpligtelse.</div>\r\n      </p>\r\n      <p class=\"Tekst2\">\r\n        <div>Under udvekslingsopholdet optjener stipendiaten sædvanlig lønanciennitet, ligesom opholdet ikke medfører ændring i den pensionsmæssige stilling.</div>\r\n      </p>\r\n      <p class=\"Tekst2\">\r\n        <div><span class=\"Bold\">Stipendiet</span></div>\r\n      </p>\r\n      <p class=\"Tekst2\">\r\n        <div>For 2009 udgør stipendiet 9.000 dkr. pr. måned og skal dække merudgifter til bolig og andet.</div>\r\n      </p>\r\n      <p class=\"Tekst2\">\r\n        <div>Ministerrådet godtgør desuden rejseudgifterne, når udvekslingsopholdet begynder og slutter. Godtgørelsen dækker billigste offentlige befordringsmiddel. Foretrækker en stipendiat at benytte dyrere befordring, må han/hun selv betale differencen.</div>\r\n      </p>\r\n      <p class=\"Tekst2\">\r\n        <div>Varer opholdet 6 måneder eller længere, kan stipendiaten endvidere få godtgjort familiemedlemmers rejseudgifter, hvis de flytter med, ligesom eventuelle udgifter til flytning af nødvendigt bohave i den forbindelse godtgøres. Herudover betales 1 fri hjemrejse under opholdet for stipendiaten og dennes familie.</div>\r\n      </p>\r\n      <p class=\"Tekst2\">\r\n        <div>Udgifter i forbindelse med tjenesterejser under udvekslingsopholdet afholdes af opholdsinstitutionen.</div>\r\n      </p>\r\n      <p class=\"Tekst2\">\r\n        <div><span class=\"Bold\">Etablering af udvekslingsopholdet</span></div>\r\n      </p>\r\n      <p class=\"Tekst2\">\r\n        <div>Ansatte, der ønsker at benytte ordningen til et ophold i et andet nordisk land, må selv indgå aftale herom med den ønskede institution. Det forudsættes, at den ansattes ministerium/styrelse hjælper med at etablere de fornødne kontakter til den relevante myndighed.</div>\r\n      </p>\r\n      <p class=\"Tekst2\">\r\n        <div><span class=\"Bold\">Tildeling af stipendier</span></div>\r\n      </p>\r\n      <p class=\"Tekst2\">\r\n        <div>Ved tildeling af stipendier lægges der vægt på,</div>\r\n      </p>\r\n      <p class=\"Tekst2\">\r\n        <div>1. at ansøgeren har haft en vis tjenestetid i staten,</div>\r\n      </p>\r\n      <p class=\"Tekst2\">\r\n        <div>2. at opholdet/studiet har en faglig tilknytning til ansøgerens arbejdsområde og er til gavn for både ansættelsesstedet og den ansatte,</div>\r\n      </p>\r\n      <p class=\"Tekst2\">\r\n        <div>3. at opholdet ikke varer mere end 1 år og ligger inden for et kalenderår.</div>\r\n      </p>\r\n      <p class=\"Tekst2\">\r\n        <div><span class=\"Bold\">Stipendiatens forpligtelser</span></div>\r\n      </p>\r\n      <p class=\"Tekst2\">\r\n        <div>Stipendiaten har arbejdspligt under udvekslingsopholdet, ligesom han/hun må følge de i opholdsinstitutionen gældende bestemmelser om arbejdstid og udføre de arbejdsopgaver og arbejdsforpligtelser, der bliver pålagt. Der gælder tavshedspligt i overensstemmelse med de regler, som er fastsat på stedet, og der må underskrives erklæring herom, hvis opholdsinstitutionen ønsker dette.</div>\r\n      </p>\r\n      <p class=\"Tekst2\">\r\n        <div>Stipendiaten skal tilbagebetale stipendiet, hvis</div>\r\n      </p>\r\n      <p class=\"Tekst2\">\r\n        <div>1. arbejdspligten ikke overholdes,</div>\r\n      </p>\r\n      <p class=\"Tekst2\">\r\n        <div>2. udbetalt stipendium ikke er brugt i overensstemmelse med formålet,</div>\r\n      </p>\r\n      <p class=\"Tekst2\">\r\n        <div>3. udgifterne dækkes af andre stipendieordninger.</div>\r\n      </p>\r\n      <p class=\"Tekst2\">\r\n        <div>Inden 3 måneder efter hjemkomsten skal stipendiaten gennem sit danske ministerium/styrelse indsende rapport om udvekslingsopholdet til Personalestyrelsen. Rapporten skal indeholde en kort beskrivelse af de praktiske erfaringer. Den indsendes i 2 eksemplarer, hvoraf Personalestyrelsen videresender et til Nordisk Ministerråds sekretariat.</div>\r\n      </p>\r\n      <p class=\"Tekst2\">\r\n        <div><span class=\"Bold\">Ansøgninger</span></div>\r\n      </p>\r\n      <p class=\"Tekst2\">\r\n        <div>Ansøgning om stipendium sendes gennem ansøgerens ministerium/styrelse til <span class=\"Bold\">Personalestyrelsen, Frederiksholms Kanal 6, 1220 København K</span>, og skal indeholde følgende oplysninger:</div>\r\n      </p>\r\n      <p class=\"Tekst2\">\r\n        <div>1. ansøgerens navn, fødselsdato og adresse</div>\r\n      </p>\r\n      <p class=\"Tekst2\">\r\n        <div>2. stillingsbetegnelse, ansættelsesform, anciennitet og tjenestested</div>\r\n      </p>\r\n      <p class=\"Tekst2\">\r\n        <div>3. arbejdsopgaver i stillingen</div>\r\n      </p>\r\n      <p class=\"Tekst2\">\r\n        <div>4. med hvilken institution (navn og adresse) der er truffet aftale om ophold og for hvilket tidsrum</div>\r\n      </p>\r\n      <p class=\"Tekst2\">\r\n        <div>5. det beløb, der søges om (antal udvekslingsmåneder, rejseudgifter, hvilke familiemedlemmer der - ved ophold af mindst 6 måneders varighed - ønskes medbragt)</div>\r\n      </p>\r\n      <p class=\"Tekst2\">\r\n        <div>6. om ansøgeren er indstillet til eller har udsigt til at opnå andre stipendier eller tilskud, som kan bruges i samme studieøjemed og i bekræftende fald hvor stort beløb</div>\r\n      </p>\r\n      <p class=\"Tekst2\">\r\n        <div>7. eventuelle andre oplysninger bl.a. om tidligere udvekslingsophold.</div>\r\n      </p>\r\n      <p class=\"Tekst2\">\r\n        <div>Ansøgningen forsynes med tjenestestedets udtalelse om interessen i formålet med det ansøgte udvekslingsophold samt om, hvorvidt ministeriet/styrelsen agter at yde tjenestefrihed med løn.</div>\r\n      </p>\r\n      <p class=\"Tekst2\">\r\n        <div><span class=\"Bold\">Ansøgningsfrist</span></div>\r\n      </p>\r\n      <p class=\"Tekst2\">\r\n        <div>Ansøgningsfristen er den 1. december 2008 med henblik på udvekslingsophold i 2009. Senere modtagne ansøgninger om stipendium vil også komme i betragtning, hvis der stadig er midler til rådighed.</div>\r\n      </p>\r\n      <p class=\"Tekst2\">\r\n        <div><span class=\"Bold\">Refusion af udgifter</span></div>\r\n      </p>\r\n      <p class=\"Tekst2\">\r\n        <div>Det forudsættes, at vedkommende ministerium/styrelse udbetaler stipendierne mv. forskudsvist. Stipendieudgifter mv. vil efterfølgende blive refunderet af Nordisk Ministerråd via Personalestyrelsen. Ministeriet/styrelsen skal derfor snarest muligt efter udvekslingsopholdets afslutning indsende refusionsanmodning bilagt dokumentation for de afholdte udgifter til Personalestyrelsen, som herefter sørger for refusionen.</div>\r\n      </p>\r\n      <p class=\"Tekst2\">\r\n        <div><span class=\"Bold\">Forsikring</span></div>\r\n      </p>\r\n      <p class=\"Tekst2\">\r\n        <div>Under udvekslingsophold i Sverige, Norge, Finland og Island er stipendiaten omfattet af EØS-aftale, der trådte i kraft den 1. januar 1994. Dette indebærer, at stipendiaten i medfør af EF-forordning 1408/71 om social sikring af vandrende arbejdstagere, artikel 13, stk. 2, ltr. d, er omfattet af dansk social sikring under opholdet.</div>\r\n      </p>\r\n      <p class=\"Tekst2\">\r\n        <div>Det betyder, at stipendiaten i tilfælde af sygdom vil blive behandlet på lige fod med opholdslandets borgere.</div>\r\n      </p>\r\n      <p class=\"Tekst2\">\r\n        <div>Under udvekslingsophold i Grønland og på Færøerne gælder særlige regler.</div>\r\n      </p>\r\n      <p class=\"Tekst2\">\r\n        <div><span class=\"Bold\">Afbrydelse af ophold</span></div>\r\n      </p>\r\n      <p class=\"Tekst2\">\r\n        <div>Hvis opholdet afbrydes, skal der gives meddelelse herom til Personalestyrelsen.</div>\r\n      </p>\r\n      <p class=\"Tekst2\">\r\n        <div><span class=\"Bold\">Afsluttende bemærkninger</span></div>\r\n      </p>\r\n      <p class=\"Tekst2\">\r\n        <div>Cirkulæret har virkning fra underskriftsdatoen. Samtidig ophæves Finansministeriets cirkulære af 22. august 2007, Perst. nr. 075-07.</div>\r\n      </p>\r\n      <p class=\"Tekst2\">\r\n        <div><span class=\"Bold\">Personalestyrelsen anmoder om, at de ansatte i ministeriet og underliggende institutioner gøres bekendt med udvekslingsordningen.</span></div>\r\n      </p>\r\n      <p class=\"Tekst2\">\r\n        <div>Henvendelse om denne vejledning rettes til Personalestyrelsen, Henrik Bo</div>\r\n      </p>\r\n      <p class=\"Tekst2\">\r\n        <div>Nielsen (33 92 91 58 eller hbn@perst.dk), Frederiksholms Kanal 6, 1220 København K.</div>\r\n      </p>\r\n      <p class=\"Tekst2\">\r\n        <div>Cirkulæret ligger på Personalestyrelsens hjemmeside www.perst.dk.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Personalestyrelsen, den 27. august 2008</I></P><P CLASS=SIGN1 ALIGN=\"CENTER\">Henrik Bo Nielsen</P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [
        "Udsendt som Perst. nr. 045-08"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/08/2008"
        },
        {
            "displayName": "Accession",
            "displayValue": "C20080959809"
        },
        {
            "displayName": "Entydig dokumentidentifikation",
            "displayValue": "AE001360"
        },
        {
            "displayName": "Dato for førstegangsindlæggelse",
            "displayValue": "28/08/2008"
        },
        {
            "displayName": "Dato for indlæggelse",
            "displayValue": "28/08/2008"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9598"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "27/08/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Personalestyrelsen"
        },
        {
            "displayName": "Ressortministeriets journalnummer",
            "displayValue": "Finansministeriet, Personalestyrelsen, j.nr. 08-2430-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}