{
    "id": 113934,
    "title": "Betænkning over Forslag til pensionsafkastbeskatningsloven",
    "documentTypeId": "420",
    "isSagsforlobPeriodValid": true,
    "shortName": "2007/2 BTL 10",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Bil1\">Bilag 1</a></p>\r\n      <p class=\"Indholdsfortegnelse\"><a href=\"#Bil2\">Bilag 2</a></p><div class=\"bjelke\">Den fulde tekst</div><p class=\"DokumentHoved\">Betænkning afgivet af Skatteudvalget den 5. december 2007</p>\r\n      <p class=\"TitelPrefiks1\">Betænkning</p>\r\n      <p class=\"TitelPrefiks2\">over</p>\r\n      <p class=\"Titel2\">Forslag til pensionsafkastbeskatningsloven</p>\r\n      <p class=\"Fremsaetter\">[af skatteministeren (Kristian Jensen)]</p>\r\n      <p class=\"BetaenkningsTekst1\">1. Ændringsforslag</p>\r\n      <p class=\"Tekst2\">\r\n        <div>Skatteministeren har stillet 8 ændringsforslag til lovforslaget.</div>\r\n      </p>\r\n      <p class=\"BetaenkningsTekst1\">2. Udvalgsarbejdet</p>\r\n      <p class=\"Tekst2\">\r\n        <div>Lovforslaget blev fremsat den 28. november 2007 og var til 1. behandling den 30. november 2007. Lovforslaget blev efter 1. behandling henvist til behandling i Skatteudvalget.</div>\r\n      </p>\r\n      <p class=\"BetaenkningsTekst2\">Dispensation fra bestemmelsen i Folketingets forretningsorden § 13, stk. 1</p>\r\n      <p class=\"Tekst2\">\r\n        <div>Udvalget indstiller, at der dispenseres fra bestemmelsen i § 13, stk. 1, således at lovforslaget kommer til 3. behandling tidligere end 30 dage efter lovforslagets fremsættelse.</div>\r\n      </p>\r\n      <p class=\"BetaenkningsTekst2\">Møder</p>\r\n      <p class=\"Tekst2\">\r\n        <div>Udvalget har behandlet lovforslaget i 1 møde.</div>\r\n      </p>\r\n      <p class=\"BetaenkningsTekst2\">Tidligere behandlinger</p>\r\n      <p class=\"Tekst2\">\r\n        <div>Lovforslaget er en genfremsættelse af lovforslag nr. L 25 fra folketingsåret 2007-08, 1. samling.</div>\r\n      </p>\r\n      <p class=\"BetaenkningsTekst2\">Høring</p>\r\n      <p class=\"Tekst2\">\r\n        <div>Et udkast til lovforslaget har inden fremsættelsen været sendt i høring, og skatteministeren sendte den 28. juni 2007 dette udkast til udvalget, jf. 2006-07, alm. del – bilag 181. Den 5. september 2007 sendte skatteministeren de indkomne høringssvar og et notat herom til udvalget.</div>\r\n      </p>\r\n      <p class=\"BetaenkningsTekst2\">Skriftlige henvendelser</p>\r\n      <p class=\"Tekst2\">\r\n        <div>Udvalget har i forbindelse med udvalgsarbejdet modtaget skriftlige henvendelser fra:</div>\r\n      </p>\r\n      <p class=\"Tekst2\">\r\n        <div>Deloitte,</div>\r\n      </p>\r\n      <p class=\"Tekst2\">\r\n        <div>Forsikring &amp; Pension og</div>\r\n      </p>\r\n      <p class=\"Tekst2\">\r\n        <div>PensionDanmark og PFA Pension.</div>\r\n      </p>\r\n      <p class=\"Tekst2\">\r\n        <div>Skatteministeren har over for udvalget kommenteret de skriftlige henvendelser.</div>\r\n      </p>\r\n      <p class=\"Tekst2\">\r\n        <div>Skatteministerens kommentar til henvendelsen af 12. oktober 2007 fra PensionDanmark og PFA Pension er optrykt som bilag 2 i betænkningen.</div>\r\n      </p>\r\n      <p class=\"BetaenkningsTekst2\">Deputationer</p>\r\n      <p class=\"Tekst2\">\r\n        <div>Endvidere har PensionDanmark og PFA Pension mundtligt over for udvalget redegjort for deres holdning til lovforslaget.</div>\r\n      </p>\r\n      <p class=\"BetaenkningsTekst2\">Spørgsmål</p>\r\n      <p class=\"Tekst2\">\r\n        <div>Udvalget har stillet 5 spørgsmål til skatteministeren til skriftlig besvarelse, som denne har besvaret.</div>\r\n      </p>\r\n      <p class=\"BetaenkningsTekst1\">3. Indstillinger og politiske bemærkninger</p>\r\n      <p class=\"Tekst2\">\r\n        <div>Et <span class=\"Italic\">flertal</span> i udvalget (udvalget med undtagelse af EL) indstiller lovforslaget til <span class=\"Italic\">vedtagelse</span> med de af skatteministeren stillede ændringsforslag.</div>\r\n      </p>\r\n      <p class=\"Tekst2\">\r\n        <div>Flertallet har med tilfredshed konstateret, at skatteministeren har tilkendegivet, at der for visse pensionsselskaber er et problem med en i økonomisk henseende mulig dobbeltbeskatning af udbytter fra investeringer i udenlandske aktier, og at regeringen er indstillet på at tage problemstillingen op til vurdering senest i 2009, inden lovforslaget træder i kraft for de danske selskaber.</div>\r\n      </p>\r\n      <p class=\"Tekst2\">\r\n        <div>Skatteministeren har i sin kommentar til PensionDanmark og PFA Pension i bilag 7 til lovforslaget tilkendegivet, at regeringen forventer, at det nævnte problem vil være væsentligt reduceret under hensyn til udviklingen i bl.a. traktatkrænkelsessagerne og på området for indgåelse af dobbeltbeskatningsoverenskomster.</div>\r\n      </p>\r\n      <p class=\"Tekst2\">\r\n        <div>Flertallet har noteret sig, at skatteministeren, så snart det måtte vise sig, at regeringens nævnte forventninger ikke opfyldes – og der således ikke vil ske en væsentlig reduktion af den nævnte økonomiske dobbeltbeskatning – uden ophold vil tage initiativ til inden for rammerne af EU-retten at søge en brugbar løsning for de berørte selskaber inden udgangen af 2009, således at drøftelser herom indledes senest efter sommerferien i 2009.</div>\r\n      </p>\r\n      <p class=\"Tekst2\">\r\n        <div>Et <span class=\"Italic\">mindretal</span> i udvalget (EL) indstiller lovforslaget til <span class=\"Italic\">forkastelse</span> ved 3. behandling. Mindretallet vil stemme hverken for eller imod de af skatteministerens stillede ændringsforslag.</div>\r\n      </p>\r\n      <p class=\"Tekst2\">\r\n        <div>Inuit Ataqatigiit, Siumut, Tjóðveldisflokkurin og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.</div>\r\n      </p>\r\n      <p class=\"Tekst2\">\r\n        <div>En oversigt over Folketingets sammensætning er optrykt i betænkningen.</div>\r\n      </p>\r\n      <p class=\"BetaenkningsTekst1\">4. Ændringsforslag med bemærkninger</p>\r\n      <p class=\"AendringsForslagIndhold\">Ændringsforslag</p>\r\n      <p class=\"TilParagraf\">Til § 4</p>\r\n      <p class=\"Stiller\">Af <span class=\"Italic\">skatteministeren,</span> tiltrådt af et <span class=\"Italic\">flertal</span> (udvalget med undtagelse af EL):</p>\r\n      <p class=\"AendringMedNummer\"><span class=\"AendringNr\">1)</span> I <span class=\"Italic\">stk. 2</span> indsættes efter »opgøres som indbetalte forsikringspræmier« ordene: »og overførsler fra særlige bonushensættelser«.</p>\r\n      <p class=\"AendringsBeskrivelse\">[Teknisk ændring, der sikrer, at særlige bonushensættelser, der overføres til depotet, medregnes til beskatningsgrundlaget]</p>\r\n      <p class=\"TilParagraf\">Til § 7</p>\r\n      <p class=\"Stiller\">Af <span class=\"Italic\">skatteministeren,</span> tiltrådt af et <span class=\"Italic\">flertal</span> (udvalget med undtagelse af EL):</p>\r\n      <p class=\"AendringMedNummer\"><span class=\"AendringNr\">2)</span> I <span class=\"Italic\">stk. 2</span> indsættes som <span class=\"Italic\">nr. 8-10:</span></p>\r\n      <p class=\"Liste1\"><span class=\"Liste1Nr\">»8)</span> beløb, der hensættes til pensionsordninger omfattet af § 15 D i pensionsbeskatningsloven,</p>\r\n      <p class=\"Liste1\"><span class=\"Liste1Nr\">9)</span> beløb, der hensættes til pensionsordninger omfattet af § 53 i pensionsbeskatningsloven, og</p>\r\n      <p class=\"Liste1\"><span class=\"Liste1Nr\">10)</span> beløb, der hensættes til pensionsordninger, der er tegnet i selskabets filial i udlandet, på Færøerne eller i Grønland, og hvis ejer ikke er skattepligtig efter kildeskattelovens § 1, eller hvis ejer er skattepligtig efter kildeskattelovens § 1, men efter bestemmelserne i en dobbeltbeskatningsoverenskomst er hjemmehørende i en fremmed stat, på Færøerne eller i Grønland.«</p>\r\n      <p class=\"AendringsBeskrivelse\">[Teknisk ændring, der sikrer, at der gives fradrag for beløb, der hensættes individuelt til ikke-pensionsafkastskattepligtige ordninger]</p>\r\n      <p class=\"TilParagraf\">Til § 8</p>\r\n      <p class=\"Stiller\">Af <span class=\"Italic\">skatteministeren,</span> tiltrådt af et <span class=\"Italic\">flertal</span> (udvalget med undtagelse af EL):</p>\r\n      <p class=\"AendringMedNummer\"><span class=\"AendringNr\">3)</span> I <span class=\"Italic\">stk. 2</span> indsættes efter »tværgående pensionskasser« ordene: », som ikke beskattes efter § 4, stk. 5«.</p>\r\n      <p class=\"AendringsBeskrivelse\">[Teknisk ændring, der forhindrer, at ufordelte midler beskattes både på individniveau og på institutniveau]</p>\r\n      <p class=\"Stiller\">Af <span class=\"Italic\">skatteministeren,</span> tiltrådt af et <span class=\"Italic\">flertal</span> (udvalget med undtagelse af EL):</p>\r\n      <p class=\"AendringMedNummer\"><span class=\"AendringNr\">4)</span> I <span class=\"Italic\">stk. 6</span> indsættes som <span class=\"Italic\">nr. 6-8:</span></p>\r\n      <p class=\"Liste1\"><span class=\"Liste1Nr\">»6)</span> pensionsordninger omfattet af § 15 D i pensionsbeskatningsloven,</p>\r\n      <p class=\"Liste1\"><span class=\"Liste1Nr\">7)</span> pensionsordninger omfattet af § 53 i pensionsbeskatningsloven, og</p>\r\n      <p class=\"Liste1\"><span class=\"Liste1Nr\">8)</span> pensionsordninger, der er tegnet i selskabets filial i udlandet, på Færøerne eller i Grønland, og hvis ejer ikke er skattepligtig efter kildeskattelovens § 1, eller hvis ejer er skattepligtig efter kildeskattelovens § 1, men efter bestemmelserne i en dobbeltbeskatningsoverenskomst er hjemmehørende i en fremmed stat, på Færøerne eller i Grønland.«</p>\r\n      <p class=\"AendringsBeskrivelse\">[Teknisk ændring, der sikrer, at der gives fradrag for beløb, der hensættes individuelt til ikke-pensionsafkastskattepligtige ordninger]</p>\r\n      <p class=\"TilParagraf\">Til § 40</p>\r\n      <p class=\"Stiller\">Af <span class=\"Italic\">skatteministeren,</span> tiltrådt af et <span class=\"Italic\">flertal</span> (udvalget med undtagelse af EL):</p>\r\n      <p class=\"AendringMedNummer\"><span class=\"AendringNr\">5)</span> I <span class=\"Italic\">stk. 1</span> indsættes efter 5. pkt. som nyt punktum:</p>\r\n      <p class=\"Tekst2\">\r\n        <div>»Hvis den pensionsberettigede på udbetalingstidspunktet ikke længere har pensionsordningen i pengeinstituttet, som følge af at ordningen er flyttet til en tilsvarende ordning i et andet penge- eller pensionsinstitut, kan pengeinstituttet vælge i stedet at overføre beløbet til den tilsvarende pensionsordning i det andet penge- eller pensionsinstitut eller, hvis ordningen er ophævet i utide, at udbetale beløbet efter fradrag af en afgift på 60 pct.«</div>\r\n      </p>\r\n      <p class=\"AendringsBeskrivelse\">[Teknisk ændring af overførsel af kompensationsbeløb til pengeinstitutternes forhenværende kunder]</p>\r\n      <p class=\"Stiller\">Af <span class=\"Italic\">skatteministeren,</span> tiltrådt af et <span class=\"Italic\">flertal</span> (udvalget med undtagelse af EL):</p>\r\n      <p class=\"AendringMedNummer\"><span class=\"AendringNr\">6)</span> I <span class=\"Italic\">stk. 2</span> indsættes efter 5. pkt. som nyt punktum:</p>\r\n      <p class=\"Tekst2\">\r\n        <div>»Hvis den pensionsberettigede på udbetalingstidspunktet ikke længere har pensionsordningen i pengeinstituttet, som følge af at ordningen er flyttet til en tilsvarende ordning i et andet penge- eller pensionsinstitut, kan pengeinstituttet vælge i stedet at overføre beløbet til den tilsvarende pensionsordning i det andet penge- eller pensionsinstitut eller, hvis ordningen er ophævet i utide, at udbetale beløbet efter fradrag af en afgift på 60 pct.«</div>\r\n      </p>\r\n      <p class=\"AendringsBeskrivelse\">[Teknisk ændring af overførsel af kompensationsbeløb til pengeinstitutternes forhenværende kunder]</p>\r\n      <p class=\"Stiller\">Af <span class=\"Italic\">skatteministeren,</span> tiltrådt af et <span class=\"Italic\">flertal</span> (udvalget med undtagelse af EL):</p>\r\n      <p class=\"AendringMedNummer\"><span class=\"AendringNr\">7)</span> Som <span class=\"Italic\">stk. 18</span> indsættes:</p>\r\n      <p class=\"Stk2\"><span class=\"StkNr\">»Stk. 18.</span> Penge- eller pensionsinstituttets normale omkostningsbestemte udgifter ved overførsel af beløbet til de pensionsberettigede kan fradrages i beløb efter stk. 1, 1. pkt., stk. 2, 1. pkt., stk. 3, 1. pkt., stk. 4, 1. pkt., stk. 5, 1. pkt., stk. 6, 1. pkt., stk. 7, 1. pkt., stk. 8, 1. pkt., og stk. 9., 1. pkt.«</p>\r\n      <p class=\"AendringsBeskrivelse\">[Præcisering, der sikrer, at pensionsinstituttets eventuelle transaktionsomkostninger kan fratrækkes kompensationsbeløbet for den enkelte pensionsberettigede, før beløbet overføres til en eksisterende ordning eller en tilsvarende ordning i et andet institut eller før beregning af skat ved udbetaling af beløbet]</p>\r\n      <p class=\"TilParagraf\">Til § 41</p>\r\n      <p class=\"Stiller\">Af <span class=\"Italic\">skatteministeren,</span> tiltrådt af et <span class=\"Italic\">flertal</span> (udvalget med undtagelse af EL):</p>\r\n      <p class=\"AendringMedNummer\"><span class=\"AendringNr\"></span> <span class=\"Bold\">8) </span>Som <span class=\"Italic\">stk. 13</span> indsættes:</p>\r\n      <p class=\"Stk2\"><span class=\"StkNr\">»Stk. 13.</span> Pensionsinstituttets normale omkostningsbestemte udgifter ved overførsel af beløbet til de pensionsberettigede kan fradrages i beløb efter stk. 1, 1. pkt., stk. 2, 1. pkt., stk. 3, 1. pkt., stk. 4, 1. pkt., stk. 5, 1. pkt., og stk. 6, 1. pkt.«</p>\r\n      <p class=\"AendringsBeskrivelse\">[Præcisering, der sikrer, at pensionsinstituttets eventuelle transaktionsomkostninger kan fratrækkes kompensationsbeløbet for den enkelte pensionsberettigede, før beløbet overføres til en eksisterende ordning eller en tilsvarende ordning i et andet institut eller før beregning af skat ved udbetaling af beløbet]</p>\r\n      <p class=\"BetaenkningsBemaerkninger\">Bemærkninger</p>\r\n      <p class=\"BetaenkningTilAendringsNummer\">Til nr. 1</p>\r\n      <p class=\"Tekst2\">\r\n        <div>Der foreslås en teknisk ændring, der sikrer, at særlige bonushensættelser, der overføres til depotet, skal medregnes til beskatningsgrundlaget.</div>\r\n      </p>\r\n      <p class=\"BetaenkningTilAendringsNummer\">Til nr. 2</p>\r\n      <p class=\"Tekst2\">\r\n        <div>Der er tale om tekniske ændringer. Efter § 7 gives der fradrag for beløb, der hensættes individuelt til ikkepensionsafkastskattepligtige ordninger. I modsat fald ville rentetilskrivning m.v. til disse ordninger – i strid med hensigten – blive pensionsafkastbeskattet efter § 7. Det foreslås at udbygge opregningen af ikkepensionsafkastskattepligtige ordninger med følgende ikkepensionsafkastskat-tepligtige ordninger:</div>\r\n      </p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">–</span> Pensionsordninger omfattet af § 15 D i pensionsbeskatningsloven,</p>\r\n          <p class=\"Liste1\"><span class=\"Liste1Nr\">–</span> pensionsordninger omfattet af § 53 i pensionsbeskatningsloven og</p>\r\n          <p class=\"Liste1\"><span class=\"Liste1Nr\">–</span> pensionsordninger, der er tegnet i selskabets filial i udlandet, på Færøerne eller i Grønland, og hvis ejer ikke er skattepligtig efter kildeskattelovens § 1, eller hvis ejer er skattepligtig efter kildeskattelovens § 1, men efter bestemmelserne i en dobbeltbeskatningsoverenskomst er hjemmehørende i en fremmed stat, på Færøerne eller i Grønland.</p>\r\n        </div>\r\n      </p>\r\n      <p class=\"BetaenkningTilAendringsNummer\">Til nr. 3</p>\r\n      <p class=\"Tekst2\">\r\n        <div>Der er tale om en teknisk ændring. Efter § 4, stk. 5, beskattes den pensionsberettigede af ufordelte midler, som den pensionsberettigede i forbindelse med tilbagekøb af forsikringen har krav på. Forslaget sikrer, at beløbet ikke også beskattes i pensionsinstituttet efter § 8.</div>\r\n      </p>\r\n      <p class=\"BetaenkningTilAendringsNummer\">Til nr. 4</p>\r\n      <p class=\"Tekst2\">\r\n        <div>Der er tale om tekniske ændringer. Efter § 8 bortses fra beløb, der hensættes individuelt til ikke-pensionsafkastskattepligtige ordninger. I modsat fald ville rentetilskrivning m.v. til disse ordninger – i strid med hensigten – blive pensionsafkastbeskattet efter § 8. Det foreslås at udbygge opregningen af ikkepensionsafkastskattepligtige ordninger med følgende ikkepensionsafkastskattepligtige ordninger:</div>\r\n      </p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">–</span> Pensionsordninger omfattet af § 15 D i pensionsbeskatningsloven,</p>\r\n          <p class=\"Liste1\"><span class=\"Liste1Nr\">–</span> pensionsordninger omfattet af § 53 i pensionsbeskatningsloven og</p>\r\n          <p class=\"Liste1\"><span class=\"Liste1Nr\">–</span> pensionsordninger, der er tegnet i selskabets filial i udlandet, på Færøerne eller i Grønland, og hvis ejer ikke er skattepligtig efter kildeskattelovens § 1, eller hvis ejer er skattepligtig efter kildeskattelovens § 1, men efter bestemmelserne i en dobbeltbeskatningsoverenskomst er hjemmehørende i en fremmed stat, på Færøerne eller i Grønland.</p>\r\n        </div>\r\n      </p>\r\n      <p class=\"BetaenkningTilAendringsNummer\">Til nr. 5 og 6</p>\r\n      <p class=\"Tekst2\">\r\n        <div>Det foreslås, at der foretages en mindre justering af måden, hvorpå kompensationsbeløb overføres til forhenværende pengeinstitutkunder. Det foreslås, at pengeinstituttet, hvis den pensionsberettigede på udbetalingstidspunktet ikke længere har pensionsordningen i pengeinstituttet, som følge af at ordningen er flyttet til en tilsvarende ordning i et andet penge- eller pensionsinstitut, i stedet for at oprette en nyoprettet pensionskonto i pengeinstituttet, kan vælge at overføre beløbet til den tilsvarende pensionsordning i det andet penge- eller pensionsinstitut, ligesom pengeinstituttet ved ophævelse i utide kan vælge at udbetale beløbet efter fradrag af afgift på 60 pct. i stedet for at oprette en nyoprettet konto i pengeinstituttet.</div>\r\n      </p>\r\n      <p class=\"BetaenkningTilAendringsNummer\">Til nr. 7</p>\r\n      <p class=\"Tekst2\">\r\n        <div>Der er tale om en teknisk ændring. Kompensationsbeløbet er en engangsudbetaling fra staten til opsparerne, hvor pensionsinstituttet blot fungerer som formidler af beløbet til opsparerne. Pensionsinstituttet skal overføre det fulde kompensationsbeløb til de pensionsberettigede, idet instituttet dog må fradrage sine normale omkostningsbestemte udgifter i forbindelse med overførslen af beløbet til opsparerne. Den foreslåede bestemmelse sikrer, at penge- eller pensionsinstituttets eventuelle transaktionsomkostninger kan fratrækkes kompensationsbeløbet for den enkelte pensionsberettigede, før beløbet overføres til en eksisterende ordning eller en tilsvarende ordning i et andet institut eller før beregning af skat eller afgift ved udbetaling af beløbet.</div>\r\n      </p>\r\n      <p class=\"BetaenkningTilAendringsNummer\">Til nr. 8</p>\r\n      <p class=\"Tekst2\">\r\n        <div>Der er tale om en teknisk ændring. Det foreslås, at pensionsinstituttets normale omkostningsbestemte udgifter ved overførsel af beløbet til de pensionsberettigede kan fradrages kompensationsbeløbet. Den foreslåede bestemmelse sikrer, at pensionsinstituttets eventuelle transaktionsomkostninger kan fratrækkes kompensationsbeløbet for den enkelte pensionsberettigede, før beløbet overføres til en eksisterende ordning eller en tilsvarende ordning i et andet institut eller før beregning af skat eller afgift ved udbetaling af beløbet.</div>\r\n      </p>\r\n      <p class=\"UdvalgsSammensaetning\">Torsten Schack Pedersen V Karsten Lauritzen V Peter Christensen V Jacob Jensen V Mikkel Dencker DF Pia Adelsteen DF Lars Barfoed KF Henrik Rasmussen KF Anders Samuelsen NY <span class=\"MedlemsTitel\">nfmd.</span> Nick Hækkerup S John Dyrby Paulsen S Klaus Hækkerup S René Skau Björnsson S Mette Frederiksen S Jesper Petersen SF Niels Helveg Petersen RV <span class=\"MedlemsTitel\">fmd.</span> Frank Aaen EL </p>\r\n      <p class=\"IkkeMedlemmer2\">Inuit Ataqatigiit, Siumut, Tjóðveldisflokkurin og Sambandsflokkurin og havde ikke medlemmer i udvalget.</p>\r\n      <p class=\"IkkeMedlemmer2\">\r\n        <div style=\"width:100%\">\r\n          <table class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 276 25 38 233 21;\" width=\"594\">\r\n            <tr>\r\n              <td colspan=\"5\" width=\"594\">\r\n                <div class=\"TabelTekst2\">Folketingets sammensætning</div>\r\n              </td>\r\n            </tr>\r\n            <tr>\r\n              <td width=\"276\">\r\n                <div class=\"TabelTekst2\">Venstre, Danmarks Liberale Parti (V)</div>\r\n              </td>\r\n              <td width=\"25\">\r\n                <div class=\"TabelTekst2\">46</div>\r\n              </td>\r\n              <td width=\"38\"> </td>\r\n              <td width=\"233\">\r\n                <div class=\"TabelTekst2\">Enhedslisten (EL)</div>\r\n              </td>\r\n              <td width=\"21\">\r\n                <div class=\"TabelTekst2\">4</div>\r\n              </td>\r\n            </tr>\r\n            <tr>\r\n              <td width=\"276\">\r\n                <div class=\"TabelTekst2\">Socialdemokratiet (S)</div>\r\n              </td>\r\n              <td width=\"25\">\r\n                <div class=\"TabelTekst2\">45</div>\r\n              </td>\r\n              <td width=\"38\"> </td>\r\n              <td width=\"233\">\r\n                <div class=\"TabelTekst2\">Inuit Ataqatigiit (IA)</div>\r\n              </td>\r\n              <td width=\"21\">\r\n                <div class=\"TabelTekst2\">1</div>\r\n              </td>\r\n            </tr>\r\n            <tr>\r\n              <td width=\"276\">\r\n                <div class=\"TabelTekst2\">Dansk Folkeparti (DF)</div>\r\n              </td>\r\n              <td width=\"25\">\r\n                <div class=\"TabelTekst2\">25</div>\r\n              </td>\r\n              <td width=\"38\"> </td>\r\n              <td width=\"233\">\r\n                <div class=\"TabelTekst2\">Siumut (SIU)</div>\r\n              </td>\r\n              <td width=\"21\">\r\n                <div class=\"TabelTekst2\">1</div>\r\n              </td>\r\n            </tr>\r\n            <tr>\r\n              <td width=\"276\">\r\n                <div class=\"TabelTekst2\">Socialistisk Folkeparti (SF)</div>\r\n              </td>\r\n              <td width=\"25\">\r\n                <div class=\"TabelTekst2\">23</div>\r\n              </td>\r\n              <td width=\"38\"> </td>\r\n              <td width=\"233\">\r\n                <div class=\"TabelTekst2\">Tjóðveldisflokkurin (TF)</div>\r\n              </td>\r\n              <td width=\"21\">\r\n                <div class=\"TabelTekst2\">1</div>\r\n              </td>\r\n            </tr>\r\n            <tr>\r\n              <td width=\"276\">\r\n                <div class=\"TabelTekst2\">Det Konservative Folkeparti (KF)</div>\r\n              </td>\r\n              <td width=\"25\">\r\n                <div class=\"TabelTekst2\">17</div>\r\n              </td>\r\n              <td width=\"38\"> </td>\r\n              <td width=\"233\">\r\n                <div class=\"TabelTekst2\">Sambandsflokkurin (SP)</div>\r\n              </td>\r\n              <td width=\"21\">\r\n                <div class=\"TabelTekst2\">1</div>\r\n              </td>\r\n            </tr>\r\n            <tr>\r\n              <td width=\"276\">\r\n                <div class=\"TabelTekst2\">Det Radikale Venstre (RV)</div>\r\n              </td>\r\n              <td width=\"25\">\r\n                <div class=\"TabelTekst2\">9</div>\r\n              </td>\r\n              <td width=\"38\"> </td>\r\n              <td width=\"233\">\r\n                <div class=\"TabelTekst2\">Uden for folketingsgrupperne</div>\r\n              </td>\r\n              <td width=\"21\">\r\n                <div class=\"TabelTekst2\">1</div>\r\n              </td>\r\n            </tr>\r\n            <tr>\r\n              <td width=\"276\">\r\n                <div class=\"TabelTekst2\">Ny Alliance (NY)</div>\r\n              </td>\r\n              <td width=\"25\">\r\n                <div class=\"TabelTekst2\">5</div>\r\n              </td>\r\n              <td width=\"38\"> </td>\r\n              <td width=\"233\">\r\n                <div class=\"TabelTekst2\">(UFG)</div>\r\n              </td>\r\n              <td width=\"21\"> </td>\r\n            </tr>\r\n          </table>\r\n        </div>\r\n      </p>\r\n      <table>\r\n        <caption class=\"FolketingetsSammensaetning\"></caption>\r\n        <tr>\r\n          <td class=\"PartiNavn\"> </td>\r\n          <td class=\"PartiMandater\"></td>\r\n        </tr>\r\n      </table><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><a name=\"Bil1\"><hr class=\"BilagStreg\"></a><p class=\"Bilag\">Bilag 1</p>\r\n      <p class=\"BilagTekst\">Oversigt over bilag vedrørende L 10</p>\r\n      <p>\r\n        <div style=\"width:100%\">\r\n          <table class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 85 509;\" width=\"594\">\r\n            <tr>\r\n              <th style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\">\r\n                <p class=\"Tekst2\">\r\n                  <div>Bilagsnr.</div>\r\n                </p>\r\n              </th>\r\n              <th style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\">\r\n                <p class=\"Tekst2\">\r\n                  <div>Titel </div>\r\n                </p>\r\n              </th>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"85\">\r\n                <div class=\"TabelTekst\">1</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">Udkast til tidsplan for udvalgets behandling af lovforslaget</div>\r\n              </td>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"85\">\r\n                <div class=\"TabelTekst\">2</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">Henvendelse af 12/10-07 fra PensionDanmark og PFA Pension</div>\r\n              </td>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"85\">\r\n                <div class=\"TabelTekst\">3</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">1. udkast til betænkning</div>\r\n              </td>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"85\">\r\n                <div class=\"TabelTekst\">4</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">Henvendelse af 29/11-07 fra Deloitte</div>\r\n              </td>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"85\">\r\n                <div class=\"TabelTekst\">5</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">Henvendelse af 29/11-07 fra Forsikring &amp; Pension</div>\r\n              </td>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"85\">\r\n                <div class=\"TabelTekst\">6</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">Henvendelse af 30/11-07 fra PFA Pension og PensionDanmark</div>\r\n              </td>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"85\">\r\n                <div class=\"TabelTekst\">7</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">Skatteministerens kommentar til henvendelsen af 12. oktober 2007 fra PensionDanmark og PFA Pension</div>\r\n              </td>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"85\">\r\n                <div class=\"TabelTekst\">8</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">Henvendelse af 3/12-07 fra PensionDanmark og PFA Pension</div>\r\n              </td>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"85\">\r\n                <div class=\"TabelTekst\">9</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">Ændringsforslag til 2. behandling, fra skatteministeren</div>\r\n              </td>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"85\">\r\n                <div class=\"TabelTekst\">10</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">Skatteministerens kommentar til henvendelsen af 3. december 2007 fra PensionDanmark og PFA Pension</div>\r\n              </td>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"85\">\r\n                <div class=\"TabelTekst\">11</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">Skatteministerens kommentar til henvendelsen fra Deloitte</div>\r\n              </td>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"85\">\r\n                <div class=\"TabelTekst\">12</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">Skatteministerens kommentar til henvendelsen af 12. oktober 2007 fra PensionDanmark og PFA Pension</div>\r\n              </td>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"85\">\r\n                <div class=\"TabelTekst\">13</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">Skatteministerens kommentar til henvendelsen af 29. november 2007 fra Forsikring &amp; Pension</div>\r\n              </td>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"85\">\r\n                <div class=\"TabelTekst\">14</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">2. udkast til betænkning</div>\r\n              </td>\r\n            </tr>\r\n          </table>\r\n        </div>\r\n      </p>\r\n      <p class=\"TabelOverskrift\">Oversigt over spørgsmål og svar vedrørende L 10</p>\r\n      <p>\r\n        <div style=\"width:100%\">\r\n          <table class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 87 509;\" width=\"596\">\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"87\">\r\n                <div class=\"TabelOverskrift\">Spm.nr.</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelOverskrift\">Titel </div>\r\n              </td>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"87\">\r\n                <div class=\"TabelTekst\">1</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">Spm. om, hvilke EU-retlige eller andre grunde der er for ministerens afvisning af Deloittes forslag til ændring af L 10 – en ændring, der ville imødekomme problemerne for de kundeejede pensionsselskaber, til skatteministeren, og ministerens svar herpå</div>\r\n              </td>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"87\">\r\n                <div class=\"TabelTekst\">2</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">Spm., om ministeren kan garantere, at arbejdsmarkedsrelaterede livsforsikringsaktieselskaber (som f.eks. PensionDanmark) og kundeejede livsforsikringsselskaber (som f.eks. PFA) efter den kommende dobbeltbeskatningsaftale med USA kan blive karakteriseret som en »pension fund«, til skatteministeren, og ministerens svar herpå</div>\r\n              </td>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"87\">\r\n                <div class=\"TabelTekst\">3</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">Spm., om ministeren er enig i, at der er tale om en forskelsbehandling af institutterne, idet de bankejede selskaber har mulighed for at få modregnet udbytteskatten i moderselskabets selskabsskat, til skatteministeren, og ministerens svar herpå</div>\r\n              </td>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"87\">\r\n                <div class=\"TabelTekst\">4</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">Spm., om ministeren er enig i, at ændringen af reglerne, sådan som de ligger i udkast nu, vil give et tab til kunderne i de kundeejede selskaber, herunder PensionDanmark og PFA Pension, til skatteministeren, og ministerens svar herpå</div>\r\n              </td>\r\n            </tr>\r\n            <tr>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"87\">\r\n                <div class=\"TabelTekst\">5</div>\r\n              </td>\r\n              <td style=\"padding-left: 0cm; padding-right: 0cm; padding-top: 0.026cm; padding-bottom: 0.026cm\" width=\"509\">\r\n                <div class=\"TabelTekst\">Spm. om, hvordan ministeren i praksis skelner mellem »selskabet« og »pensionsopspareren« i et kundeejet pensionsselskab, til skatteministeren, og ministerens svar herpå</div>\r\n              </td>\r\n            </tr>\r\n          </table>\r\n        </div>\r\n      </p><a name=\"Bil2\"><hr class=\"BilagStreg\"></a><p class=\"Bilag\">Bilag 2</p>\r\n      <p class=\"BilagTekst\">Skatteministerens kommentar til henvendelse af 12. oktober 2007 fra PensionDanmark og PFA Pension</p>\r\n      <p class=\"TekstV\">L 10 – bilag 7 er optrykt efter ønske fra SF.</p>\r\n      <p class=\"Tekst\">PensionDanmark og PFA Pension har rettet henvendelse til Skatteudvalget med et ønske om, at lempelsesadgangen i lovforslaget udvides, så der også gives lempelse for pensionsselskabets skat i pensionsopsparerens PAL-skat. Herved vil udenlandske kildeskatter også kunne lempes i kundernes skat, selv om pensionskunderne ikke er de juridiske ejere af de formueaktiver (f.eks. aktier og ejendomme). Hvis lempelsesadgangen ikke udvides, vil der ifølge selskaberne ske en betydelig skærpelse i forhold til de gældende regler – en skærpelse, som de mener især rammer pensionskasser og kundeejede pensionsselskaber.</p>\r\n      <p class=\"Tekst\">PAL-beskatning af pensionsinstitutter sker i dag på selskabsniveau<span class=\"Italic\">.</span> Det vil sige, at skattesubjektet er selskabet og ikke pensionsopspareren.</p>\r\n      <p class=\"Tekst\">På grund af EU skal der gives adgang for udenlandske selskaber til at udbyde ordninger på samme vilkår, som gælder for danske udbydere. Da Danmark ikke kan beskatte udenlandske pensionsudbydere, er det nødvendigt at omlægge PAL-beskatningen til en beskatning af den enkelte pensionsopsparer (individbeskatning). Da PAL-beskatningen skal være ens, uanset hvor udbyderen er hjemmehørende, flyttes PAL-beskatningen også for danske udbydere fra og med 2010 til pensionsopsparereren. Teknisk set kan den nye individ-PAL-beskatning ikke sammenlignes med den gamle selskabs-PAL-beskatning. Pensionsopspareren beskattes først, når afkast tilskrives til pensionsdepotet. Dette tidspunkt kan være noget senere end det tidspunkt, hvor beløbet er indtjent af pensionsinstituttet. Danske – og kun danske – pensionsudbydere vil særskilt blive PAL-beskattet af afkastet af de midler, der er hensat til senere tilskrivning til pensionsdepoterne.</p>\r\n      <p class=\"Tekst\">Pensionsselskaberne opnår i dag nedslag i deres PAL-skat for udenlandske kildeskatter på udbytter – men kun med det beløb, som ville være opkrævet i PAL-skat, hvis udbyttet var kommet fra det danske selskab. Dvs. hvis kildeskatterne er større end 15 pct., opnås der ikke nedslag for den overskydende del.</p>\r\n      <p class=\"Tekst\">Når pensionsselskaberne fra og med 2010 går over til alene at blive PAL-beskattet af stigningen af deres hensættelser, kan der ske det, at den nye danske PAL-skat for danske pensionsudbydere er mindre end den udenlandske kildeskat, som i dag kan rummes i den gældende PAL-skat.</p>\r\n      <p class=\"Tekst\">Skatteministeriet vurderer, at der mistes lempelse i alt på ca. 150-200 mio. kr. årligt ved uændret adfærd. Med de tal, selskaberne oplyser om antallet af berørte kunder, svarer tabet til ca. 50 kr. pr. kunde pr. år.</p>\r\n      <p class=\"Tekst\">Visse selskaber ønsker, at <span class=\"Italic\">pensionsopspareren</span> fremover kan opnå nedslag i den individuelle PAL-skat for de udenlandske skatter, som <span class=\"Italic\">selskabet</span> ikke har kunnet opnå lempelse for. Det svarer til at foreslå, at <span class=\"Italic\">aktionære</span>r kan opnå nedslag for (en del af) skatterne betalt af <span class=\"Italic\">selskabet</span>. Ved dansk beskatning gives ikke nedslag for skatter, der betales af ikke koncernforbundne selskaber. Man taler kun om økonomisk dobbeltbeskatning, når en aktionær har væsentlig indflydelse i selskabet, så man kan sige, at samme indkomst beskattes hos to forskellige skattesubjekter (økonomisk dobbeltbeskatning). Når en aktionær, pensionsopsparer eller anden investor ikke har væsentlig indflydelse, sættes der ikke lighedstegn mellem selskabets indkomst og den indkomst, som investor oppebærer, og de beskattes derfor uafhængigt af hinanden. Der gives derfor heller ikke nedslag i f.eks. aktionærers indkomst for de selskabsskatter, som selskabet i sin tid har betalt (i Danmark eller i udlandet) ved optjening af den indkomst, der gav grundlag for udbetaling af udbytte til aktionæren. Det er fuldstændigt parallelt med pensionsopsparing i pensionsselskaber.</p>\r\n      <p class=\"Tekst\">Hvis man mere generelt vil give nedslag for udenlandske skatter i situationer, hvor dette ikke følger af dobbeltbeskatningsaftaler eller direktiver, betyder dette populært sagt, at Danmark kommer til at betale skat til udlandet. Skatteyders gevinst efter skat ved en investering i udlandet kan blive mindre end det provenutab, det danske stat vil lide, og det er ikke god samfundsøkonomi.</p>\r\n      <p class=\"Tekst\">Endvidere ville det ikke være ligetil at fastslå, hvilke selskabsskatter der relaterer sig til de enkelte udbetalinger, hverken med hensyn til de enkelte indkomstelementer eller indtjeningstidspunkt. Et sådant system må anses for i praksis umuligt at administrere på betryggende vis for udenlandske pensionsselskaber, som i givet fald også skulle opgøre en del af såvel deres egen selskabsskat som kildeskat indeholdt i det udloddende selskabs hjemland.</p>\r\n      <p class=\"Tekst\">Pensionsudbyderne vil i vidt omfang søge at undgå at oppebære udbytte pålagt store kildeskatter. Ved forhandling af dobbeltbeskatningsaftaler – der søger at afhjælpe den juridiske dobbeltbeskatning (beskatning af <span class=\"Italic\">samme</span> skatteyder i to lande) – søges satsen for kildeskatterne forhandlet så langt ned som muligt. Hertil kommer, at EU-kommissionen har indledt traktatbrudskrænkelsessager mod 11 EU-lande med krav om, at de ikke opkræver kildeskat af udbytte til udenlandske pensionsselskaber, hvis kildeskatten overstiger den løbende beskatning af de nationale ordninger. Da langt de fleste EU lande (24) slet ikke beskatter pensionsafkast løbende, indebærer dette i praksis, at kildeskat af udbytter inden for EU til pensionsselskaber afskaffes.</p>\r\n      <p class=\"Tekst\">Det kan også nævnes, at i den ny dobbeltbeskatningsaftale med USA er der en særskilt vedtaget bestemmelse om fritagelse for kildeskat på udbytter til pensionskasser. Bestemmelser af denne karakter må der forventes flere af i de kommende år og indgår som en del af dansk forhandlingspolitik.</p>\r\n      <p class=\"Tekst\">Begrundet i,</p>\r\n      <p>\r\n        <p class=\"Liste1\"><span class=\"Liste1Nr\">–</span> at der er tale om et beskedent beløb,</p>\r\n        <p class=\"Liste1\"><span class=\"Liste1Nr\">–</span> at overgang til det nye system først sker fra 2010,</p>\r\n        <p class=\"Liste1\"><span class=\"Liste1Nr\">–</span> at kildeskatter i langt de fleste tilfælde ikke kan opkræves inden for EU,</p>\r\n        <p class=\"Liste1\"><span class=\"Liste1Nr\">–</span> at etablering af et særskilt system for lempelse af økonomisk dobbeltbeskatning ville være endog meget vanskelig at administrere, og</p>\r\n        <p class=\"Liste1\"><span class=\"Liste1Nr\">–</span> at dette i sig selv kunne udgøre et EU-problem,</p>\r\n      </p>\r\n      <p class=\"Tekst\">er det regeringens holdning, at de fremsatte ønsker om lempelse for økonomisk dobbeltbeskatning ikke bør imødekommes.</p>\r\n      <p class=\"Tekst\">Regeringen er dog indstillet på at tage problemstillingen op til vurdering i 2009, inden lovforslaget træder i kraft for de danske selskaber. Forventningen er, at det problem, selskaberne ser, vil være væsentligt reduceret under hensyn til udviklingen i traktatkrænkelsessagerne og på området for indgåelse af dobbeltbeskatningsoverenskomster. I modsat fald må der ses på, om der kan findes en brugbar løsning, som ikke blot skaber nye problemer af teknisk og EU-retlig karakter.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2007/2 LF 10",
            "stateLabel": "Vedtaget",
            "references": [
                {
                    "shortName": "2007/2 SF.L L 10",
                    "title": "Skriftlig fremsættelse (28. november 2007) - L 10",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 113654,
                    "eliUri": "/eli/ft/20072XX00012",
                    "externalLink": ""
                },
                {
                    "shortName": "2007/2 LSF 10",
                    "title": "Forslag til Pensionsafkastbeskatningslov",
                    "presentationName": "Lovforslag som fremsat",
                    "documentTypeId": 400,
                    "documentId": 113592,
                    "eliUri": "/eli/ft/200722L00010",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20072/lovforslag/l10/index.htm"
                },
                {
                    "shortName": "2007/2 BTL 10",
                    "title": "Betænkning over Forslag til pensionsafkastbeskatningsloven",
                    "presentationName": "Betænkning  over lovforslag",
                    "documentTypeId": 420,
                    "documentId": 113934,
                    "eliUri": "/eli/ft/200724L00225",
                    "externalLink": ""
                },
                {
                    "shortName": "2007/2 LSV 10",
                    "title": "Forslag til Pensionsafkastbeskatningslov",
                    "presentationName": "Lovforslag som vedtaget",
                    "documentTypeId": 410,
                    "documentId": 114078,
                    "eliUri": "/eli/ft/200723L00010",
                    "externalLink": ""
                },
                {
                    "shortName": "LOV nr 1535 af 19/12/2007",
                    "title": "Pensionsafkastbeskatningslov",
                    "presentationName": "Lov",
                    "documentTypeId": 10,
                    "documentId": 114240,
                    "eliUri": "/eli/lta/2007/1535",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "05/04/2008"
        },
        {
            "displayName": "Accession",
            "displayValue": "200724L00225"
        },
        {
            "displayName": "Entydig dokumentidentifikation",
            "displayValue": "AX009733"
        },
        {
            "displayName": "Dato for førstegangsindlæggelse",
            "displayValue": "05/04/2008"
        },
        {
            "displayName": "Dato for indlæggelse",
            "displayValue": "05/04/2008"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}