{
    "id": 158890,
    "title": "Manglende arbejdspladsvurdering hos virksomhed – én ansat i prøvetidsperiode",
    "documentTypeId": "240",
    "isSagsforlobPeriodValid": true,
    "shortName": "KEN nr 9826 af 27/09/2013",
    "documentHtml": "<div class=\"bjelke\">Den fulde tekst</div><p class=\"Titel2\">Manglende arbejdspladsvurdering hos virksomhed – én ansat i prøvetidsperiode</p>\r\n<div class=\"Resume\">\r\n   <p class=\"TekstGenerel\">Sagen handlede om manglende arbejdspladsvurdering hos en virksomhed, som havde én ansat i prøveperiode.</p>\r\n   <p class=\"TekstGenerel\">Arbejdstilsynet konstaterede i forbindelse med tilsynsbesøg på virksomheden, at der ikke var udarbejdet en arbejdspladsvurdering selvom virksomheden havde en ansat.</p>\r\n   <p class=\"TekstGenerel\">Arbejdstilsynet afgav påbud om at udarbejde en arbejdspladsvurdering.</p>\r\n   <p class=\"TekstGenerel\">Arbejdsmiljøklagenævnet fastholdt Arbejdstilsynets afgørelse.</p>\r\n   <p class=\"TekstGenerel\">Arbejdsmiljøklagenævnet lagde vægt på, at Arbejdstilsynet ved tilsynsbesøget konstaterede, at virksomheden var en arbejdsplads, og at der på tilsynstidspunktet var ansat én medarbejder.</p>\r\n   <p class=\"TekstGenerel\">Arbejdsmiljøklagenævnet lagde desuden vægt på, at virksomheden ved Arbejdstilsynets tilsynsbesøg ikke kunne fremvise en skriftlig arbejdspladsvurdering.</p>\r\n</div>\r\n<p>[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 24. september 2013 behandlet [navn udeladt]s klage over Arbejdstilsynets afgørelse af 24. maj 2013, hvor virksomheden fik påbud om at udarbejde en arbejdspladsvurdering.</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"NormalInd\">Arbejdsmiljøklagenævnet fastholder Arbejdstilsynets afgørelse af 24. maj 2013, således at [navn udeladt] skal sikre, at der udarbejdes en skriftlig arbejdspladsvurdering af sikkerheds- og sundhedsforholdene på arbejdspladsen.</p>\r\n<p class=\"NormalInd\">Nævnets afgørelse skal efterkommes senest den 3. februar 2014.</p>\r\n<p class=\"NormalInd\">Tilbagemelding skal ske til Arbejdstilsynet senest den 10. februar 2014.</p>\r\n<p class=\"Overskriftsnummer2\">B E G R U N D E L S E</p>\r\n<p class=\"NormalInd\">Arbejdsmiljøklagenævnet lægger vægt på, at [navn udeladt] er en arbejdsplads, og at der på tilsynstidspunktet den 17. maj 2013 var ansat én medarbejder.</p>\r\n<p class=\"NormalInd\">Arbejdsmiljøklagenævnet lægger desuden vægt på, at virksomheden ved Arbejdstilsynets tilsynsbesøg ikke kunne fremvise en skriftlig arbejdspladsvurdering.</p>\r\n<p class=\"NormalInd\">Det fremgår af arbejdsmiljøloven, at arbejdsgiveren skal sørge for, at der udarbejdes en skriftlig arbejdspladsvurdering af sikkerheds- og sundhedsforholdene på arbejdspladsen under hensynstagen til arbejdets art, de arbejdsmetoder og arbejdsprocesser der anvendes, samt virksomhedens størrelse og organisering.</p>\r\n<p class=\"NormalInd\">Det fremgår desuden af reglerne om arbejdets udførelse, at arbejdsgiveren skal sørge for, at der udarbejdes en skriftlig arbejdspladsvurdering af sikkerheds- og sundhedsforholdene på arbejdspladsen.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Bemærkninger til klagen:</span>\r\n</p>\r\n<p class=\"NormalInd\">[navn udeladt] har i klagen anført, at virksomheden ikke behøver at have en arbejdspladsvurdering, før de to ansatte har endt deres prøvetid.</p>\r\n<p class=\"NormalInd\">Arbejdsmiljøklagenævnet skal hertil bemærke, at kravet om at arbejdsgiveren skal udarbejde en arbejdspladsvurdering efter reglerne ikke er afhængig af arbejdsforholdets længde eller karakter.</p>\r\n<p class=\"NormalInd\">Arbejdsgiveren skal således udarbejde en arbejdspladsvurdering ved ethvert arbejde, der udføres for en arbejdsgiver.</p>\r\n<p class=\"NormalInd\">[navn udeladt] har i klagen desuden anført, at den ene af de to ansatte har sagt op.</p>\r\n<p class=\"NormalInd\">Arbejdsmiljøklagenævnet skal hertil bemærke, at kravet om at arbejdsgiveren skal udarbejde en arbejdspladsvurdering efter reglerne ikke er afhængig af antallet af ansatte.</p>\r\n<p class=\"NormalInd\">Arbejdsgiveren skal derfor udarbejde en arbejdspladsvurdering, selvom virksomheden kun har én enkelt medarbejder ansat.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Arbejdsmiljøklagenævnet har ved afgørelsen anvendt:</p>\r\n<p>Om Arbejdsmiljølovens formål og område:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 2, stk. 1, og stk. 2, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010.</p>\r\n</p>\r\n<p>Om Arbejdspladsvurdering:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 15 a, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n   <p class=\"Liste1\">\r\n      <span class=\"Liste1Nr\">–</span> § 1, stk. 1 og § 6 a, stk. 1, i bekendtgørelse om arbejdets udførelse, jf. Arbejdstilsynets bekendtgørelse nr. 559 af 17. juni 2004.</p>\r\n</p>\r\n<p>Om Arbejdstilsynets ret til at give påbud</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010.</p>\r\n</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">OPLYSNINGERNE  I  SAGEN</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p style=\"text-align: center;\">På klagenævnets vegne</p>\r\n<p style=\"text-align: center;\">[navn udeladt]</p>\r\n<p style=\"text-align: center;\">[titel udeladt]</p>\r\n<p class=\"Overskriftstekst1\" style=\"text-align: left;\">Kopi til</p>\r\n<p>[adressater udeladt]</p>\r\n<p class=\"Overskriftstekst1\" style=\"text-align: left;\">Regler</p>\r\n<p class=\"Overskriftstekst1\" style=\"text-align: left;\">Lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"Overskriftstekst1\">Kapitel 1</p>\r\n<p class=\"Overskriftstekst1\">Formål og område</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 2.</span> Loven omfatter arbejde for en arbejdsgiver.</p>\r\n<p class=\"NormalInd\">\r\n   <span class=\"Italic\">Stk. 2.</span> Undtaget er</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> arbejde i arbejdsgiverens private husholdning, jf. dog § 59,</p>\r\n   <p class=\"Liste1\">\r\n      <span class=\"Liste1Nr\">2.</span> arbejde, der udelukkende udføres af de medlemmer af arbejdsgiverens familie, som hører til hans husstand, jf. dog § 59,</p>\r\n   <p class=\"Liste1\">\r\n      <span class=\"Liste1Nr\">3.</span> arbejde, der udføres af militære, og som kan henregnes til egentlig militærtjeneste.</p>\r\n</p>\r\n<p>…</p>\r\n<p class=\"Overskriftstekst1\">Kapitel 4</p>\r\n<p class=\"Overskriftstekst1\">Almindelige pligter</p>\r\n<p class=\"Overskriftstekst1\">Arbejdsgiveren</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 15 a.</span> Arbejdsgiveren skal sørge for, at der udarbejdes en skriftlig arbejdspladsvurdering af sikkerheds- og sundhedsforholdene på arbejdspladsen under hensyntagen til arbejdets art, de arbejdsmetoder og arbejdsprocesser, der anvendes, samt virksomhedens størrelse og organisering. Arbejdspladsvurderingen skal forefindes i virksomheden og være tilgængelig for virksomhedens ledelse, de ansatte og Arbejdstilsynet, som fører tilsyn med arbejdspladsvurderingen. En arbejdspladsvurdering skal revideres, når der sker ændringer i arbejdet, arbejdsmetoder og arbejdsprocesser m.v. og disse ændringer har betydning for sikkerhed og sundhed under arbejdet, dog senest hvert tredje år.</p>\r\n<p>…</p>\r\n<p class=\"Overskriftstekst1\">Kapitel 13</p>\r\n<p class=\"Overskriftstekst1\">Arbejdstilsynet</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>…</p>\r\n<p class=\"Overskriftstekst1\" style=\"text-align: left;\">Arbejdstilsynets bekendtgørelse nr. 559 af 17. juni 2004 om arbejdets udførelse</p>\r\n<p class=\"Overskriftstekst1\">Kapitel 1</p>\r\n<p class=\"Overskriftstekst1\">Område</p>\r\n<p class=\"NormalInd\">\r\n   <span class=\"Bold\">§ 1.</span> Bekendtgørelsen gælder for ethvert arbejde, der udføres for en arbejdsgiver.</p>\r\n<p>…</p>\r\n<p class=\"Overskriftstekst1\">Kapitel 2 a</p>\r\n<p class=\"Overskriftstekst1\">Arbejdspladsvurdering</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 6 a.</span> Arbejdsgiveren skal sørge for, at der udarbejdes en skriftlig arbejdspladsvurdering af sikkerheds- og sundhedsforholdene på arbejdspladsen navnlig med henblik på at sikre en skriftlig behandlingsmåde i forbindelse med den nærmere planlægning, tilrettelæggelse og gennemførelse af arbejdspladsvurderingen, og at sikre, at resultatet heraf gøres synlig, jf. § 6 b, stk. 5. Udarbejdelse af arbejdspladsvurderingen kan ske i elektronisk form.</p>\r\n<p>…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/12/2013"
        },
        {
            "displayName": "Accession",
            "displayValue": "W20130982625"
        },
        {
            "displayName": "Entydig dokumentidentifikation",
            "displayValue": "BE005640"
        },
        {
            "displayName": "Dato for indlæggelse",
            "displayValue": "20/12/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9826"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "27/09/2013"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000295-13"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}