{
    "id": 113165,
    "title": "1987 LSF 26   FORSLAG TIL LOV OM ÆNDRING AF LOV OM KOMMUNAL UDLIGNING OG GENERELLE   TILSKUD TIL KOMMUNER OG AMTSKOMMUNER (OPHÆVELSE AF DEPONERINGSORDNING) ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 26",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 26 </P>  \r\n\r\n<P></P>  \r\n\r\n<P>Forslag til Lov om ændring af lov om kommunal udligning og generelle  \r\n\r\n tilskud til kommuner og amtskommuner (Ophævelse af deponeringsordning) </P>  \r\n\r\n<P></P>  \r\n\r\n<P>Fremsat af Henning Rasmussen (S) Bakholt (S) Dorte Bennedsen (S) Erling  \r\n\r\n Christensen (S) Pernille Forchhammer (S) Lone Møller (S) Stavad (S) </P>  \r\n\r\n<P></P>  \r\n\r\n<P>den 15. oktober 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om kommunal udligning og generelle tilskud til kommuner og </P>  \r\n\r\n<P>amtskommuner, jf. lovbekendtgørelse nr. 464 af 29. juni 1987, </P>  \r\n\r\n<P>foretages følgende ændringer: </P>  \r\n\r\n<P>1. § 10, stk. 17-30, ophæves. </P>  \r\n\r\n<P>2. § 17, stk. 18-24, ophæves. </P>  \r\n\r\n<P>3. I § 27, stk. 3, ændres &#187;og stk. 17-30, samt § 17, stk. 13-15 og  \r\n\r\n</P>  \r\n\r\n<P>stk. 18-24&#171; til: &#187;, og § 17, stk. 13-15&#171;. </P>  \r\n\r\n<P>4. I § 27, stk. 4, ændres &#187;og stk. 17-30, § 17, stk. 13-15 og stk.  \r\n\r\n</P>  \r\n\r\n<P>18-24&#171; til: &#187;, og § 17, stk. 13-15&#171;. </P>  \r\n\r\n<P>5. § 31, stk. 2, ophæves. </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Formålet med lovforslaget er helt at fjerne det straffesystem over </P>  \r\n\r\n<P>for skatteyderne i kommuner og amtskommuner, som et flertal i </P>  \r\n\r\n<P>Folketinget gennemførte i juni 1986. </P>  \r\n\r\n<P>Efter den gældende lov skal kommuner, der i 1987 og 1988 har større </P>  \r\n\r\n<P>driftsudgifter end fastsat af indenrigsministeren, deponere et </P>  \r\n\r\n<P>beløb i Nationalbanken i det efterfølgende år svarende til </P>  \r\n\r\n<P>overskridelsen. En tilsvarende regel gælder for de amtskommunale </P>  \r\n\r\n<P>driftsudgifter i 1988. </P>  \r\n\r\n<P>Den kommunale budgetlægning for året 1988, der netop er afsluttet, </P>  \r\n\r\n<P>viser med stor tydelighed, hvor urimeligt og forkert </P>  \r\n\r\n<P>deponeringssystemet virker. </P>  \r\n\r\n<P>Kommunernes Landsforening har opgjort primærkommunernes </P>  \r\n\r\n<P>deponeringsbeløb for året 1988 på grund af &#187;overskridelser&#171; i  \r\n\r\n 1987 </P>  \r\n\r\n<P>til 1.400 mill. kr., svarende næsten til de 0,4 procentpoint, som </P>  \r\n\r\n<P>kommuneskatten gennemsnitligt stiger med til næste år. </P>  \r\n\r\n<P>Det betyder, at kommuneskatterne til næste år kunne have været </P>  \r\n\r\n<P>uændrede (gennemsnitligt), hvis folketingsflertallet havde stemt </P>  \r\n\r\n<P>for de socialdemokratiske ændringsforslag om at afskaffe </P>  \r\n\r\n<P>deponeringsordningen, som blev stillet i Kommunaludvalgets </P>  \r\n\r\n<P>tillægsbetænkning over regeringens lovforslag om indgreb i de </P>  \r\n\r\n<P>kommunale budgetter for 1988 (forslag til lov om ændring af lov om </P>  \r\n\r\n<P>kommunal udligning og generelle tilskud til kommuner og </P>  \r\n\r\n<P>amtskommuner (ophævelse af deponeringsordning vedrørende 1987 for </P>  \r\n\r\n<P>amtskommunerne samt ændring af det amtskommunale bloktilskud) og </P>  \r\n\r\n<P>forslag til lov om den amtskommunale skatteudskrivning i 1988). </P>  \r\n\r\n<P>Ændringsforslagene blev behandlet af Folketinget ved 3. behandling </P>  \r\n\r\n<P>af lovforslagene den 4. juni 1987. </P>  \r\n\r\n<P>Socialdemokratiet er af den opfattelse, at der også fremover vil være </P>  \r\n\r\n<P>behov for en stram økonomi i kommunerne og er overbevist om, at en </P>  \r\n\r\n<P>ophævelse af deponeringsordningen vil medføre uændrede eller </P>  \r\n\r\n<P>lavere skatteprocenter. </P>  \r\n\r\n<P>Kommunerne vil også ved budgetlægningen for 1989 få meget store </P>  \r\n\r\n<P>økonomiske problemer på grund af deponeringsordningen. De netop </P>  \r\n\r\n<P>vedtagne budgetter for 1988 viser, at kommunerne trods den store </P>  \r\n\r\n<P>sparevilje, der er vist, vil skulle budgettere med, at der også i </P>  \r\n\r\n<P>1989 skal indbetales store deponeringsbeløb. </P>  \r\n\r\n<P>Folketingsflertallet vil derfor også efter næste budgetlægning </P>  \r\n\r\n<P>risikere at få ansvaret for en ny stigning i kommuneskatterne, </P>  \r\n\r\n<P>hvis man opretholder deponeringsordningen. </P>  \r\n\r\n<P>Budgetlægningen viser i øvrigt, at straffesystemet virker helt </P>  \r\n\r\n<P>tilfældigt og urimeligt. Vækstkommuner overalt i landet rammes, </P>  \r\n\r\n<P>når de må budgettere med stigende driftsudgifter. Kommuner, der </P>  \r\n\r\n<P>har været sparsommelige og tilbageholdende f.eks. med at bygge </P>  \r\n\r\n<P>daginstitutioner eller udbygge ældreforsorgen, rammes, når de nu </P>  \r\n\r\n<P>gennemfører udvidelser, andre for længst har gennemført. Kommuner, </P>  \r\n\r\n<P>der fulgte regeringens henstilling om at bremse hårdt op i 1983 og </P>  \r\n\r\n<P>1984, rammes, fordi 1984-regnskabet er en væsentlig del af </P>  \r\n\r\n<P>grundlaget for beregning af de såkaldte overskridelser. Kommuner, </P>  \r\n\r\n<P>der på grund af befolkningssammensætningen (f.eks. mange ældre, </P>  \r\n\r\n<P>mange arbejdsløse, mange indvandrere og flygtninge) har et </P>  \r\n\r\n<P>voksende udgiftspres, rammes også. </P>  \r\n\r\n<P>For amtskommunernes vedkommende besluttede folketingsflertallet under </P>  \r\n\r\n<P>behandlingen i maj-juni 1987 af de nævnte regeringslovforslag at </P>  \r\n\r\n<P>bevare deponeringsordningen for &#187;overskridelser&#171; af </P>  \r\n\r\n<P>driftsudgifterne i 1988, altså med deponeringsbetalinger i 1989. </P>  \r\n\r\n<P>Derimod ophævedes deponeringsordningen ved merudgifter i 1987, </P>  \r\n\r\n<P>således at de netop vedtagne amtskommunale budgetter for 1988 ikke </P>  \r\n\r\n<P>indeholder udgifter til deponering. </P>  \r\n\r\n<P>Til gengæld vedtog folketingsflertallet en ny beskæring af </P>  \r\n\r\n<P>bloktilskuddet til amtskommunerne på 2 mia. kr., svarende til en </P>  \r\n\r\n<P>amtsskattestigning på 0,6 procentpoint. Samtidig fastsatte man for </P>  \r\n\r\n<P>første gang i kommunestyrets historie, at amtsskatterne skulle </P>  \r\n\r\n<P>fastsættes af indenrigsministeren de måtte kun stige 0,2 pct. i </P>  \r\n\r\n<P>gennemsnit. Der henvises til Folketingstidende 1986-87, 1. </P>  \r\n\r\n<P>samling, forhandlingerne sp. 12246, 12247, 12468, 12955, 12956, </P>  \r\n\r\n<P>13316 og 13340. </P>  \r\n\r\n<P>Derved tvang man amtsrådene til at gennemføre en lang række </P>  \r\n\r\n<P>belastende nedskæringer, til trods for det stigende pres bl.a. på </P>  \r\n\r\n<P>sygehusvæsenet, sygesikringen og andre sårbare områder. </P>  \r\n\r\n<P>Denne ulykkelige situation kan dette lovforslag ikke rette op på. Det </P>  \r\n\r\n<P>kan kun forhindre, at en forventet overskridelse af rammen for </P>  \r\n\r\n<P>1988 på op imod 650 mill. kr. fører til en ekstra stigning i </P>  \r\n\r\n<P>amtsskatterne på 0,2 procentpoint oven i den store stigning, der i </P>  \r\n\r\n<P>forvejen vil komme, bl.a. fordi regeringens politik over for </P>  \r\n\r\n<P>amtskommunerne tapper dem for likviditet og har tvunget dem til at </P>  \r\n\r\n<P>låne med færre renteindtægter, større renteudgifter og større </P>  \r\n\r\n<P>låneafdrag til følge. </P>  \r\n\r\n<P>Socialdemokratiet har samtidig med fremsættelsen af dette lovforslag </P>  \r\n\r\n<P>fremsat et beslutningsforslag, der skal pålægge regeringen efter </P>  \r\n\r\n<P>forudgående forhandling med sygehuskommunerne at tage initiativer, </P>  \r\n\r\n<P>der forhindrer, at de planlagte nedskæringer og udskydelser på </P>  \r\n\r\n<P>sygehusområdet, som man er blevet tvunget til ved budgetlægningen, </P>  \r\n\r\n<P>bliver gennemført. </P>  \r\n\r\n<P>Socialdemokratiet vil derudover på andre måder presse på for at </P>  \r\n\r\n<P>sikre, at amtskommunerne også i 1988 og de efterfølgende år kan </P>  \r\n\r\n<P>løse de opgaver, der er pålagt dem. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til nr. 1-5 </P>  \r\n\r\n<P>Alle de foreslåede ændringer vedrører de gældende deponeringsregler, </P>  \r\n\r\n<P>herunder beregningen af deponeringsbeløbene. Ved en vedtagelse af </P>  \r\n\r\n<P>ændringerne fjernes deponeringsbestemmelserne helt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00026"
        },
        {
            "displayName": "Entydig dokumentidentifikation",
            "displayValue": "CL004672"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "26"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}