{
    "id": 106959,
    "title": "1994 BSF 117   FOLKETINGSBESLUTNING OM FJERNELSE AF PUNKTAFGIFTEN PÅ CD'ER OG   GRAMMOFONPLADER ",
    "documentTypeId": "480",
    "isSagsforlobPeriodValid": false,
    "shortName": "1994/1 BSF 117",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 117 </P>  \r\n\r\n<P></P>  \r\n\r\n<P>Folketingsbeslutning om fjernelse af punktafgiften på cd'er og  \r\n\r\n grammofonplader </P>  \r\n\r\n<P></P>  \r\n\r\n<P>Fremsat af Brian Mikkelsen (KF) Hans Christian Schmidt (V) Aage Frandsen  \r\n\r\n (SF) Ole Donner (FP) Bent Hindrup Andersen (EL) Jacob Haugaard (UP) </P>  \r\n\r\n<P></P>  \r\n\r\n<P>den 9. maj 1995 </P>  \r\n\r\n<P></P>  \r\n\r\n<P>Vedtaget ved anden (sidste) behandling den 31. maj 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger skatteministeren at fremsætte lovforslag, der  \r\n\r\n indebærer en fjernelse af punktafgiften på cd'er og grammofonplader fra den  \r\n\r\n 1. januar 1996. </P>  \r\n\r\n<P>Oprindelig fremsat forslag </P>  \r\n\r\n<P>Folketinget pålægger skatteministeren at fremsætte lovforslag, der  \r\n\r\n indebærer en fjernelse af punktafgiften på cd'er og grammofonplader fra den  \r\n\r\n 1. januar 1996. </P>  \r\n\r\n<P> <I>Bemærkninger til forslaget</I>  Formålet med beslutningsforslaget er  \r\n\r\n at fjerne punktafgiften på cd'er og grammofonplader og derved øge salget og  \r\n\r\n skabe forøget aktivitet i musiklivet. </P>  \r\n\r\n<P>Punktafgiften blev indført i 1950 som en luksusskat og var tænkt som en  \r\n\r\n midlertidig foranstaltning. Punktafgiften omfattede dengang bl.a. gulvtæpper,  \r\n\r\n fyldepenne, mapper og tornystre. Siden er punktafgiften på alle disse  \r\n\r\n varegrupper blevet afskaffet, bortset fra afgiften på grammofonplader og  \r\n\r\n cd'er. Ordningen er senere flere gange blevet forlænget for grammofonplader  \r\n\r\n og cd'er og er senest i 1975 blevet flyttet fra lov om forskellige  \r\n\r\n forbrugsafgifter til lov om forbrugsbegrænsende foranstaltninger. </P>  \r\n\r\n<P>Der er således tale om en afgift med et forbrugsbegrænsende formål, en  \r\n\r\n forbrugsbegrænsning, der har meget negative konsekvenser for det danske  \r\n\r\n musikliv. Punktafgiften medfører, at salget af musik begrænses, og den rammer  \r\n\r\n derfor musikbranchen, fordi den er med til at forhindre, at især nye  \r\n\r\n komponister kommer ud til et bredt publikum. Afgiften virker begrænsende især  \r\n\r\n på nyudviklingen af det danske musikliv. </P>  \r\n\r\n<P>En fjernelse af afgiften vil føre til øget omsætning og et forøget salg af  \r\n\r\n cd'er og grammofonplader. Det vil medføre flere moms- og skatteindtægter, men  \r\n\r\n vil også gavne den danske musikbranche, der herved får økonomisk grundlag til  \r\n\r\n i højere grad at kunne satse på nye talenter. Endvidere vil sænkning af  \r\n\r\n priserne med det deraf følgende øgede salg medføre øget konkurrencedygtighed  \r\n\r\n for den danske musikbranche i forhold til udlandet. </P>  \r\n\r\n<P>Med prisnedsættelsen vil det være muligt at forøge antallet af udgivelser  \r\n\r\n med nye danske kunstnere. Det er i dag for dyrt og forbundet med for stor  \r\n\r\n økonomisk risiko at lancere nye navne i Danmark. Mange udenlandske  \r\n\r\n pladeselskaber har måttet opgive deres danske afdelinger, og mange danske  \r\n\r\n pladeselskaber er blevet opkøbt af de store udenlandske koncerner. Det har  \r\n\r\n betydet, at selskaberne vælger det sikre og dermed orienterer sig mod de  \r\n\r\n internationalt kendte kunstnere frem for at dyrke de danske, hvilket  \r\n\r\n naturligvis har konsekvenser for nyudviklingen i dansk musik. </P>  \r\n\r\n<P>Punktafgiften udgør 15 pct. af grammofonpladens pris til detailhandelen  \r\n\r\n svarende til ca. 15 kr. for en cd, hvortil kommer moms m.v. Punktafgiften og  \r\n\r\n momsen andrager således reelt 25 kr. pr. grammofonplade/cd og indbringer  \r\n\r\n staten en indtægt på ca. 100 mio. kr. årlig. </P>  \r\n\r\n<P>Statens umiddelbare provenutab vil blive opvejet af den merindtægt, en  \r\n\r\n afgiftsnedsættelse vil medføre som følge af større omsætning. Da lov om  \r\n\r\n afgift af parfumer blev ophævet i 1991, blev salget øget betydeligt.  \r\n\r\n Pladebranchen har skriftligt erklæret, at den vil lade en fjernelse af  \r\n\r\n punktafgiften slå fuldt igennem på prisen, hvorved fjernelsen af afgiften vil  \r\n\r\n betyde lavere priser og demed øget salg. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "31/05/1995"
        },
        {
            "displayName": "Accession",
            "displayValue": "19941BA00117"
        },
        {
            "displayName": "Entydig dokumentidentifikation",
            "displayValue": "CL007428"
        },
        {
            "displayName": "Dato for førstegangsindlæggelse",
            "displayValue": "31/05/1995"
        },
        {
            "displayName": "Dato for indlæggelse",
            "displayValue": "31/05/1995"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "117"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}