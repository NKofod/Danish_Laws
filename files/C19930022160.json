{
    "id": 69786,
    "title": "Vejledning til bekendtgørelse om retten til dagpenge, efterløn og overgangsydelse i forbindelse med social pension ",
    "documentTypeId": "180",
    "isSagsforlobPeriodValid": false,
    "shortName": "VEJ nr 221 af 23/12/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse om retten til  \r\n\r\n dagpenge, efterløn og overgangsydelse i forbindelse med social pension </H1>  \r\n\r\n<P></P>  \r\n\r\n<BR>  \r\n\r\n<P>Som led i arbejdsmarkedsreformen ændres reglerne om ret til dagpenge for  \r\n\r\n medlemmer, der søger om eller modtager social pension. Samtidig er der givet  \r\n\r\n bemyndigelse til udstedelse af bekendtgørelse om anvendelse af reglerne om  \r\n\r\n retten til ydelser efter arbejdsløshedsforsikringslovens § 64. </P>  \r\n\r\n<P>Ændringen er foranlediget af indførelsenaf delperioder, jf.  \r\n\r\n arbejdsløshedsforsikringslovens § 55, og får især betydning for mulighederne  \r\n\r\n for at forlænge dagpengeperioden ved arbejde. </P>  \r\n\r\n<P>Reglerne om retten til ydelser efter arbejdsløshedsforsikringsloven for  \r\n\r\n medlemmer, der søger om eller modtager social pension, er fastsat i  \r\n\r\n arbejdsløshedsforsikringslovens §§ 64, 75 b, stk. 6, og 75 l. </P>  \r\n\r\n<P>Udgangspunktet er - som hidtil - at <B>retten til dagpenge</B> begrænses  \r\n\r\n til en periode på sammenlagt 12 måneder inden for 18 måneder, at  \r\n\r\n begrænsningen indtræder fra tidspunktet for pensionsansøgningen, og at  \r\n\r\n<B>retten til efterløn eller overgangsydelse</B> ophører med udgangen af den  \r\n\r\n måned, hvori der er søgt om social pension. </P>  \r\n\r\n<P>Undtaget herfra er medlemmer, hvis pension vedrører § 14, stk. 3, nr. 2 og  \r\n\r\n 3, i lov om social pension og udelukkende er begrundet i sociale forhold uden  \r\n\r\n helbredsmæssige momenter. For disse medlemmer gælder begrænsningen i  \r\n\r\n<B>dagpengeretten</B> først fra det tidspunkt, hvor pensionen får virkning.  \r\n\r\n</P>  \r\n\r\n<P>For medlemmer, der modtager <B>efterløn eller overgangsydelse</B> , og som  \r\n\r\n søger om social pension, jf. § 14, stk. 3, i lov om social pension, ophører  \r\n\r\n efterlønnen eller overgangsydelsen først fra det tidspunkt, hvor pensionen  \r\n\r\n får virkning. Der er ikke sket ændringer for disse ydelser. </P>  \r\n\r\n<P> <B>Til § 1, stk. 1.</B>  </P>  \r\n\r\n<P>Medlemmet er frigjort fra den begrænsede dagpengeret fra det tidspunkt,  \r\n\r\n hvor pensionen ifølge afgørelse fra pensionsmyndigheden er gjort hvilende  \r\n\r\n eller er frakendt. </P>  \r\n\r\n<P>Modtager medlemmet en <B>udenlandsk pension</B> , skal det afgøres ud fra  \r\n\r\n en konkret vurdering, om pensionen er af en sådan art, at den sidestilles med  \r\n\r\n dansk social pension. Det gælder i alle tilfælde, også når pensionen hidrører  \r\n\r\n fra lande, som Danmark har indgået social sikringsoverenskomst med. </P>  \r\n\r\n<P> <B>Til § 1, stk. 3.</B>  </P>  \r\n\r\n<P>Ifølge lov om social pension anses ansøgning for indgivet den dato, hvor  \r\n\r\n ansøgningen modtages i kommunen. </P>  \r\n\r\n<P>Hvis kommunalbestyrelsen rejser pensionssagen, anses pensionen for søgt  \r\n\r\n den dato, hvor der træffes beslutning herom. </P>  \r\n\r\n<P> <B>Til § 1, stk. 4.</B>  </P>  \r\n\r\n<P>Medlemmet har en ubetinget oplysningspligt, hvis medlemmet modtager  \r\n\r\n ydelser efter arbejdsløshedsforsikringsloven, jf. Standardvedtægt for danske  \r\n\r\n anerkendte arbejdsløshedskasser. </P>  \r\n\r\n<P>Kommunernes indberetninger om ansøgt og tildelt pension -  \r\n\r\n førtidspensionsskema H - som videresendes til arbejdsløshedskassen, fritager  \r\n\r\n ikke medlemmet for oplysningspligten. </P>  \r\n\r\n<P> <B>Til § 2. </B></P>  \r\n\r\n<P> Dagpengeperioden opgøres på ugebasis,og dagpengeperioder <B>før</B>  \r\n\r\n ledighedstidspunktet medregnes. </P>  \r\n\r\n<P> <B>Eksempler:</B>  </P>  \r\n\r\n<P CLASS=PUNKT> <B>1.</B> Medlemmet søger om social pension under ledighed.  \r\n\r\n</P>  \r\n\r\n<P>Dagpengeperioder, der ligger forud for ansøgningstidspunktet, medregnes  \r\n\r\n ved opgørelse af, om 12 måneders dagpengeperioden er opbrugt. </P>  \r\n\r\n<P CLASS=PUNKT> <B>2.</B> Medlemmet modtager social pension på det tidspunkt,  \r\n\r\n hvor medlemmet bliver ledig. </P>  \r\n\r\n<P>Dagpengeperioder forud for aktuel ledighed medregnes kun, hvis medlemmet  \r\n\r\n forud for den aktuelle ledighed er indplaceret i en delperiode og ikke nu  \r\n\r\n bliver indplaceret ved starten af delperiode 1, jf. reglerne i direktoratets  \r\n\r\n bekendtgørelse om beskæftigelseskravet og delperioderne. </P>  \r\n\r\n<P> <I>Bemærk:</I>  </P>  \r\n\r\n<P>For medlemmer, der er omfattet af <B>overgangsordningen</B> , henvises dog  \r\n\r\n til bekendtgørelsens § 11. </P>  \r\n\r\n<P> <B>Til § 3, stk. 1.</B>  </P>  \r\n\r\n<P>Da social pension tidligst bevilges med virkning fra den 1. i den følgende  \r\n\r\n måned efter ansøgningsdatoen, er medlemmet først omfat-tet af begrænsningerne  \r\n\r\n fra denne dato. Datoen for pensionsansøgningen fremgår af  \r\n\r\n indberetningsskemaet fra kommunen. </P>  \r\n\r\n<P> <B>Til § 3, stk. 2.</B>  </P>  \r\n\r\n<P>Er kommunen i tvivl om hvilken pension, der søges/vil blive tildelt,  \r\n\r\n gælder begrænsningen fra den 1. i den følgende måned efter  \r\n\r\n ansøgningstidspunktet, jf. de regler, der gælder, når pensionen er søgt af  \r\n\r\n helbredsmæssige årsager. </P>  \r\n\r\n<P> <B>Til § 3, stk. 3.</B>  </P>  \r\n\r\n<P>Efterbetaling kan først ske, når medlemmet har erklæret, at afslaget ikke  \r\n\r\n er anket. </P>  \r\n\r\n<P> <B>Til § 4.</B>  </P>  \r\n\r\n<P>Hvis medlemmet ikke har opbrugt sin dagpengeperiode på 12 måneder, jf. §  \r\n\r\n 64, er det endvidere en betingelse for udbetaling af dagpenge, at medlemmet i  \r\n\r\n lighed med andre medlemmer opfylder de almindelige betingelser for  \r\n\r\n dagpengeret. </P>  \r\n\r\n<P>Kassen skal ved kendskab til pensionssagen undersøge, om pensionssagen  \r\n\r\n skyldes helbredsmæssige forhold. Er dette tilfældet, skal der foretages en  \r\n\r\n konkret rådighedsvurdering. I den forbindelse vurderes, om medlemmet er i  \r\n\r\n stand til at påtage sig arbejde svarende til fuldtids- eller  \r\n\r\n deltidsbeskæftigelse op til hhv. 37 timer og op til 30 timer ugentligt, jf.  \r\n\r\n oplysningerne i pensionssagen. Der henvises i øvrigt til vejledningen til §  \r\n\r\n 27, stk. 3, i direktoratets bekendtgørelse om rådighed og selvforskyldt  \r\n\r\n ledighed. </P>  \r\n\r\n<P>Kassens vurdering skal vedrøre <B>hele</B> dagpengeperioden efter  \r\n\r\n ansøgningstidspunktet. Dette gælder også i de tilfælde, hvor medlemmet har  \r\n\r\n forsømt sin oplysningspligt og dermed har afskåret kassen fra - på rette  \r\n\r\n tidspunkt - at foretage en rådighedsvurdering på baggrund af bl.a.  \r\n\r\n helbredsoplysningerne i pensionssagen. </P>  \r\n\r\n<P> <B>Til § 5.</B>  </P>  \r\n\r\n<P>Der henvises til reglerne i direktoratets bekendtgørelse om  \r\n\r\n beskæftigelseskravet og delperioderne. </P>  \r\n\r\n<P> <B>Til § 6, stk. 1.</B>  </P>  \r\n\r\n<P>Et medlem, der ønsker at gå på efterløn, skal opfylde lovens almindelige  \r\n\r\n regler for ret til efterløn, herunder anciennitetskravet og betingelserne for  \r\n\r\n ret til dagpenge. </P>  \r\n\r\n<P> <B>Til § 6, stk. 3.</B>  </P>  \r\n\r\n<P>Et medlem, der modtager en <B>udenlandsk social pension</B> , er som  \r\n\r\n udgangspunkt afskåret fra at overgå til efterløn, ligesom efterlønsmodtagere,  \r\n\r\n der får ret til en udenlandsk social pension, må udtræde af  \r\n\r\n efterlønsordningen. </P>  \r\n\r\n<P>Det kan være vanskeligt at afgøre, hvorvidt en udenlandsk social pension  \r\n\r\n helt kan sidestilles med ydelser efter lov om social pension. Det er derfor i  \r\n\r\n stk. 3 fastsat, at hvis den udenlandske social pension er mindre end dansk  \r\n\r\n folkepensions grundbeløb, kan pensionen modtages sammen med efterløn. </P>  \r\n\r\n<P>I direktoratets bekendtgørelse om arbejdes og indtægters betydning for  \r\n\r\n efterlønnens størrelse er fastsat, at udenlandsk social pension medfører  \r\n\r\n fradrag fuldt ud i efterlønnen, det vil sige krone for krone. </P>  \r\n\r\n<P>Bliver medlemmet efter overgangen til efterløn berettiget til en  \r\n\r\n udenlandsk social pensionsydelse, der er højere end grundbeløbet til enlige  \r\n\r\n folkepensionister, må medlemmet frasige sig forhøjelsen eller udtræde af  \r\n\r\n efterlønsordningen. </P>  \r\n\r\n<P> <B>Til § 7.</B>  </P>  \r\n\r\n<P>Er kommunen i tvivl om, hvorvidt pensionen søges/vil blive tildelt efter §  \r\n\r\n 14, stk. 3 <B>eller</B> § 14, stk. 2 (evt. stk. 1), i lov om social pension,  \r\n\r\n suspenderes udbetalingen af efterlønnen fra den 1. i den følgende måned efter  \r\n\r\n ansøgningen. </P>  \r\n\r\n<P> <B>Til § 8. </B></P>  \r\n\r\n<P>Efterbetaling kan først ske, når medlemmet har erklæret, at afslaget ikke  \r\n\r\n er anket. </P>  \r\n\r\n<P>Hvis kassen har kendskab til, at medlemmet har <B>modtaget forskud</B> på  \r\n\r\n pensionen, skal kassen i forbindelse med efterbetalingen sende den del af  \r\n\r\n efterlønnen, der vedrører samme periode og samme beløb, til kommunen. Det er  \r\n\r\n en forudsætning herfor, at medlemmet har givet kommunen transporterklæring på  \r\n\r\n sit krav på efterlønnen. </P>  \r\n\r\n<P> <B>Til § 9.</B>  </P>  \r\n\r\n<P>Der henvises til vejledningen til §§ 6-8. </P>  \r\n\r\n<P>For <B>udenlandsk social pension</B> er det i bekendtgørelsen om  \r\n\r\n overgangsydelse fastsat, at pensionen medfører fradrag i ydelsen fuldt ud,  \r\n\r\n det vil sige krone for krone. </P>  \r\n\r\n<P> <B>Til § 10.</B>  </P>  \r\n\r\n<P>Direktoratets B-vejledning af 14. august 1992 om retten til dagpenge,  \r\n\r\n efterløn og overgangsydelse for medlemmer, der ansøger om eller modtager  \r\n\r\n pension efter lov om social pension eller tilsvarende udenlandsk lovgivning,  \r\n\r\n er hermed bortfaldet. </P>  \r\n\r\n<P> <B>Til § 11.</B>  </P>  \r\n\r\n<P>Overgangsbestemmelsen omfatter medlemmer, som forud for bekendtgørelsens  \r\n\r\n ikrafttræden har søgt om eller modtager social pension, såfremt medlemmet ved  \r\n\r\n bekendtgørelsens ikrafttræden er ledigt og arbejdssøgende, eller såfremt  \r\n\r\n medlemmet ledigmelder sig efter bekendtgørelsens ikrafttræden og ved  \r\n\r\n ledigmeldelsen <B>ikke</B> opfylder beskæftigelseskravet ved beskæftigelse,  \r\n\r\n der ligger <B>efter</B> bekendtgørelsens ikrafttræden. </P>  \r\n\r\n<P>Bestemmelsen omfatter således samme medlemskreds som § 2 i  \r\n\r\n Arbejdsministeriets bekendtgørelse om overgangsordninger for medlemmer af  \r\n\r\n anerkendte arbejdsløshedskasser ved ikrafttræden af lov om en aktiv  \r\n\r\n arbejdsmarkedspolitik og lov om arbejdsløshedsforsikring m.v. - i det omfang  \r\n\r\n medlemmerne har søgt om eller modtager social pension. </P>  \r\n\r\n<P> <B>Eksempler:</B>  </P>  \r\n\r\n<P CLASS=PUNKT> <B>1.</B> Når medlemmet er ledig pr. 1. januar 1994: </P>  \r\n\r\n<UL CLASS=PLAIN-LIST>  \r\n\r\n<LI>a) Hvis et medlem har modtaget dagpenge i 22 uger forud for lovens  \r\n\r\n ikrafttræden, kan medlemmet modtage dagpenge i 30 uger (52 uger minus 22  \r\n\r\n uger) inden for 56 uger (78 uger minus 22 uger) efter  \r\n\r\n ikrafttrædelsestidspunktet. </LI>  \r\n\r\n<LI> <I>b)</I> Har medlemmet modtaget dagpenge i 44 uger forud for lovens  \r\n\r\n ikrafttræden, medregnes kun 35 uger, og medlemmet kan modtage dagpenge i 17  \r\n\r\n uger (52 uger minus 35 uger) inden for 43 uger (78 uger minus 35 uger) efter  \r\n\r\n ikrafttrædelsestidspunktet. </LI>  \r\n\r\n</UL>  \r\n\r\n<P CLASS=PUNKT> <B>2.</B> Når medlemmet bliver ledig senere end 1. januar  \r\n\r\n 1994: </P>  \r\n\r\n<P>Medlemmet bliver ledig den 1. april 1994 efter 15 ugers arbejde. Forud  \r\n\r\n herfor har medlemmet haft 1 års ledighed. Ledigheden forud for lovens  \r\n\r\n ikrafttræden skal kun medregnes med 35 uger, og medlemmet har ret til  \r\n\r\n dagpenge i 17 uger (52 uger minus 35 uger) fordelt over 43 uger (78 uger  \r\n\r\n minus 35 uger). </P>  \r\n\r\n<P>Hvis et medlem indplaceres i henhold til denne overgangsbestemmelse, skal  \r\n\r\n medlemmet ved udløbet af dagpengeretten eller ved optjening af ret til ny  \r\n\r\n dagpengeperiode indplaceres efter de almindelige regler, jf. § 55 i lov om  \r\n\r\n arbejdsløshedsforsikring m.v. og Arbejdsministeriets bekendtgørelse om  \r\n\r\n overgangsordninger for medlemmer af anerkendte arbejdsløshedskasser ved  \r\n\r\n ikrafttræden af lov om en aktiv arbejdsmarkedspolitik og lov om  \r\n\r\n arbejdsløshedsforsikring m.v. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 23. december 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Birger Stein Christensen </P>  \r\n\r\n<P CLASS=MINISTER ALIGN=RIGHT>/ K. Hellen Andersson </P>  \r\n\r\n</DIV>  \r\n\r\n<P> <B>Bilag </B></P>  \r\n\r\n<P>Bilag til </P>  \r\n\r\n<P>Vejledning til Direktoratet for Arbejdsløshedsforsikringens bekendtgørelse  \r\n\r\n nr. af </P>  \r\n\r\n<P>1993, om retten til dagpenge, efterløn og overgangsydelse i forbindelse  \r\n\r\n med social pension. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/1993"
        },
        {
            "displayName": "Accession",
            "displayValue": "C19930022160"
        },
        {
            "displayName": "Entydig dokumentidentifikation",
            "displayValue": "CM028972"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "221"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "23/12/1993"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin., Dir. f. Arbejdsløshedsforsikr., j.nr. 93-22-60"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}