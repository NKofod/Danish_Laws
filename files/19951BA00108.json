{
    "id": 106711,
    "title": "1995 BSF 108   FORSLAG TIL FOLKETINGSBESLUTNING OM OPRETTELSE AF EN BARSELFOND ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 108",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 108 </P>  \r\n\r\n<P></P>  \r\n\r\n<P>Forslag til folketingsbeslutning om oprettelse af en barselfond </P>  \r\n\r\n<P></P>  \r\n\r\n<P>Fremsat af Anne Baastrup (SF) Aage Frandsen (SF) Steen Gade (SF) </P>  \r\n\r\n<P></P>  \r\n\r\n<P>den 29. februar 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at nedsætte et udvalg bestående af  \r\n\r\n repræsentanter for arbejdsmarkedets parter, Arbejdsministeriet og  \r\n\r\n Socialministeriet. Udvalget skal have til opgave at udarbejde modeller for  \r\n\r\n</P>  \r\n\r\n<P>1) hvorledes man kan sikre, at stillinger, der bliver ledige på grund af  \r\n\r\n barselorlov, besættes, og </P>  \r\n\r\n<P>2) hvorledes man kan sikre fuld løn under barsel. </P>  \r\n\r\n<P>Udvalget skal færdiggøre sit arbejde, således at det kan danne grundlag  \r\n\r\n for overenskomstforhandlingerne i 1997. </P>  \r\n\r\n<P>Udvalget skal ved udarbejdelsen af modellerne tage højde for, at mange  \r\n\r\n lønmodtagere har forhandlet sig frem til fuld løn under barsel og dermed  \r\n\r\n betalt for denne ved overenskomstforhandlingerne. Disse lønmodtagergrupper må  \r\n\r\n ikke belastes af ordningen. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>I de seneste år er det blandt de politiske partier blevet moderne at  \r\n\r\n støtte familierne. Der tales om pladsgaranti til daginstitutioner, der  \r\n\r\n indføres børnepasningsorlov osv. </P>  \r\n\r\n<P>Desværre er det imidlertid ofte stadig væk således, at en kvinde i den  \r\n\r\n fødedygtige alder ved ansættelsessamtalen udfrittes om sine planer vedrørende  \r\n\r\n familieforøgelse. </P>  \r\n\r\n<P>Som kvinde skal man stadig væk skyde hjertet op i livet og tage sig  \r\n\r\n voldsomt sammen, før man går til sin arbejdsgiver og fortæller, at man står  \r\n\r\n foran en lykkelig begivenhed. </P>  \r\n\r\n<P>Endnu værre er det, når man skal fortælle sine kolleger om det. Det er  \r\n\r\n nemlig reglen mere end undtagelsen, at det giver kollegerne et voldsomt  \r\n\r\n merarbejde. Fuld vikardækning er langtfra det normale. </P>  \r\n\r\n<P>Det er forslagsstillernes opfattelse, at vi ikke kan være den situation  \r\n\r\n bekendt. En løsning herpå kunne være en fond, som alle arbejdsgivere betaler  \r\n\r\n til efter antal ansatte, og som yder et tilskud til ansættelse af vikarer mod  \r\n\r\n behørig dokumentation for denne ansættelse. </P>  \r\n\r\n<P>En solidarisk udligning af udgifterne til vikardækning under barsel er  \r\n\r\n gennemført nogle steder. Her skal blot nævnes Køge Kommune, som har etableret  \r\n\r\n en fælles vikarpulje. Alle arbejdssteder i Køge Kommuner bidrager til puljen  \r\n\r\n gennem en reduktion af de budgetsatte vikarmidler. </P>  \r\n\r\n<P>Det kan altså lade sig gøre med en vis smidighed. Det sker bare ikke alle  \r\n\r\n steder. </P>  \r\n\r\n<P>Ved de seneste overenskomstforhandlinger har flere og flere  \r\n\r\n lønmodtagergrupper fået fuld løn under barsel. </P>  \r\n\r\n<P>Det gør sig f.eks. gældende inden for hele den offentlige sektor og blandt  \r\n\r\n visse større private arbejdsgivere - for så vidt angår funktionærerne. </P>  \r\n\r\n<P>Da staten fortsat refunderer arbejdsgiver barseldagpenge, burde en  \r\n\r\n ordentlig arbejdsgiver som konsekvens af, at den fulde løn er gennemført ved  \r\n\r\n overenskomstforhandlingerne, ansætte barselvikarer. </P>  \r\n\r\n<P>Det er imidlertid langtfra tilfældet. Mange også offentlige arbejdsgivere  \r\n\r\n overlader det til det efterladte personale at udfylde den tomme stilling.  \r\n\r\n Andre steder har man en vis kvote for barselorlov med fuld vikardækning med  \r\n\r\n den følge, at hvis man føder i anden halvdel af året, er det bare ærgerligt  \r\n\r\n for ens kolleger. </P>  \r\n\r\n<P>Som bilag til beslutningsforslaget er optrykt Ligestillingsrådets  \r\n\r\n pressemeddelelse af 2. maj 1990, hvoraf det tydeligt fremgår, at den  \r\n\r\n manglende vikardækning er et stort problem og efter rådets opfattelse i strid  \r\n\r\n med ligebehandlingsloven. </P>  \r\n\r\n<P>De sidste overenskomstforhandlinger viste endvidere, hvor svært det er for  \r\n\r\n organisationerne at få forhandlet sig frem til fuld løn under barsel, en  \r\n\r\n vanskelighed, der dels skyldes manglende solidaritet på tværs af  \r\n\r\n organisationerne, dels skyldes modvilje fra arbejdsgiverside. </P>  \r\n\r\n<P>Forslagsstillerne ønsker ikke med forslaget at gribe ind i  \r\n\r\n overenskomstforhandlingerne, men vil på den anden side ikke overlade det  \r\n\r\n ganske til tilfældighederne, hvad der skal ske efter den 1. april 1997. </P>  \r\n\r\n<P>Det danske arbejdsmarked er mangfoldigt. Udvalget skal derfor foreslå  \r\n\r\n flere modeller, som kan danne udgangspunkt for de kommende decentrale  \r\n\r\n overenskomstforhandlinger. </P>  \r\n\r\n<P>Situationen inden for staten adskiller sig således markant fra forholdene  \r\n\r\n inden for amtskommuner og kommuner. Tilsvarende er der mange forskellige  \r\n\r\n variationer inden for den private sektor. </P>  \r\n\r\n<P>På områder, hvor der ikke er overenskomstmæssig dækning for barselorlov,  \r\n\r\n kunne man forestille sig en fælles fond, hvor alle arbejdsgivere inden for  \r\n\r\n disse områder indbetaler et vist beløb pr. lønmodtager. </P>  \r\n\r\n<P>Forskellen mellem barseldagpenge og den fulde løn kunne herefter dækkes af  \r\n\r\n denne fond. </P>  \r\n\r\n<P>Ligestillingsrådet </P>  \r\n\r\n<P> <B>Bilag </B></P>  \r\n\r\n<P>Ligestillingsrådets pressemeddelelse af 2. maj 1990 om manglende  \r\n\r\n vikardækning under barsel </P>  \r\n\r\n<P>PRESSEMEDDELELSE </P>  \r\n\r\n<P> <I>Ligestillingsrådet: Manglende vikardækning under barsel er en  \r\n\r\n overtrædelse af ligebehandlingsloven</I>  </P>  \r\n\r\n<P>Indførelse af fuld løn under barsel på de offentlige arbejdspladser har  \r\n\r\n tilsyneladende medført, at problemet med manglende vikardækning er vokset.  \r\n\r\n</P>  \r\n\r\n<P>Stadig flere kvindearbejdspladser får problemer, fordi offentlige  \r\n\r\n arbejdsgivere ikke ansætter vikarer for medarbejdere, der er på barselsorlov.  \r\n\r\n Dette fremgår bl.a. af en stærk stigning i antallet af henvendelser til  \r\n\r\n Ligestillingsrådet fra ansatte i kommuner og amter. Samtlige henvendelser  \r\n\r\n udtrykker frygt for, at yngre kvinders position på arbejdsmarkedet er ved at  \r\n\r\n blive stærkt forringet, og de allerfleste henvendelser kommer fra  \r\n\r\n kvindefagene, der føler sig meget presset af de arbejdsforhold, der er følgen  \r\n\r\n af manglende vikardækning. </P>  \r\n\r\n<P>Ligestillingsrådet mener nu, at der er tale om indirekte diskrimination,  \r\n\r\n som er forbudt iflg. ligebehandlingsloven, da den manglende vikardækning især  \r\n\r\n rammer kvinder. Mænd tager stadig kun barselsorlov i yderst begrænset omfang,  \r\n\r\n og derfor er der en &#187;kønsskæv effekt&#171; af den manglende  \r\n\r\n vikardækning, som altså kan være udtryk for indirekte diskrimination. </P>  \r\n\r\n<P>Hvis den kønsskæve effekt er sagligt begrundet, kan man ifølge loven ikke  \r\n\r\n tale om indirekte diskrimination, men der er ingen saglig begrundelse for  \r\n\r\n ikke at ansætte vikarer, udtaler Rådet. Pengene til vikardækning er jo  \r\n\r\n allerede til stede, de bruges bare til andre formål. </P>  \r\n\r\n<P>Ligestillingsrådet mener, at den lønrefusion, som de offentlige  \r\n\r\n arbejdsgivere modtager, når en medarbejder går på barselsorlov, i mange  \r\n\r\n tilfælde forsvinder i de slunkne kasser for at bruges til andre formål. Og  \r\n\r\n den del af lønstigningerne, som i forbindelse med overenskomstforhandlingerne  \r\n\r\n blev afsat til at sikre fuld løn under barsel, går tilsyneladende ofte samme  \r\n\r\n vej, bl.a. bruges pengene til at sikre medarbejdere i faste stillinger mod  \r\n\r\n afskedigelser i en nedskæringstid. </P>  \r\n\r\n<P>Grethe Fenger Møller </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/02/1996"
        },
        {
            "displayName": "Accession",
            "displayValue": "19951BA00108"
        },
        {
            "displayName": "Entydig dokumentidentifikation",
            "displayValue": "CL000108"
        },
        {
            "displayName": "Dato for førstegangsindlæggelse",
            "displayValue": "29/02/1996"
        },
        {
            "displayName": "Dato for indlæggelse",
            "displayValue": "29/02/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "108"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}