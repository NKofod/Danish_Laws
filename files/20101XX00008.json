{
    "id": 133619,
    "title": "Skriftlig fremsættelse (6. oktober 2010) - L 4",
    "documentTypeId": "380",
    "isSagsforlobPeriodValid": true,
    "shortName": "2010/1 SF.L L 4",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (6. oktober 2010)</p>\r\n<p class=\"Fremsaetter\">\r\n   <span class=\"Bold\">Justitsministeren</span> (Lars Barfoed)</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov om ændring af lov om retsafgifter (Sagsomkostninger til statskassen ved afgiftsfritagelse på grund af retshjælpsforsikringsdækning, opgørelse af sagens værdi i lejesager m.v.)</p>\r\n<p class=\"ForslagsNummer\">(Lovforslag nr. L 4)</p>\r\n<p class=\"TekstGenerel\">Formålet med lovforslaget er at gennemføre forskellige mindre tilpasninger af retsafgiftslovens regler.</p>\r\n<p class=\"TekstGenerel\">Lovforslaget går <span class=\"Italic\">for det første</span> ud på at indføre regler om den tabende parts betaling af sagsomkostninger til statskassen, når den vindende part har været fritaget for betaling af retsafgift, fordi denne part opfylder de økonomiske betingelser for fri proces og har en retshjælpforsikring, der dækker omkostninger ved sagen.</p>\r\n<p class=\"TekstGenerel\">Det foreslås, at sagsomkostningerne i et sådant tilfælde skal fastsættes, som om der ikke var afgiftsfritagelse, herunder – som noget nyt – et skønsmæssigt fastsat beløb svarende til de afgifter, der skulle have været betalt.</p>\r\n<p class=\"TekstGenerel\">Dette svarer til, hvad der gælder, når den vindende part har været fritaget for betaling af retsafgift, fordi denne part har haft fri proces under sagen.</p>\r\n<p class=\"TekstGenerel\">Denne del af lovforslaget har således til formål at fjerne den forskel, der i dag, uden at det har været tilsigtet, er mellem de sagsomkostninger, den tabende part skal betale, afhængig af om den vindende part (som opfylder de økonomiske betingelser for fri proces) har retshjælpsforsikringsdækning eller ej.</p>\r\n<p class=\"TekstGenerel\">Denne forskel kan illustreres ved følgende eksempler:</p>\r\n<p class=\"Liste1\">\r\n   <span class=\"Liste1Nr\">–</span> Hvis sagsøgeren ikke opfylder de økonomiske betingelser for fri proces, skal sagsøgeren som udgangspunkt betale retsafgift for sagens anlæg og for hovedforhandlingen. Hvis sagsøgeren vinder sagen, skal sagsøgte som udgangspunkt betale sagsomkostninger til sagsøgeren, herunder et beløb svarende til de retsafgifter, som sagsøgeren har betalt.</p>\r\n<p class=\"Liste1\">\r\n   <span class=\"Liste1Nr\">–</span> Hvis sagsøgeren har fået bevilget fri proces, er sagsøgeren fritaget for at betale retsafgift for sagens anlæg og hovedforhandlingen. Hvis sagsøgeren vinder sagen, skal sagsøgte betale sagsomkostninger, som om sagsøgeren ikke havde fri proces, herunder som udgangspunkt et beløb svarende til de retsafgifter, som skulle have været betalt, hvis sagsøgeren ikke havde haft fri proces. Sagsomkostningerne skal i givet fald betales til statskassen.</p>\r\n<p class=\"Liste1\">\r\n   <span class=\"Liste1Nr\">–</span> Hvis sagsøgeren opfylder de økonomiske betingelser for fri proces og samtidig har en retshjælpsforsikring, der dækker omkostninger ved sagen, er sagsøgeren fritaget for at betale retsafgift for sagens anlæg og hovedforhandlingen, selv om sagsøgeren ikke har fået bevilget – og som udgangspunkt ikke kan få bevilget – fri proces. Hvis sagsøgeren vinder sagen, skal sagsøgte som udgangspunkt betale sagsomkostninger til sagsøgeren, men kun i det omfang sagsøgeren og dennes forsikringsselskab har afholdt udgifter, og sagsøgte skal således efter de gældende regler ikke betale noget beløb svarende til de retsafgifter, der skulle have været betalt, hvis sagsøgeren ikke havde været fritaget for at betale retsafgifter. Med lovforslaget foreslås det, at sagsøgte fremover i givet fald også skal betale et beløb til statskassen svarende til de retsafgifter, der skulle have været betalt, hvis sagsøgeren ikke havde været fritaget for at betale retsafgifter.</p>\r\n<p class=\"TekstGenerel\">Lovforslaget går <span class=\"Italic\">for det andet</span> ud på at medtage sager i henhold til almenlejeloven i reglerne om opgørelsen af sagens værdi i lejesager.</p>\r\n<p class=\"TekstGenerel\">Hermed sikres, at der gælder samme regler om opgørelsen af sagens værdi i lejesager, uanset om lejemålet er omfattet af lejeloven, erhvervslejeloven eller almenlejeloven.</p>\r\n<p class=\"TekstGenerel\">Denne del af lovforslaget har således til formål at fjerne den forskel, der i dag, uden at det har været tilsigtet, er mellem den retsafgift, der skal betales, afhængig af om retssagen vedrører et lejemål omfattet af almenlejeloven eller af lejeloven eller erhvervslejeloven.</p>\r\n<p class=\"TekstGenerel\">Lovforslaget indeholder endelig nogle konsekvensændringer som følge af den nye selskabslov, som følge af nye regler i konkursloven om rekonstruktionsbehandling og som følge af indførelsen af digital tinglysning i tingbogen.</p>\r\n<p class=\"TekstGenerel\">Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2010/1 LF 4",
            "stateLabel": "Vedtaget",
            "references": [
                {
                    "shortName": "2010/1 SF.L L 4",
                    "title": "Skriftlig fremsættelse (6. oktober 2010) - L 4",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 133619,
                    "eliUri": "/eli/ft/20101XX00008",
                    "externalLink": ""
                },
                {
                    "shortName": "2010/1 LSF 4",
                    "title": "Forslag til Lov om ændring af lov om retsafgifter\\n(Sagsomkostninger til statskassen ved afgiftsfritagelse på grund af retshjælpsforsikringsdækning, opgørelse af sagens værdi i lejesager m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 133698,
                    "eliUri": "/eli/ft/201012L00004",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20101/lovforslag/l4/index.htm"
                },
                {
                    "shortName": "2010/1 BTL 4",
                    "title": "Betænkning over Forslag til lov om ændring af lov om retsafgifter\\n(Sagsomkostninger til statskassen ved afgiftsfritagelse på grund af retshjælpsforsikringsdækning, opgørelse af sagens værdi i lejesager m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 134605,
                    "eliUri": "/eli/ft/201014L00215",
                    "externalLink": ""
                },
                {
                    "shortName": "2010/1 LSV 4",
                    "title": "Forslag til Lov om ændring af lov om retsafgifter\\n(Sagsomkostninger til statskassen ved afgiftsfritagelse på grund af retshjælpsforsikringsdækning, opgørelse af sagens værdi i lejesager m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 134727,
                    "eliUri": "/eli/ft/201013L00004",
                    "externalLink": ""
                },
                {
                    "shortName": "LOV nr 1550 af 21/12/2010",
                    "title": "Lov om ændring af lov om retsafgifter\\n(Sagsomkostninger til statskassen ved afgiftsfritagelse på grund af retshjælpsforsikringsdækning, opgørelse af sagens værdi i lejesager m.v.)",
                    "presentationName": "Ændringslov",
                    "documentTypeId": 20,
                    "documentId": 134899,
                    "eliUri": "/eli/lta/2010/1550",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "07/10/2010"
        },
        {
            "displayName": "Accession",
            "displayValue": "20101XX00008"
        },
        {
            "displayName": "Entydig dokumentidentifikation",
            "displayValue": "AA005660"
        },
        {
            "displayName": "Dato for førstegangsindlæggelse",
            "displayValue": "07/10/2010"
        },
        {
            "displayName": "Dato for indlæggelse",
            "displayValue": "07/10/2010"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 4"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}