{
    "id": 105980,
    "title": "1985 BSF 20   FORSLAG TIL FOLKETINGSBESLUTNING OM STATSSTØTTE TIL MEDBORGERHUSE,   UNGDOMSHUSE M.V. ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 20",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 20 </P>  \r\n\r\n<P></P>  \r\n\r\n<P>Forslag til folketingsbeslutning om statsstøtte til medborgerhuse,  \r\n\r\n ungdomshuse m.v. </P>  \r\n\r\n<P></P>  \r\n\r\n<P>Fremsat af Ingerlise Koefoed (SF) Carsten Andersen (SF) Alice Faber (SF)  \r\n\r\n Birthe Hansen (SF) Ebba Strange (SF). </P>  \r\n\r\n<P></P>  \r\n\r\n<P>den 15. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag om </P>  \r\n\r\n<P>statsstøtte efter ansøgning til medborgerhuse, ungdomshuse m.v. </P>  \r\n\r\n<P>etableret og drevet af kommuner, foreninger, grupper og folkelige </P>  \r\n\r\n<P>bevægelser. </P>  \r\n\r\n<P>Lovforslaget udformes efter følgende retningslinjer: </P>  \r\n\r\n<P>Tilskuddet skal udgøre 30 pct. af etableringsudgifterne og 30 pct. af </P>  \r\n\r\n<P>driftsudgifterne op til 300.000 kr. og 20 pct. af resten af </P>  \r\n\r\n<P>driftsudgifterne. Huset kan være åbent for alle aldersgrupper, men </P>  \r\n\r\n<P>der skal også kunne ydes støtte til specielle ungdomshuse, til </P>  \r\n\r\n<P>kvindehuse og til huse for indvandrere/flygtninge. </P>  \r\n\r\n<P>Fra lovens ikrafttrædelsestidspunkt afsættes 3 mill. kr. årligt på </P>  \r\n\r\n<P>finansloven til støtte til medborgerhuse, ungdomshuse m.v. Ikke </P>  \r\n\r\n<P>forbrugte midler kan overføres til næste finansår. </P>  \r\n\r\n<P>Ministeren for kulturelle anliggender nedsætter et udvalg, der skal </P>  \r\n\r\n<P>fordele støtten og følge udviklingen inden for området. Til </P>  \r\n\r\n<P>udvalget knyttes en konsulent, der kan bistå ved driften af </P>  \r\n\r\n<P>husene. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>I årene siden 1960erne har der i befolkningen været bred interesse </P>  \r\n\r\n<P>for at etablere medborgerhuse som en slags udbygning eller </P>  \r\n\r\n<P>alternativ til de kulturaktiviteter, der finder sted i mere </P>  \r\n\r\n<P>etableret form på bibliotekerne, under fritidsundervisningen m.v. </P>  \r\n\r\n<P>Behovet for selv at planlægge, selv at definere rammerne, selv at </P>  \r\n\r\n<P>være aktivt medskabende er stort i en tid, der i øvrigt er præget </P>  \r\n\r\n<P>af større og større mekanisering både af arbejdslivet og af </P>  \r\n\r\n<P>fritidslivet, og hvor den enkelte familie på grund af lang afstand </P>  \r\n\r\n<P>fra kulturelle tilbud ofte er henvist til kulturudtryk, som kan </P>  \r\n\r\n<P>fås gennem radio, TV og hjemmevideo. </P>  \r\n\r\n<P>Medborgerhuse bør principielt være åbne for alle aldersgrupper og </P>  \r\n\r\n<P>omfatte et meget bredt spekter af aktiviteter og </P>  \r\n\r\n<P>aktivitetsmuligheder. Der er imidlertid i ungdomsåret fra grupper </P>  \r\n\r\n<P>af unge fremlagt meget velbegrundede forslag om oprettelse af </P>  \r\n\r\n<P>specielle ungdomshuse, planlagt og styret af de unge selv - </P>  \r\n\r\n<P>forslag, som socialistisk folkeparti kan støtte, ligesom vi i </P>  \r\n\r\n<P>øvrigt ikke vil se bort fra, at andre befolkningsgrupper kan have </P>  \r\n\r\n<P>behov for helt egne huse med særlige samværs- og </P>  \r\n\r\n<P>aktivitetsmuligheder. </P>  \r\n\r\n<P>Der findes allerede landet over en del medborgerhuse af forskellig </P>  \r\n\r\n<P>form og indhold og med forskellig administrativ og økonomisk </P>  \r\n\r\n<P>struktur. Men dels kan den almindelige afmatning ikke mindst på </P>  \r\n\r\n<P>kommunalt plan betyde, at husenes muligheder for at fungere </P>  \r\n\r\n<P>tilfredsstillende hæmmes, dels er der en del steder meget aktive </P>  \r\n\r\n<P>&#187;husgrupper&#171;, som i årevis forgæves har søgt kommunal støtte til  \r\n\r\n</P>  \r\n\r\n<P>deres projekt, og for hvem en statsstøtte ville være en fin </P>  \r\n\r\n<P>mulighed for at gennemføre deres ideer. </P>  \r\n\r\n<P>Hertil kommer, at der vil være ny beskæftigelse i etableringsfasen, </P>  \r\n\r\n<P>hvad enten huset skal bygges som nyt eller man, som det er mest </P>  \r\n\r\n<P>almindeligt, får mulighed for at ombygge og renovere en ældre </P>  \r\n\r\n<P>bygning. </P>  \r\n\r\n<P>Det er forslagsstillernes opfattelse, at støtten skal ydes efter det </P>  \r\n\r\n<P>princip, der almindeligvis kaldes hjælp til selvhjælp, og som </P>  \r\n\r\n<P>findes bl.a. i museumsloven. </P>  \r\n\r\n<P>Den foreslåede driftstilskudsgraduering betyder, at de kommuner, </P>  \r\n\r\n<P>grupper o.lign., der selv kan skaffe færrest penge til driften, </P>  \r\n\r\n<P>får det forholdsmæssigt største tilskud. Dette vil især have </P>  \r\n\r\n<P>betydning for ikke-kommunale initiativtagere. Et eventuelt </P>  \r\n\r\n<P>kommunalt tilskud til et ikke-kommunalt indgår i beregningen af </P>  \r\n\r\n<P>statstilskuddet. </P>  \r\n\r\n<P>Det er ikke hensigten med forslaget at pålægge kommuner og andre </P>  \r\n\r\n<P>pligt til at oprette og drive medborgerhuse. </P>  \r\n\r\n<P>Nærværende forslag til folketingsbeslutning er en delvis </P>  \r\n\r\n<P>genfremsættelse af et tidligere fremsat forslag til </P>  \r\n\r\n<P>folketingsbeslutning om statsstøtte til medborgerhuse af Ingerlise </P>  \r\n\r\n<P>Koefoed (SF) m.fl. jfr. Folketingstidende 1983-84 (2. samling), </P>  \r\n\r\n<P>forhandlingerne sp. 2104 og sp. 4288 samt tillæg A sp. 3153. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00020"
        },
        {
            "displayName": "Entydig dokumentidentifikation",
            "displayValue": "CL005618"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "20"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}