{
    "id": 55175,
    "title": "Datasammenskrivning af lov om autorisation af elektroinstallatører m.v. ",
    "documentTypeId": "40",
    "isSagsforlobPeriodValid": false,
    "shortName": "DSK nr 4014 af 01/07/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Datasammenskrivning af lov om autorisation af  \r\n\r\n elektroinstallatører m.v. </H1>  \r\n\r\n<P></P>  \r\n\r\n<P CLASS=SUB-TITLE>Denne datasammenskrivning omfatter lov nr. 196 af 7. juni  \r\n\r\n 1958 om autorisation af elektroinstallatører m.v. med de ændringer, der  \r\n\r\n følger af lov nr. 561 af 21. december 1972. </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1 </B> </P>  \r\n\r\n<P>Denne lov omfatter arbejder ved installering, montering, reparation o.lign  \r\n\r\n af anlæg, genstande og apparater, herunder montage- og brugsgenstande, til  \r\n\r\n produktion, fordeling og udnyttelse af elektricitet (stærkstrøm), dog bortset  \r\n\r\n fra arbejder ved apparater samt bevægelige og transportable ledninger, når  \r\n\r\n disse ikke, medens arbejdet udføres, er forbundet med fast oplagte  \r\n\r\n installationer. Uden for loven falder ligeledes reparation af elektrisk  \r\n\r\n materiel, for så vidt arbejdet udføres af producenter af sådant materiel.  \r\n\r\n</P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> </P>  \r\n\r\n<P>De af denne lov omfattede arbejder må kun udføres af personer, der har  \r\n\r\n bestået en af ministeren for offentlige arbejder godkendt prøve for  \r\n\r\n elektroinstallatører, jfr. dog § 15. </P>  \r\n\r\n<P>Arbejder ved fast oplagte forbrugerinstallationer og ved dermed forbundne  \r\n\r\n apparatet og ledninger må derhos, for så vidt de ikke tilhører ejeren af  \r\n\r\n elektricitetsforsyningsanlægget, kun udføres af personer, der har opnået  \r\n\r\n autorisation som elektroinstallatør, jfr. dog §§ 3, stk. 2, 14 og 15, stk. 2.  \r\n\r\n</P>  \r\n\r\n<P>Hvor forholdene særlig taler derfor, kan ministeren for offentlige  \r\n\r\n arbejder efter forhandling med elektricitetsrådet dispensere fra den i stk. 1  \r\n\r\n anførte betingelse. </P>  \r\n\r\n<P>I det omfang det er nødvendigt for at gennemføre regler fastsat af De  \r\n\r\n europæiske Fællesskaber, kan ministeren for offentlige arbejder fastsætte  \r\n\r\n bestemmelser om, at personer, der har drevet tilsvarende virksomhed i et  \r\n\r\n andet medlemsland, og som råder over det nødvendige kendskab til de danske  \r\n\r\n installationsforskrifter, er fritaget for at aflægge prøver. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3 </B> </P>  \r\n\r\n<P>De i § 2 omhandlede autorisationer gives af ledelsen for de enkelte  \r\n\r\n elektricitetsforsyningsanlæg. Når en ansøger, der angiver at ville drive  \r\n\r\n erhvervsmæssig elektroinstallatørvirksomhed og derhos i henhold til § 4 har  \r\n\r\n krav på autorisation, fremsætter begæring derom, skal autorisationen  \r\n\r\n udfærdiges som gældende for hele det pågældende forsyningsområde og  \r\n\r\n omfattende samtlige arbejder, som loven angår. Ministeren for offentlige  \r\n\r\n arbejder kan dog, uanset bestemmelsen i stk. 1, bemyndige stats- og kommunale  \r\n\r\n institutioner, der råder over personale med de fornødne tekniske  \r\n\r\n kvalifikationer, til at lade de arbejder inden for deres egne installationer  \r\n\r\n og anlæg, som ellers er forbeholdt autoriserede elektroinstallatører, udføre  \r\n\r\n af personer, som er ansat i vedkommende institutioner og har bestået en i  \r\n\r\n henhold til § 2, stk. 1, godkendt prøve for elektroinstallatører. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4 </B> </P>  \r\n\r\n<P>Enhver, som har bestået en godkendt prøve for elektroinstallatører eller  \r\n\r\n har opnået dispensation efter § 2, stk. 3, eller som er fritaget for prøve  \r\n\r\n efter de bestemmelser, der er fastsat i medfør af § 2, stk. 4, kan kræve sig  \r\n\r\n autoriseret som elektroinstallatør, jfr. dog § 5, når han endvidere </P>  \r\n\r\n<UL CLASS=PLAIN-LIST>  \r\n\r\n<LI>1) inden for vedkommende elektricitetsforsyningsanlægs forsyningsområde  \r\n\r\n har fast værksted samt kontor med telefon, jfr. § 11, </LI>  \r\n\r\n<LI>2) som sikkerhed for den forsvarlige udførelse af de ham overdragne  \r\n\r\n arbejder deponerer et af vedkommende ledelse generelt fastsat beløb eller  \r\n\r\n stiller en efter ledelsens skøn betryggende sikkerhed for, at et sådant beløb  \r\n\r\n er til rådighed, </LI>  \r\n\r\n<LI>3) kan dokumentere inden for de sidste 5 år at have haft mindst 1 års  \r\n\r\n teknisk arbejde i branchen såfremt der er forløbet 5 år fra den dag, han  \r\n\r\n bestod installatørprøven, og </LI>  \r\n\r\n<LI>4) ikke er ude af rådighed over sit bo. </LI>  \r\n\r\n</UL>  \r\n\r\n<P>Den, der er i besiddelse af en gyldig og ubegrænset autorisation som  \r\n\r\n elektroinstallatør ved eet elektricitetsforsyningsanlæg, skal alene opfylde  \r\n\r\n kravet om sikkerhedsstillelse for at opnå tilsvarende autorisation ved andre  \r\n\r\n elektricitetsforsyningsanlæg, jfr. dog § 5. </P>  \r\n\r\n<P>I det omfang det er nødvendigt for at gennemføre regler fastsat af De  \r\n\r\n europæiske Fællesskaber om udveksling af tjenesteydelser, kan ministeren for  \r\n\r\n offentlige arbejder fastsætte bestemmelser om, at personer, der driver  \r\n\r\n tilsvarende virksomhed i et andet medlemsland, fritages for at opfylde kravet  \r\n\r\n i stk. 1, nr. 1. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5 </B> </P>  \r\n\r\n<P>Uanset om en person opfylder betingelserne i § 4 for at kunne kræve sig  \r\n\r\n autoriseret som elektroinstallatør, skal vedkommende ledelse kunne nægte  \r\n\r\n autorisation, såfremt ansøgeren inden for de sidste 3 år er straffet for  \r\n\r\n overtrædelse af stærkstrømsreglementet eller nærværende lov eller  \r\n\r\n bestemmelser udstedt i henhold til nærværende lov. Samme virkning har straf,  \r\n\r\n der for forseelser i forbindelse med elektriske installationer er idømt inden  \r\n\r\n for de sidste 3 år i medfør af § 9 i lov nr. 151 af 7. maj 1937 om tekniske  \r\n\r\n installationer, og straf, der i samme tidsrum er idømt i medfør af § 5 i  \r\n\r\n lovbekendtgørelse nr. 356 af 30. juli 1949 om elektriske stærkstrømsanlæg.  \r\n\r\n</P>  \r\n\r\n<P>Den der efter tidligere at have været autoriseret har mistet sin  \r\n\r\n autorisation på grund af et af de i § 8, stk. 3, eller § 9, stk. 2,  \r\n\r\n omhandlede forhold, skal ligeledes ikke have noget krav på fornyet  \r\n\r\n autorisation. For så vidt retten til at udføre arbejder, som omfattes af  \r\n\r\n denne lov, er frataget ham af elektricitetsrådet, kan han kun med dettes  \r\n\r\n samtykke på ny autoriseres. </P>  \r\n\r\n<P>Har ansøgeren drevet tilsvarende virksomhed i et andet medlemsland inden  \r\n\r\n for De europæiske Fællesskaber, anvendes stk. 1 og stk. 2, 1. pkt.,  \r\n\r\n tilsvarende på overtrædelser af dette lands installationsforskrifter og på  \r\n\r\n fratagelse af autorisation i dette land. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6 </B> </P>  \r\n\r\n<P>Beslutninger af ledelser for elektricitetsforsyningsanlæg, hvorved en  \r\n\r\n ansøgt autorisation nægtes eller begrænses, skal være ledsaget af en  \r\n\r\n begrundelse og kan, når betingelserne i § 4 ikke er opfyldt samt i de i § 5  \r\n\r\n omhandlede tilfælde, af vedkommende ansøger påklages til ministeren for  \r\n\r\n offentlige arbejder. </P>  \r\n\r\n<P>Klage skal ske inden 8 uger efter, at den pågældende afgørelse er meddelt  \r\n\r\n ansøgeren ved forkyndelse eller anbefalet brev. </P>  \r\n\r\n<P>Ansøgeren skal samtidig med meddelelsen om afgørelsen gøres bekendt med  \r\n\r\n sin klageret og med klagefristen. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7 </B> </P>  \r\n\r\n<P>Såfremt en installatør ophører med at opfylde de i § 4, stk. 1, nr. 1) og  \r\n\r\n 4), fastsatte betingelser, bortfalder enhver ham meddelt autorisation. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8 </B> </P>  \r\n\r\n<P>Enhver installatør bærer ansvaret for det af ham anvendte personales  \r\n\r\n duelighed og pålidelighed. </P>  \r\n\r\n<P>Er utilfredsstillende arbejde udført af en autoriseret installatør eller  \r\n\r\n af det personale, for hvilket han er ansvarlig, kan den ledelse, der har  \r\n\r\n meddelt autorisationen, træffe beslutning om anvendelse af det af  \r\n\r\n installatøren deponerede beløb til skadesløsholdelse af vedkommende  \r\n\r\n elektricitetsværk eller elektricitetsselskab for udgifter, der måtte være  \r\n\r\n påført samme som følge af installatørens mangelfulde arbejde. Det deponerede  \r\n\r\n beløb bliver derefter inden udløbet af en af ledelsen fastsat frist på ny at  \r\n\r\n bringe op på sin oprindelige størrelse. Sker dette ikke, kan autorisationen  \r\n\r\n suspenderes, og har indbetaling af depositum ikke fundet sted inden et års  \r\n\r\n forløb, bortfalder autorisationen endeligt. </P>  \r\n\r\n<P>Når den ledelse, der har meddelt en autorisation, finder, at en  \r\n\r\n installatør har udvist grov eller gentagen forsømmelighed ved udførelsen af  \r\n\r\n installationsarbejder, eller at han har gjort sig skyldig i grov eller  \r\n\r\n gentagen overtrædelse af de af ledelsen i medfør af § 11 udfærdigede  \r\n\r\n ordensmæssige forskrifter, kan den pågældende ledelse tilbagekalde  \r\n\r\n autorisationen på tid fra 1 til 5 år eller indtil videre. </P>  \r\n\r\n<P>En given autorisation kan endvidere tilbagekaldes af vedkommende ledelse,  \r\n\r\n når en autoriseret installatør i et tidsrum af 5 år ikke har udført  \r\n\r\n installationsarbejder inden for det pågældende forsyningsområde. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9 </B> </P>  \r\n\r\n<P>Elektricitetsrådet er berettiget til at undersøge eller lade undersøge,  \r\n\r\n hvorvidt installatører udfører de dem overdragne arbejder på  \r\n\r\n tilfredsstillende måde. </P>  \r\n\r\n<P>Hvis en installatør af elektricitetsrådet findes skyldig i grov eller  \r\n\r\n gentagen forsømmelighed ved udførelsen af installationsarbejder, kan rådet på  \r\n\r\n tid fra 1 til 5 år eller indtil videre fratage installatøren retten til at  \r\n\r\n udføre arbejder, som omfattes af denne lov. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10 </B> </P>  \r\n\r\n<P>De i henhold til § 8, stk. 3, og § 9, stk. 2, trufne beslutninger kan af  \r\n\r\n installatøren indbringes for domstolene inden 8 uger efter, at den pågældende  \r\n\r\n beslutning er meddelt ham ved forkyndelse eller anbefalet brev. Sagsanlæg har  \r\n\r\n opsættende virkning, men retten kan ved kendelse bestemme, at installatøren  \r\n\r\n under sagens behandling ikke må udøve virksomhed, som omfattes af denne lov.  \r\n\r\n</P>  \r\n\r\n<P>De i henhold til § 8, stk. 4, af ledelser for elektricitetsforsyningsanlæg  \r\n\r\n trufne beslutninger kan af vedkommende installatør påklages til ministeren  \r\n\r\n for offentlige arbejder. </P>  \r\n\r\n<P>Klage skal ske inden 8 uger efter, den pågældende beslutning er meddelt  \r\n\r\n vedkommende installatør ved forkyndelse eller anbefalet brev. </P>  \r\n\r\n<P>Installatøren skal samtidig med meddelelsen om en i henhold til § 8, stk.  \r\n\r\n 3, eller § 9, stk. 2, truffen beslutning gøres bekendt med sin ret til at  \r\n\r\n indbringe beslutningen for domstolene og med den for sagsanlæg fastsatte  \r\n\r\n frist. </P>  \r\n\r\n<P>Når beslutning er truffet i henhold til § 8, stk. 4, skal installatøren  \r\n\r\n samtidig med meddelelsen herom gøres bekendt med sin klageret og med  \r\n\r\n klagefristen. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11 </B> </P>  \r\n\r\n<P>Ledelsen for de enkelte elektricitetsforsyningsanlæg kan under iagttagelse  \r\n\r\n af den bestående lovgivnings og stærkstrømsreglementets bestemmelser i et  \r\n\r\n reglement fastsætte nærmere ordensmæssige forskrifter for udførelsen af de  \r\n\r\n arbejder inden for det pågældende forsyningsområde, hvortil autorisation i  \r\n\r\n henhold til nærværende lov udkræves. I sådanne forskrifter skal fastsættes  \r\n\r\n bestemmelser om installatørværksteders indretning og udstyr. Ministeren for  \r\n\r\n offentlige arbejder udfærdiger efter forhandling med de interesserede  \r\n\r\n organisationer vejledende forskrifter for de minimumskrav, der til enhver tid  \r\n\r\n bør stilles til installatørværksteders indretning og forsyning med  \r\n\r\n instrumenter og hjælpeværktøjer. </P>  \r\n\r\n<P>Spørgsmålet om, hvorvidt en ordensmæssig bestemmelse med føje er optaget i  \r\n\r\n et i medfør af stk. 1 udfærdiget reglement, kan forelægges for ministeren for  \r\n\r\n offentlige arbejder, der endeligt afgør sagen. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12 </B> </P>  \r\n\r\n<P>Enhver, der uden i medfør af nærværende lov at være berettiget dertil  \r\n\r\n udfører arbejde ved noget af loven omfattet anlæg m.v., straffes med bøder.  \r\n\r\n På samme måde straffes den, der lader de nævnte arbejder udføre af personer,  \r\n\r\n som ikke efter loven er berettiget dertil. </P>  \r\n\r\n<P>Overtrædelse af de i henhold til § 11 udfærdigede ordensmæssige  \r\n\r\n forskrifter straffes med bøder. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13 </B> </P>  \r\n\r\n<P>Ledelserne for de enkelte elektricitetsforsyningsanlæg har pligt til at  \r\n\r\n holde elektricitetsrådet løbende underrettet om alle af vedkommende ledelse  \r\n\r\n trufne beslutninger om suspension eller tilbagekaldelse af autorisationer  \r\n\r\n samt om ethvert tilfælde, hvor det kommer til vedkommende ledelses kundskab,  \r\n\r\n at en under forsyningsområdet autoriseret installatør er straffet for  \r\n\r\n overtrædelse af installatørlovgivningen eller stærkstrømsreglementet, eller  \r\n\r\n at han ikke længere opfylder betingelserne for at vedblive at være  \r\n\r\n autoriseret, jfr. § 7. </P>  \r\n\r\n<P>Elektricitetsrådet fører et register over de i stk. 1 omhandlede  \r\n\r\n indberetninger samt over de af rådet i medfør af § 9 trufne beslutninger.  \r\n\r\n Oplysninger om registrets indhold må ikke uden ministeren for offentlige  \r\n\r\n arbejders samtykke meddeles andre end elektricitetsværkstedsledelser og  \r\n\r\n elektroinstallatører, der af elektricitetsrådet skønnes at have retlig  \r\n\r\n interesse i at blive bekendt med, hvad der er registreret om de pågældende  \r\n\r\n selv. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14 </B> </P>  \r\n\r\n<P>Ministeren for offentlige arbejder er bemyndiget til at udfærdige  \r\n\r\n overgangsbestemmelser. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15 </B> </P>  \r\n\r\n<P>Lov nr. 151 af 7. maj 1937 ophæves, for så vidt angår elektriske anlæg,  \r\n\r\n ledninger og apparater. Endvidere ophæves § 5 i lovbekendtgørelse nr. 356 af  \r\n\r\n 30. juli 1949 om elektriske stærkstrømsanlæg. </P>  \r\n\r\n<P>De efter den hidtidige lovgivning og de i medfør af samme udfærdigede  \r\n\r\n overgangsbestemmelser gældende bemyndigelser til at udføre elektriske  \r\n\r\n installationer vedbliver at have gyldighed i samme omfang som hidtil, indtil  \r\n\r\n de ændres eller tilbagekaldes i medfør af bestemmelser i denne lov. Det samme  \r\n\r\n gælder de i medfør af § 4, stk. 2 i lov nr. 151 af 7. maj 1937 udfærdigede  \r\n\r\n reglementariske, ordensmæssige bestemmelser vedrørende elektriske  \r\n\r\n installationer, dog kun for så vidt de ikke er uforenelige med bestemmelser i  \r\n\r\n nærværende lov. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16 </B> </P>  \r\n\r\n<P>Denne lov gælder ikke for Grønland, men kan ved kongelig anordning sættes  \r\n\r\n i kraft også for denne landsdel med de fornødne lempelser. </P>  \r\n\r\n<P>Loven træder i kraft den 1. juli 1958. </P>  \r\n\r\n<P>Den 1. juli 1988. </P>  \r\n\r\n<P>Erling Christensen </P>  \r\n\r\n<P>/kontorchef </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "A19880401414"
        },
        {
            "displayName": "Entydig dokumentidentifikation",
            "displayValue": "CM014064"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Datasammenskrivning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "4014"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "01/07/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Min.f.off.arb. j.nr. F. 02-40."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}