{
    "id": 83217,
    "title": "Vejledning om optagelse i en arbejdsløshedskasse for lønmodtagere ",
    "documentTypeId": "180",
    "isSagsforlobPeriodValid": false,
    "shortName": "VEJ nr 188 af 26/11/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om optagelse i en arbejdsløshedskasse  \r\n\r\n for lønmodtagere </H1>  \r\n\r\n<P></P>  \r\n\r\n<BR>  \r\n\r\n<P> <I>Indledning</I>  </P>  \r\n\r\n<P>Reglerne om optagelse i en arbejdsløshedskasse findes i  \r\n\r\n arbejdsløshedsforsikringslovens § 41 og i Direktoratet for  \r\n\r\n Arbejdsløshedsforsikringens bekendtgørelse nr. 1014 af 26. november 1996 om  \r\n\r\n optagelse i en arbejdsløshedskasse for lønmodtagere. </P>  \r\n\r\n<P> <B>Til § 1</B>  </P>  \r\n\r\n<P> <I>Kravet om bopæl og ophold </I></P>  \r\n\r\n<P>Til § 1, stk. 1 </P>  \r\n\r\n<P>Den, der ønsker optagelse i en arbejdsløshedskasse for lønmodtagere, skal  \r\n\r\n i henhold til bekendtgørelsens § 1, stk. 1, have bopæl og ophold i Danmark på  \r\n\r\n optagelsestidspunktet. </P>  \r\n\r\n<P>I kravet ligger, at den pågældende skal have adresse i Danmark, og at  \r\n\r\n denne adresse kan anses for at være pågældendes egentlige bopæl. Endvidere  \r\n\r\n skal adressen kunne anses for at være pågældendes nuværende og sædvanlige  \r\n\r\n opholdssted. </P>  \r\n\r\n<P>Uanset dette krav vil pågældende dog kunne optages, hvis pågældende på  \r\n\r\n optagelsestidspunktet af særlige grunde, som fx ferie, forretningsrejse eller  \r\n\r\n sygdom, midlertidigt og kortvarigt opholder sig i udlandet. </P>  \r\n\r\n<P>Hvor der alene foreligger en postboksadresse eller anden form for adresse  \r\n\r\n uden faktisk bopæl, samtidig med at den pågældende har bopæl i et andet land,  \r\n\r\n er kravet ikke opfyldt. </P>  \r\n\r\n<P>For så vidt angår optagelse på baggrund af arbejde i udlandet henvises til  \r\n\r\n § 6 og vejledningen hertil. Der henvises endvidere til Direktoratet for  \r\n\r\n Arbejdsløshedsforsikringens bekendtgørelse om arbejdsløshedsforsikring ved  \r\n\r\n arbejde inden for EØS og i det øvrige udland og til vejledning om  \r\n\r\n arbejdsløshedsforsikring i relation til EØS-landene. </P>  \r\n\r\n<P>Optagelse af personer, der er beskæftiget i Danmark, men har bopæl i et  \r\n\r\n andet EØS-land, sker ligeledes efter Direktoratet for  \r\n\r\n Arbejdsløshedsforsikringens bekendtgørelse om arbejdsløshedsforsikring inden  \r\n\r\n for EØS og i det øvrige udland. </P>  \r\n\r\n<P> <I>Til § 1, stk. 2</I>  </P>  \r\n\r\n<P>Optagelse af nyuddannede skal finde sted senest 2 uger efter uddannelsens  \r\n\r\n afslutning. Kravet om bopæl og ophold skal være opfyldt på  \r\n\r\n optagelsestidspunktet. </P>  \r\n\r\n<P>Optagelse af nyuddannede kan først finde sted, når både kravet om bopæl og  \r\n\r\n ophold og kravet om indlevering af skriftlig ansøgning om optagelse til  \r\n\r\n kassen, jf. bekendtgørelsens § 8, stk. 1, er opfyldt. </P>  \r\n\r\n<P> <B>Til § 2</B>  </P>  \r\n\r\n<P> <I>Alderskravet</I>  </P>  \r\n\r\n<P>Optagelse kan ske efter det fyldte 18. år og indtil det fyldte 65. år.  \r\n\r\n</P>  \r\n\r\n<P>Før det fyldte 18. år (18-års fødselsdagen) og efter det fyldte 65. år  \r\n\r\n (65-års fødselsdagen) kan optagelse ikke finde sted. </P>  \r\n\r\n<P> <B>Til §§ 3-6</B>  </P>  \r\n\r\n<P> <I>Optagelsesgrundlaget</I>  </P>  \r\n\r\n<P>Optagelse i en arbejdsløshedskasse for lønmodtagere kan alene ske på  \r\n\r\n baggrund af </P>  \r\n\r\n<UL CLASS=PLAIN-LIST>  \r\n\r\n<LI>1) lønarbejde, </LI>  \r\n\r\n<LI>2) lønarbejde, hvortil der ydes offentligt tilskud til lønnen, </LI>  \r\n\r\n<LI>3) en erhvervsmæssig uddannelse af mindst 18 måneders/3 halvårlige  \r\n\r\n semestres varighed, der kan henføres til en arbejdsløshedskasses faglige  \r\n\r\n område, eller en erhvervsgrunduddannelse i henhold til lov om  \r\n\r\n erhvervsgrunduddannelse mv., </LI>  \r\n\r\n<LI>4) aftjening af dansk civil eller militær værnepligt eller </LI>  \r\n\r\n<LI>5) udøvelse af kommunalt hverv som borgmester, rådmand eller  \r\n\r\n udvalgsformand eller medlemskab af Folketinget, af regeringen eller af  \r\n\r\n Europaparlamentet. </LI>  \r\n\r\n</UL>  \r\n\r\n<P> <B>Til § 3</B>  </P>  \r\n\r\n<P> <I>Optagelse på baggrund af arbejde </I></P>  \r\n\r\n<P>Til § 3, stk. 1 </P>  \r\n\r\n<P>Ved optagelse på baggrund af lønarbejde stilles der som udgangspunkt krav  \r\n\r\n om, at ansøgeren dokumenterer at være beskæftiget som lønmodtager i Danmark.  \r\n\r\n</P>  \r\n\r\n<P>Vedrørende definitionen af lønarbejde henvises til Direktoratet for  \r\n\r\n Arbejdsløshedsforsikringens bekendtgørelse om beskæftigelseskravet,  \r\n\r\n dagpengeperioden og aktivperioden, dog kan optagelse ikke ske på baggrund af  \r\n\r\n egen optjent ferie afholdt uden for et ansættelsesforhold. </P>  \r\n\r\n<P>Ansøgere, der opfylder kravene til optagelse, kan vælge mellem at blive  \r\n\r\n optaget som fuldtids- eller deltidsforsikrede. Et medlem vil efter optagelsen  \r\n\r\n være omfattet af reglerne i Direktoratet for Arbejdsløshedsforsikringens  \r\n\r\n bekendtgørelse om overflytning mellem deltids- og fuldtidsforsikring. </P>  \r\n\r\n<P>Vedrørende optagelse på baggrund af arbejde i udlandet henvises i øvrigt  \r\n\r\n til vejledningen til § 6. </P>  \r\n\r\n<P> <I>Til § 3, stk. 2</I>  </P>  \r\n\r\n<P>Der kan som udgangspunkt ske optagelse på baggrund af arbejde, hvortil der  \r\n\r\n ydes offentligt tilskud til lønnen. </P>  \r\n\r\n<P>Der er således adgang til optagelse på baggrund af arbejde, hvortil der  \r\n\r\n ydes tilskud efter </P>  \r\n\r\n<UL CLASS=PLAIN-LIST>  \r\n\r\n<LI>1) bistandslovens § 43, stk. 8, om arbejdstræning eller oplæring på det  \r\n\r\n almindelige arbejdsmarked, eller </LI>  \r\n\r\n<LI>2) visse ordninger i henhold til lov om kommunal aktivering. </LI>  \r\n\r\n</UL>  \r\n\r\n<P>Der skal være tale om beskæftigelsesforhold, der er i overensstemmelse med  \r\n\r\n gældende overenskomster eller i øvrigt udført på almindleige løn- og  \r\n\r\n arbejdsvilkår. </P>  \r\n\r\n<P>Det betyder blandt andet, at der skal betales en overenskomstmæssig løn  \r\n\r\n eller en ydelse, der svarer hertil. </P>  \r\n\r\n<P>Arbejde, som er et led i tilskudsordninger, hvor tilskuddet er begrundet  \r\n\r\n i, at deltagerne - af fysiske eller psykiske årsager - ikke eller kun  \r\n\r\n vanskeligt kan opnå arbejde på det almindelige arbejdsmarked (fx  \r\n\r\n 50/50-ordninger efter bistandslovens § 91) vil ikke kunne danne grundlag for  \r\n\r\n optagelse. </P>  \r\n\r\n<P> <B>Til § 4</B>  </P>  \r\n\r\n<P> <I>Optagelse på baggrund af gennemført uddannelse </I></P>  \r\n\r\n<P>Til § 4, stk. 1 </P>  \r\n\r\n<P>For at en uddannelse kan berettige til optagelse i en arbejdsløshedskasse,  \r\n\r\n skal følgende betingelser være opfyldt: </P>  \r\n\r\n<UL CLASS=PLAIN-LIST>  \r\n\r\n<LI>1) Uddannelsen skal være erhvervsmæssig, </LI>  \r\n\r\n<LI>2) uddannelsen skal kunne henføres til kassens faglige område, </LI>  \r\n\r\n<LI>3) uddannelsen skal være offentligt anerkendt, </LI>  \r\n\r\n<LI>4) uddannelsen skal være af mindst 18 måneders/3 halvårlige semestres  \r\n\r\n varighed, </LI>  \r\n\r\n<LI>5) uddannelsen skal som udgangspunkt være dansk, jf. dog § 4, stk. 2,  \r\n\r\n</LI>  \r\n\r\n<LI>6) hele uddannelsen skal som hovedregel være gennemført og afsluttet i  \r\n\r\n Danmark, jf. dog vejledningen til § 4, stk. 2 og stk. 3, </LI>  \r\n\r\n<LI>7) den skriftlige ansøgning om optagelse skal være modtaget i kassen  \r\n\r\n senest 2 uger efter uddannelsens afslutning, og </LI>  \r\n\r\n<LI>8) ansøgeren skal have bopæl og ophold i Danmark på  \r\n\r\n optagelsestidspunktet. </LI>  \r\n\r\n</UL>  \r\n\r\n<P>Herudover kan personer, der har gennemført en erhvervsgrunduddannelse i  \r\n\r\n henhold til lov om erhvervsgrunduddannelse mv., optages. </P>  \r\n\r\n<P>Ansøgere, der opfylder kravene til optagelse som nyuddannede, kan vælge  \r\n\r\n mellem at blive optaget som fuldtids- eller deltidsforsikrede. </P>  \r\n\r\n<P> <I>Erhvervsmæssig uddannelse</I>  </P>  \r\n\r\n<P>Følgende momenter indgår i vurderingen af, hvorvidt en uddannelse opfylder  \r\n\r\n kravet om, at den skal være erhvervsmæssig: </P>  \r\n\r\n<UL CLASS=PLAIN-LIST>  \r\n\r\n<LI>1) Uddannelsen hører under en kasses faglige område, </LI>  \r\n\r\n<LI>2) uddannelsen giver mulighed for at arbejde inden for et  \r\n\r\n overenskomstdækket område, og </LI>  \r\n\r\n<LI>3) uddannelsen giver erhvervskompetence, således at man i kraft af  \r\n\r\n uddannelsen sættes i stand til at varetage særlige arbejdsfunktioner og  \r\n\r\n arbejdsopgaver på det danske arbejdsmarked. </LI>  \r\n\r\n</UL>  \r\n\r\n<P>Da de gymnasiale/erhvervsgymnasiale uddannelser ikke giver  \r\n\r\n erhvervskompetence, kan en studentereksamen, en HH-uddannelse samt  \r\n\r\n ligestillede uddannelser ikke give adgang til optagelse på dimittendvilkår.  \r\n\r\n</P>  \r\n\r\n<P> <I>Offentlig anerkendelse</I>  </P>  \r\n\r\n<P>Følgende momenter vil være vejledende for, om en uddannelse opfylder  \r\n\r\n kravet om offentlig anerkendelse: </P>  \r\n\r\n<UL CLASS=PLAIN-LIST>  \r\n\r\n<LI>1) Uddannelsen er reguleret ved lov eller bekendtgørelse, </LI>  \r\n\r\n<LI>2) uddannelsen udbydes af en uddannelsesinstitution, der er oprettet ved  \r\n\r\n lov eller bekendtgørelse, </LI>  \r\n\r\n<LI>3) uddannelsen er gennemført ved en uddannelsesinstitution, der modtager  \r\n\r\n offentligt tilskud, </LI>  \r\n\r\n<LI>4) der er modtaget offentligt tilskud til uddannelsen, eller </LI>  \r\n\r\n<LI>5) uddannelsen berettiger til støtte i henhold til lov om Statens  \r\n\r\n Uddannelsesstøtte. </LI>  \r\n\r\n</UL>  \r\n\r\n<P>Privatundervisning kan alene medregnes til kravet om mindst 18 måneder/3  \r\n\r\n halvårlige semestres varighed, hvis undervisningen er gennemført som en  \r\n\r\n integreret del af en samlet offentligt anerkendt uddannelse. </P>  \r\n\r\n<P> <I>Uddannelsens varighed</I>  </P>  \r\n\r\n<P>Der kan som udgangspunkt alene ske optagelse på baggrund af et samlet  \r\n\r\n uddannelsesforløb, der er normeret til at vare og faktisk har varet mindst 18  \r\n\r\n måneder/3 halvårlige semestre. </P>  \r\n\r\n<P>Uddannelsens længde som fuldtidsstudium skal lægges til grund ved  \r\n\r\n bedømmelsen af varigheden. </P>  \r\n\r\n<P>Flere selvstændige uddannelser, hvor hver enkelt uddannelse er normeret  \r\n\r\n til at vare mindre end 18 måneder/3 halvårlige semestre, kan ikke  \r\n\r\n sammenstykkes og berettiger derfor ikke til optagelse som dimittend. </P>  \r\n\r\n<P>En uddannelse betragtes som samlet, når </P>  \r\n\r\n<UL CLASS=PLAIN-LIST>  \r\n\r\n<LI>1) der er tidsmæssig sammenhæng mellem de forskellige dele af uddannelsen  \r\n\r\n</LI>  \r\n\r\n<LI>2) der er en fagmæssig sammenhæng </LI>  \r\n\r\n<LI>3) den første del af uddannelsen er en nødvendig forudsætning for den  \r\n\r\n næste del af uddannelsen. </LI>  \r\n\r\n</UL>  \r\n\r\n<P>En mastergrad, der består af en bachelorgrad + 1 år inden for samme fag,  \r\n\r\n vil således kunne danne grundlag for dimittendoptagelse, hvis der er en  \r\n\r\n faglig og tidsmæssig sammenhæng. </P>  \r\n\r\n<P>Kravet om, at uddannelsen faktisk skal have varet mindst 18 måneder/3  \r\n\r\n halvårlige semestre, fraviges for så vidt angår personer, der efter helt  \r\n\r\n eller delvist at have gennemført en uddannelse gennemfører en anden  \r\n\r\n uddannelse, som er normeret til at vare mindst 18 måneder/3 halvårlige  \r\n\r\n semestre, og i den forbindelse får meritoverført dele af den første  \r\n\r\n uddannelse. Det er dog en betingelse, at det samlede uddannelsesforløb  \r\n\r\n faktisk har varet mindst 18 måneder/3 halvårlige semestre. </P>  \r\n\r\n<P>En uddannelse af over 18 måneders/3 halvårlige semestres varighed, der  \r\n\r\n afbrydes og senere genoptages og gennemføres, opfylder betingelserne for  \r\n\r\n optagelse. </P>  \r\n\r\n<P>En uddannelse, som er tilrettelagt på en sådan måde, at det forudsættes,  \r\n\r\n at den studerende kan have fuldtidsarbejde sideløbende med gennemførelsen af  \r\n\r\n uddannelsen (deltidsstudium), og som opfylder kravet om mindst 18 måneders/3  \r\n\r\n halvårlige semestres varighed bedømt som fuldtidsstudium, kan danne grundlag  \r\n\r\n for optagelse. </P>  \r\n\r\n<P>En uddannelse, som er tilrettelagt som både fuldtids- og deltidsstudium,  \r\n\r\n vil kunne danne grundlag for optagelse, såfremt uddannelsen som  \r\n\r\n fuldtidsstudium opfylder kravet om mindst 18 måneders/3 halvårlige semestres  \r\n\r\n varighed. </P>  \r\n\r\n<P>Såfremt der til en uddannelse skal tages supplerende kurser (fx  \r\n\r\n pædagogikum eller pastoraleksamen) for at kunne udføre et bestemt erhverv,  \r\n\r\n betragtes de supplerende kurser ikke som en del af uddannelsen. Tilsvarende  \r\n\r\n gælder, hvis dimittenden efter gennemført uddannelse tilbydes  \r\n\r\n erhvervsintroducerende forløb med offentlig støtte, herunder SU. </P>  \r\n\r\n<P> <I>Medlemsstatus</I>  </P>  \r\n\r\n<P>Et medlem af en arbejdsløshedskasse, som gennemfører en uddannelse, der  \r\n\r\n berettiger til dimittendoptagelse, kan, hvis uddannelsen falder ind under den  \r\n\r\n hidtidige kasses faglige område, vælge mellem at blive betragtet som  \r\n\r\n dimittend i denne kasse eller at bevare sin hidtidige medlemsstatus. </P>  \r\n\r\n<P>Det er en forudsætning for umiddelbar dagpengeret som dimittend, det vil  \r\n\r\n sige uden en måneds karenstid, at den pågældende har været medlem af sin  \r\n\r\n hidtidige kasse et år. </P>  \r\n\r\n<P>Når man en gang er blevet optaget på baggrund af en uddannelse, kan man  \r\n\r\n efterfølgende få status som dimittend på baggrund af en overbygning på denne  \r\n\r\n uddannelse, hvis </P>  \r\n\r\n<UL CLASS=PLAIN-LIST>  \r\n\r\n<LI>1) der udstedes et selvstændigt eksamensbevis for overbygningen, </LI>  \r\n\r\n<LI>2) overbygningen er normeret til og faktisk har varet mindst 18 måneder/3  \r\n\r\n halvårlige semestre, og </LI>  \r\n\r\n<LI>3) overbygningen opfylder kravet om offentlig anerkendelse. </LI>  \r\n\r\n</UL>  \r\n\r\n<P>Det er i alle tilfælde et krav, at skriftlig ansøgning om optagelse er  \r\n\r\n modtaget i kassen senest 2 uger efter overbygningens afslutning. </P>  \r\n\r\n<P>En overbygning, gennemført i udlandet, skal endvidere opfylde kravene til  \r\n\r\n uddannelser gennemført helt eller delvist i udlandet, jf. nedenstående. </P>  \r\n\r\n<P> <I>Til § 4, stk. 2 og stk. 3 </I></P>  \r\n\r\n<P>Uddannelser gennemført helt eller delvist i udlandet </P>  \r\n\r\n<P>En uddannelse betragtes i relation til arbejdsløshedsforsikringen som  \r\n\r\n<I>dansk</I> , hvis eksamensbevis udstedes af en uddannelsesinstitution, som  \r\n\r\n er beliggende i Danmark. </P>  \r\n\r\n<P>I andre tilfælde betragtes uddannelsen som <I>udenlandsk</I> . </P>  \r\n\r\n<P>Optagelse er altid betinget af, at ansøgeren har haft bopæl og opholdt sig  \r\n\r\n i Danmark <I>umiddelbart før</I> påbegyndelsen af den studieaktivitet, der  \r\n\r\n ligger til grund for udstedelsen af eksamensbeviset, hvis </P>  \r\n\r\n<UL CLASS=PLAIN-LIST>  \r\n\r\n<LI>1) uddannelsen er udenlandsk, eller </LI>  \r\n\r\n<LI>2) uddannelsen er dansk, men den del af uddannelsen, der er gennemført i  \r\n\r\n Danmark, er normeret til at vare og faktisk har varet mindre end 18 måneder/3  \r\n\r\n halvårlige semestre. </LI>  \r\n\r\n</UL>  \r\n\r\n<P>Hvis der i tilknytning til påbegyndelsen af uddannelsen er taget  \r\n\r\n<I>sprogkurser</I> , der er en nødvendig forudsætning for at kunne deltage i  \r\n\r\n undervisningen, er optagelse betinget af, at ansøgeren umiddelbart før  \r\n\r\n påbegyndelsen af sprogkurset har haft bopæl og ophold i Danmark. </P>  \r\n\r\n<P>Ved vurderingen af, om tilladelse til optagelse kan gives skal der blandt  \r\n\r\n andet lægges vægt på </P>  \r\n\r\n<UL CLASS=PLAIN-LIST>  \r\n\r\n<LI>1) om der foreligger et fagligt område, inden for hvilket uddannelsen kan  \r\n\r\n placeres, </LI>  \r\n\r\n<LI>2) om den udenlandske uddannelse eller den del af den danske uddannelse,  \r\n\r\n der er gennemført i udlandet, opfylder kravet om offentlig anerkendelse,  \r\n\r\n</LI>  \r\n\r\n<LI>3) om der i det konkrete tilfælde er ydet støtte efter lov om Statens  \r\n\r\n Uddannelsesstøtte til den udenlandske uddannelse eller den del af den danske  \r\n\r\n uddannelse, der er gennemført i udlandet. </LI>  \r\n\r\n</UL>  \r\n\r\n<P> <B>Til § 5</B>  </P>  \r\n\r\n<P>Bestemmelsen omfatter almindelig og civil værnepligt samt værnepligt ved  \r\n\r\n redningsberedskabet. </P>  \r\n\r\n<P>Ansøgere, der opfylder kravene til optagelse efter bestemmelsen, kan vælge  \r\n\r\n mellem at blive optaget som fuldtids- eller deltidsforsikrede. </P>  \r\n\r\n<P> <B>Til § 6</B>  </P>  \r\n\r\n<P> <I>Arbejde i udlandet herunder Grønland og Færøerne </I></P>  \r\n\r\n<P>Til § 6, stk. 1 </P>  \r\n\r\n<P>I henhold til bekendtgørelsens § 6, stk. 1, kan personer, der er udsendt  \r\n\r\n midlertidigt og for en kortere årrække til lønarbejde i det øvrige udland for  \r\n\r\n danske arbejdsgivere eller danske organisationer, optages i en dansk  \r\n\r\n arbejdsløshedskasse på baggrund af dette arbejde, hvis de søger om optagelse  \r\n\r\n inden 1 år efter at have foretaget bopælsskift til udlandet. </P>  \r\n\r\n<P>Udsendelse foreligger, når der indgås en aftale med en virksomhed eller  \r\n\r\n organisation, som er beliggende i Danmark, om arbejde i udlandet for  \r\n\r\n virksomheden/organisationen. </P>  \r\n\r\n<P>Ved vurderingen af, om en person er udsendt midlertidigt og for en kortere  \r\n\r\n årrække, skal der som udgangspunkt lægges vægt på indholdet af aftalen.  \r\n\r\n Midlertidig udsendelse foreligger normalt, når udsendelsen ifølge aftalen  \r\n\r\n ikke har en varighed på over 6 år. </P>  \r\n\r\n<P>Det er et krav, at personen har haft bopæl og ophold i Danmark umiddelbart  \r\n\r\n før arbejdets påbegyndelse. </P>  \r\n\r\n<P> <I>Søfarende mv.</I>  </P>  \r\n\r\n<P>Søfarende, der er ansat på udenlandske passagerskibe (færger), som anløber  \r\n\r\n dansk havn, eller danske skibe, jf. sølovens § 1, der sejler under udenlandsk  \r\n\r\n flag, kan optages i en dansk arbejdsløshedskasse på baggrund af arbejdet,  \r\n\r\n hvis de har bopæl i Danmark. Med færgeruter sidestilles flyselskaber med fast  \r\n\r\n destination i Danmark. </P>  \r\n\r\n<P>Der henvises iøvrigt til Direktoratet for Arbejdsløshedsforsikringens  \r\n\r\n bekendtgørelse om arbejdsløshedsforsikring ved arbejde inden for EØS og i det  \r\n\r\n øvrige udland og til vejledning om arbejdsløshedsforsikring i relation til  \r\n\r\n EØS-landene. </P>  \r\n\r\n<P> <I>U-landsfrivillige</I>  </P>  \r\n\r\n<P>Personer, der er udsendt til lønarbejde som u-landsfrivillige, kan optages  \r\n\r\n i en dansk arbejdsløshedskasse på baggrund af dette arbejde, hvis </P>  \r\n\r\n<UL CLASS=PLAIN-LIST>  \r\n\r\n<LI>1) de har haft bopæl og ophold i Danmark umiddelbart inden udsendelsen,  \r\n\r\n</LI>  \r\n\r\n<LI>2) de er udsendt midlertidigt og for en kortere årrække, og </LI>  \r\n\r\n<LI>3) udsendelsen er sket i henhold til programmer, hvortil der af  \r\n\r\n Udenrigsministeriet er fordelt midler i henhold til dansk lovgivning om  \r\n\r\n internationalt udviklingssamarbejde. </LI>  \r\n\r\n</UL>  \r\n\r\n<P>Udenrigsministeriet har oplyst, at Mellemfolkeligt Samvirke og IBIS har  \r\n\r\n programmer, der er omfattet af nr. 3. Det kan herudover ved henvendelse til  \r\n\r\n Udenrigsministeriet oplyses, hvilke programmer der i øvrigt fordeles midler  \r\n\r\n til. </P>  \r\n\r\n<P> <I>Personer, der er ansat på ambassader eller ved internationale  \r\n\r\n organisationer</I>  </P>  \r\n\r\n<P>Personer, der midlertidigt er udsendt til lønarbejde på <I>danske  \r\n\r\n ambassader</I> i lande uden for EØS, kan optages på baggrund af dette  \r\n\r\n arbejde, hvis de umiddelbart før udsendelsen har haft bopæl og ophold i  \r\n\r\n Danmark. </P>  \r\n\r\n<P>Personer, der er ansat til lønarbejde på <I>udenlandske ambassader</I> ,  \r\n\r\n der repræsenterer et land uden for EØS, kan optages på baggrund af dette  \r\n\r\n arbejde, hvis de har bopæl og ophold i Danmark. </P>  \r\n\r\n<P>Der er fastsat særlige regler om optagelse af personer, der ansat til  \r\n\r\n lønarbejde på <I>ambassader, der repræsenterer et EØS-land</I> , jf.  \r\n\r\n vejledningen til § 6. </P>  \r\n\r\n<P>Personer, der er ansat til lønarbejde ved <I>internationale  \r\n\r\n organisationer</I> , kan optages på baggrund af dette arbejde og medregne  \r\n\r\n arbejdet til opfyldelse af beskæftigelseskravet, hvis de har bopæl og ophold  \r\n\r\n i Danmark. </P>  \r\n\r\n<P> <I>Til § 6, stk. 2</I>  </P>  \r\n\r\n<P>Reglerne om arbejdsløshedsforsikring i relation til Færøerne findes i  \r\n\r\n Direktoratet for Arbejdsløshedsforsikringens bekendtgørelse om medlems- og  \r\n\r\n dagpengeret efter arbejde eller ophold på Færøerne. </P>  \r\n\r\n<P> <I>Til § 6, stk. 3</I>  </P>  \r\n\r\n<P>Reglerne om arbejdsløshedsforsikring i relation til EØS-landene findes i:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) Rådets forordning nr. 1408/71 af 14. juni 1971 om anvendelse af de  \r\n\r\n sociale sikringsordninger på arbejdstagere, selvstændige erhvervsdrivende og  \r\n\r\n deres familiemedlemmer, der flytter inden for Fællesskabet, med senere  \r\n\r\n ændringer, og </LI>  \r\n\r\n<LI>2) Rådets forordning nr. 574/72 af 21. marts 1972 om regler til  \r\n\r\n gennemførelse af forordning nr. 1408/71, med senere ændringer. </LI>  \r\n\r\n</UL>  \r\n\r\n<P>Der henvises endvidere til Direktoratet for Arbejdsløshedsforsikringens  \r\n\r\n bekendtgørelse om arbejdsløshedsforsikring ved arbejde inden for EØS og i det  \r\n\r\n øvrige udland og til vejledning om arbejdsløshedsforsikring i relation til  \r\n\r\n EØS-landene. </P>  \r\n\r\n<P> <B>Til § 7</B>  </P>  \r\n\r\n<P> <I>Fagligt område</I>  </P>  \r\n\r\n<P>Hvis den, der søger om optagelse, samtidig har flere arbejdsforhold inden  \r\n\r\n for forskellige arbejdsløshedskassers faglige områder, skal optagelse ske i  \r\n\r\n den kasse, inden for hvis faglige område arbejdet har størst omfang (det vil  \r\n\r\n sige flest løntimer). </P>  \r\n\r\n<P>Hvis den, der søger om optagelse, er berettiget til optagelse i en fagligt  \r\n\r\n afgrænset kasse, kan pågældende vælge i stedet at lade sig optage i en  \r\n\r\n tværfaglig arbejdsløshedskasse. </P>  \r\n\r\n<P>Medlemskab af mere end en kasse er i strid med lovens § 41, stk. 4. </P>  \r\n\r\n<P>Personer, der søger optagelse på baggrund af værnepligt, hverv som  \r\n\r\n borgmester, rådmand eller udvalgsformand, eller medlemskab af Folketinget, af  \r\n\r\n regeringen eller af Europaparlamentet, skal optages i den  \r\n\r\n arbejdsløshedskasse, inden for hvis faglige område de hører som følge af  \r\n\r\n tidligere arbejde eller gennemført uddannelse. Hvis de ikke har en faglig  \r\n\r\n tilknytning til arbejdsmarkedet, må de betragtes som ikke-faglærte og derfor  \r\n\r\n søge optagelse i en kasse for ufaglærte. </P>  \r\n\r\n<P>Tilsvarende gælder for personer, som er beskæftigede som lønmodtagere, men  \r\n\r\n som ikke er beskæftigede inden for en arbejdsløshedskasses faglige område.  \r\n\r\n</P>  \r\n\r\n<P>Som eksempler kan nævnes professionelle fodboldspillere og andre personer,  \r\n\r\n der er beskæftigede som lønmodtagere inden for øvrige professionelle  \r\n\r\n sportsgrene eller inden for andre erhvervsområder af atypisk karakter, fx  \r\n\r\n områder, der tidligere blev karakteriseret som bierhverv. </P>  \r\n\r\n<P> <B>Til § 8</B>  </P>  \r\n\r\n<P> <I>Optagelsestidspunktet </I></P>  \r\n\r\n<P>Til § 8, stk. 1 </P>  \r\n\r\n<P>Hvis ansøgning om optagelse sker ved anden skriftlig henvendelse end ved  \r\n\r\n udfyldelse af en godkendt ansøgningsblanket, jf. § 9, stk. 1, skal kassen,  \r\n\r\n efter påstempling af modtagelsesdato, opbevare denne første skriftlige  \r\n\r\n ansøgning i overensstemmelse med reglerne i Direktoratet for  \r\n\r\n Arbejdsløshedsforsikringens vejledning om dokumentation for  \r\n\r\n arbejdsløshedskassernes administration af bestemmelserne i  \r\n\r\n arbejdsløshedsforsikringsloven mv. Kassen skal umiddelbart herefter anmode  \r\n\r\n ansøgeren om at udfylde og indsende en godkendt ansøgningsblanket. </P>  \r\n\r\n<P> <I>Til § 8, stk. 2</I>  </P>  \r\n\r\n<P>Ved optagelse på baggrund af arbejde udført i Danmark er det en  \r\n\r\n betingelse, at ansøgningen om optagelse er modtaget i kassen senest 5 uger  \r\n\r\n efter, at arbejdet har fundet sted. </P>  \r\n\r\n<P>Ansøgning om optagelse kan indgives, før arbejdet finder sted, men  \r\n\r\n optagelsen kan i disse tilfælde først få virkning fra arbejdets første dag.  \r\n\r\n</P>  \r\n\r\n<P>Tilsvarende gælder ved optagelse på baggrund af værnepligt samt kommunalt  \r\n\r\n hverv som borgmester, rådmand, udvalgsformand eller medlemskab af  \r\n\r\n Folketinget, af regeringen eller af Europaparlamentet. </P>  \r\n\r\n<P> <I>Til § 8, stk. 3</I>  </P>  \r\n\r\n<P>Ansøgning om optagelse skal være modtaget i kassen senest 2 uger efter  \r\n\r\n uddannelsens afslutning. </P>  \r\n\r\n<P>Ansøgningen kan dog indsendes, inden uddannelsen er afsluttet, hvis  \r\n\r\n ansøgningen indsendes i tilknytning til uddannelsens afslutning. Optagelsen  \r\n\r\n kan tidligst få virkning fra uddannelsens afslutning. </P>  \r\n\r\n<P>En uddannelse anses for <I>afsluttet</I> , når alle karakterer er endeligt  \r\n\r\n givet, <I>og</I> al studieaktivitet på den uddannelse, der søges om optagelse  \r\n\r\n på baggrund af, er ophørt. </P>  \r\n\r\n<P>Afsluttes uddannelsen med hovedopgave eller speciale, vil en  \r\n\r\n forhåndsgodkendelse fra censor og vejleder indebære, at uddannelsen kan anses  \r\n\r\n for afsluttet, hvis alle andre karakterer er givet, og al studieaktivitet er  \r\n\r\n ophørt. </P>  \r\n\r\n<P>Som studieaktivitet betragtes deltagelse i undervisning, eksamen, forsvar  \r\n\r\n af opgave og lignende. </P>  \r\n\r\n<P>Hvis eksamensbeviset udstedes i forbindelse med studieaktivitetens ophør,  \r\n\r\n kan datoen for udstedelsen af eksamensbeviset betragtes som uddannelsens  \r\n\r\n afslutning. </P>  \r\n\r\n<P>Eksempel: Eksamensbeviset er dateret den 7. januar 1996. Ansøgning om  \r\n\r\n optagelse skal være modtaget i kassen senest den 21. januar 1996. </P>  \r\n\r\n<P>Kan 2-ugers fristen ikke overholdes på grund af, at  \r\n\r\n uddannelsesinstitutionen har afsendt eksamensbeviset senere end  \r\n\r\n udstedelsesdatoen, kan 2-ugers fristen beregnes fra tidspunktet for  \r\n\r\n afsendelsen af eksamensbeviset, hvis uddannelsesinstitutionen bekræfter  \r\n\r\n dette. </P>  \r\n\r\n<P>Når en del af en uddannelse selvstændigt berettiger til optagelse, skal  \r\n\r\n 2-ugers fristen regnes fra tidspunktet, hvor den del af uddannelsen, der  \r\n\r\n søges optagelse på baggrund af, er gennemført, uanset at eksamensbeviset  \r\n\r\n først bliver udstedt i forbindelse med, at en senere del af uddannelsen ikke  \r\n\r\n bestås. </P>  \r\n\r\n<P>Ansøgning om optagelse på baggrund af en bacheloruddannelse følger de  \r\n\r\n almindelige regler om optagelse, dvs. at ansøgningen om optagelse skal være  \r\n\r\n modtaget i kassen senest 2 uger efter uddannelsens afslutning. </P>  \r\n\r\n<P>Personer, der har ret til at få udstedt et bachelorbevis i henhold til  \r\n\r\n overgangsbestemmelserne i undervisningsministeriets bekendtgørelse nr. 169 af  \r\n\r\n 15. marts 1995 om humanistiske uddannelser på universiteterne, kan optages på  \r\n\r\n baggrund af uddannelsen, hvis de søger senest 2 uger efter udstedelsen af  \r\n\r\n bachelorbeviset. </P>  \r\n\r\n<P> <I>Til § 8, stk. 4</I>  </P>  \r\n\r\n<P>Ved særlige forhold forstås i denne forbindelse force majeur eller  \r\n\r\n ekstraordinære situationer, som fx poststrejke. </P>  \r\n\r\n<P>Der vil endvidere kunne gives tilladelse til optagelse i situationer, hvor  \r\n\r\n pågældende kan godtgøre, at forsinkelsen ikke skyldes pågældendes egne  \r\n\r\n forhold. </P>  \r\n\r\n<P>Bestemmelsen omfatter ikke tilfælde, hvor ansøgningen om optagelse gives  \r\n\r\n eller sendes til andre end kassen. </P>  \r\n\r\n<P> <B>Til § 9</B>  </P>  \r\n\r\n<P> <I>Dokumentation </I></P>  \r\n\r\n<P>Til § 9, stk. 1 </P>  \r\n\r\n<P>Efter modtagelsen af ansøgningsblanketten skal kassen forsyne blanketten  \r\n\r\n med datoen for modtagelsen af den skriftlige ansøgning om optagelse. </P>  \r\n\r\n<P>Hvis optagelsesbetingelserne er opfyldt på den anførte modtagelsesdato,  \r\n\r\n vil den pågældende blive optaget med virkning fra denne dato. Kassen skal  \r\n\r\n anføre dette på blanketten. </P>  \r\n\r\n<P>Hvis der søges om optagelse før arbejdets/hvervets påbegyndelse, kan  \r\n\r\n optagelsesdatoen ikke påføres ansøgningsblanketten, før der foreligger  \r\n\r\n dokumentation for, på hvilken dato arbejdet/hvervet er påbegyndt. </P>  \r\n\r\n<P>Om kassernes brug af egne ansøgningsblanketter henvises til reglerne i  \r\n\r\n Direktoratet for Arbejdsløshedsforsikringens vejledning om dokumentation for  \r\n\r\n arbejdsløshedskassernes administration af bestemmelserne i  \r\n\r\n arbejdsløshedsforsikringsloven mv. </P>  \r\n\r\n<P>Dokumentation for, at optagelsesbetingelserne er opfyldt, skal opbevares i  \r\n\r\n overensstemmelse med reglerne i Direktoratet for Arbejdsløshedsforsikringens  \r\n\r\n vejledning om dokumentation for arbejdsløshedskassernes administration af  \r\n\r\n bestemmelserne i arbejdsløshedsforsikringsloven mv. </P>  \r\n\r\n<P>Kassen skal på ansøgningsblanketten angive, i hvilken form dokumentationen  \r\n\r\n foreligger. </P>  \r\n\r\n<P> <I>Til § 9, stk. 2</I>  </P>  \r\n\r\n<P>Lønarbejde kan dokumenteres ved lønsedler eller lignende dokumentation, fx  \r\n\r\n ansættelsesbevis. </P>  \r\n\r\n<P>Hvis lønsedler eller et ansættelsesbevis ikke kan anses for tilstrækkeligt  \r\n\r\n sikkert grundlag for, at kravet om lønarbejde er opfyldt, skal kassen  \r\n\r\n indhente nærmere oplysninger fra arbejdsgiveren ved hjælp af blanketten  \r\n\r\n &#187;Oplysninger fra arbejdsgivere I&#171; (blanket AR 262). </P>  \r\n\r\n<P> <I>Til § 9, stk. 1-3</I>  </P>  \r\n\r\n<P>Alle former for dokumentation skal som udgangspunkt foreligge inden for en  \r\n\r\n 3-måneders- periode efter kassens modtagelse af ansøgningen om optagelse.  \r\n\r\n</P>  \r\n\r\n<P>Hvis medlemmet ikke inden for denne periode giver kassen den ønskede  \r\n\r\n dokumentation, kan optagelsen annulleres. </P>  \r\n\r\n<P>Kassen har dog mulighed for efter en vurdering af eventuelle  \r\n\r\n dokumentationsproblemer at give en længere frist. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 26. november 1996 </I> </P>  \r\n\r\n<P CLASS=UNDERSKREVET-AF ALIGN=CENTER>Morten Gatzwiller </P>  \r\n\r\n<P CLASS=MINISTER ALIGN=RIGHT>/ Helle Kufahl </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/12/1996"
        },
        {
            "displayName": "Accession",
            "displayValue": "C19960018860"
        },
        {
            "displayName": "Entydig dokumentidentifikation",
            "displayValue": "CM042599"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/12/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "188"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "26/11/1996"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin., Dir. f. Arbejdsløshedsforsikr., 3. kt., j.nr. 96-22-143"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}