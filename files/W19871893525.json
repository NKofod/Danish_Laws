{
    "id": 37259,
    "title": "Skattepligt - Zambia - missionær (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18935 af 22/12/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En missionær, der arbejdede i Zambia, blev anset for fuldt  \r\n\r\n skattepligtig her i landet til der var forløbet 4 år fra udrejsen, idet han i  \r\n\r\n Zambia kun betalte personal levy og ikke income tax . </I> </P>  \r\n\r\n<P> <I>Hans løn for arbejde i Zambia skulle ifølge  \r\n\r\n dobbeltbeskatningsoverenskomsten beskattes i Zambia. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skattepligt - Zambia - missionær (* 1) </H1>  \r\n\r\n<P></P>  \r\n\r\n<P>A klagede over, at de stedlige skattemyndigheder i henhold til  \r\n\r\n kildeskattelovens § 1, nr. 2, havde anset ham for fuldt skattepligtig her til  \r\n\r\n landet indtil den 22. september 1983. </P>  \r\n\r\n<P>Det var oplyst, at klageren den 22. september 1979 var udrejst til Zambia,  \r\n\r\n hvor han havde arbejdet som missionær for Den Apostolske Kirke, indtil han i  \r\n\r\n 1986 var vendt tilbage til Danmark. </P>  \r\n\r\n<P>Det var endvidere oplyst, at den fulde skattepligt ikke var anset for  \r\n\r\n ophørt, fordi betingelsen i kildeskattelovens § 1, nr. 2 - hvorefter det  \r\n\r\n påhviler klageren at godtgøre, at han har været undergivet indkomstbeskatning  \r\n\r\n til Zambia efter reglerne for derboende personer - ikke var anset for  \r\n\r\n opfyldt, idet klageren i Zambia kun havde betalt personal levy . </P>  \r\n\r\n<P>Det var endelig oplyst, at Skattedepartementet havde udtalt, at beskatning  \r\n\r\n i Zambia efter de for derboende gældende regler var af en sådan karakter, at  \r\n\r\n sådan beskatning ville kunne bevirke ophør af skattepligt, jf.  \r\n\r\n kildeskattelovens § 1, nr. 2. Beskatning efter de for derboende gældende  \r\n\r\n regler finder sted i Zambia, når der betales såvel income tax som personal  \r\n\r\n levy . </P>  \r\n\r\n<P>Klageren anførte, at Apostolisk Missions missionærer principielt var  \r\n\r\n undergivet fuld skattepligt til Zambia efter reglerne for derboende personer,  \r\n\r\n men at enhver missionsorganisationsenhed havde mulighed for bevillingsmæssigt  \r\n\r\n at søge dens til enhver tid værende missionærer fritaget for at betale  \r\n\r\n statsskat til Zambia. Tilladelsen kunne imidlertid til enhver tid trækkes  \r\n\r\n tilbage, og der skulle formentlig indsendes ansøgning, hver gang en ny  \r\n\r\n missionær ankom til landet, således at det alene var zambiansk  \r\n\r\n skattelovgivning, som bevirkede, at den pågældende var fritaget for at betale  \r\n\r\n zambiansk skat. </P>  \r\n\r\n<P>Det var herefter klagerens opfattelse, at den omhandlede betingelse i  \r\n\r\n kildeskattelovens § 1, nr. 2, for skattepligtsophør var opfyldt. Han nedlagde  \r\n\r\n herefter principialt påstand om, at den fulde skattepligt her til landet  \r\n\r\n måtte anses for ophørt den 22. september 1979 i forbindelse med udrejsen til  \r\n\r\n Zambia. </P>  \r\n\r\n<P>Subsidiært gjorde klageren gældende, at han i henhold til artikel IV, stk.  \r\n\r\n 2 a, i overenskomst af 13. september 1973 mellem Danmark og Zambia til  \r\n\r\n undgåelse af dobbeltbeskatning måtte anses for hjemmehørende i Zambia med den  \r\n\r\n følge, at renteindtægter skulle beskattes efter  \r\n\r\n dobbeltbeskatningsoverenskomstens artikel XI, stk. 2. Efter denne bestemmelse  \r\n\r\n måtte den skat, der pålægges, ikke overstige 10% af bruttorentebeløbet. </P>  \r\n\r\n<P>Efter det oplyste - herunder at kun udenlandske statsborgere kan opnå  \r\n\r\n fritagelse fra zambiansk income tax , samt at fritagelsen yderligere er  \r\n\r\n betinget af, at de pågældende udelukkende er bosat i Zambia for at arbejde  \r\n\r\n for en udenlandsk organisation m.v. - fandt Landsskatteretten ikke, at  \r\n\r\n klageren kunne anses for at have været undergivet indkomstbeskatning til  \r\n\r\n Zambia efter reglerne for derboende personer. </P>  \r\n\r\n<P>Retten måtte herefter være enig med de stedlige skattemyndigheder i, at  \r\n\r\n klageren i henhold til kildeskattelovens § 1, nr. 2, måtte anses for fuldt  \r\n\r\n skattepligtig her til landet indtil den 22. september 1983, hvor der var  \r\n\r\n forløbet 4 år efter bopælsopgivelsen. </P>  \r\n\r\n<P>Landsskatteretten fandt endvidere, at klageren efter artikel IV, stk. 2 a,  \r\n\r\n i dobbeltbeskatningsoverenskomsten med Zambia, måtte anses for at have  \r\n\r\n skattemæssigt hjemsted i Zambia, hvorefter renteindtægter kun kunne beskattes  \r\n\r\n her i landet efter artikel XI, stk. 2, i nævnte overenskomst. </P>  \r\n\r\n<P>Da klagerens lønindkomst endvidere var erhvervet ved arbejde, udført i  \r\n\r\n Zambia, fandt retten endelig, at den udelukkende beskatningsret i henhold til  \r\n\r\n dobbeltbeskatningsoverenskomstens artikel XV tilkom Zambia. </P>  \r\n\r\n<P>Den påklagede ansættelse blev herefter nedsat med den omhandlede  \r\n\r\n lønindtægt, 26.550 kr. </P>  \r\n\r\n<P>LV 1986, A 1.2.1. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort i Skat 1988, nr. 3, side 151. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19871893525"
        },
        {
            "displayName": "Entydig dokumentidentifikation",
            "displayValue": "CA005194"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18935"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "22/12/1987"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1987-4-482"
        },
        {
            "displayName": "Stikord",
            "displayValue": "MISSIONÆR, SKATTEPLIGT, ZAMBIA"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}