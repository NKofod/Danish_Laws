{
    "id": 106047,
    "title": "1985 BSF 87   FORSLAG TIL FOLKETINGSBESLUTNING OM INDSAMLINGOG KILDESORTERING ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 87",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 87 </P>  \r\n\r\n<P></P>  \r\n\r\n<P>Forslag til folketingsbeslutning om indsamlingog kildesortering </P>  \r\n\r\n<P></P>  \r\n\r\n<P>Fremsat af Anne Grethe Holmsgård (VS) Lenger (VS) Elisabeth Bruun Olesen  \r\n\r\n (VS) Margrete Auken (SF) Leif Hermann (SF) Ebba Strange (SF) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at sikre, at genanvendelse </P>  \r\n\r\n<P>fremmes ved, at der etableres indsamlingsordninger og </P>  \r\n\r\n<P>kildesortering efter følgende retningslinier: </P>  \r\n\r\n<P>A. Indsamlingsordninger. </P>  \r\n\r\n<P>Kommunerne opretter et dækkende net af indsamlingsordninger og/ eller </P>  \r\n\r\n<P>afleveringspladser for: </P>  \r\n\r\n<P>a. aviser, ugeblade m.v. fra private husstande </P>  \r\n\r\n<P>b. papir og pap fra kontorarbejdspladser, institutioner og </P>  \r\n\r\n<P>erhvervsvirksomheder </P>  \r\n\r\n<P>c. glas </P>  \r\n\r\n<P>d. haveaffald </P>  \r\n\r\n<P>e. bygningsaffald </P>  \r\n\r\n<P>f. plast </P>  \r\n\r\n<P>g. madaffald </P>  \r\n\r\n<P>B. Kildesortering. </P>  \r\n\r\n<P>1. Alle kontorarbejdspladser med mere end 20 ansatte skal frasortere </P>  \r\n\r\n<P>brugt papir til genanvendelse. </P>  \r\n\r\n<P>2. Ved alle større nedrivningsarbejder skal der foretages sortering </P>  \r\n\r\n<P>af materialerne i fraktioner, der kan indgå i genanvendelse/ </P>  \r\n\r\n<P>genindvinding. </P>  \r\n\r\n<P>3. Storkøkkener og kantiner, der betjener mere end 50 personer, </P>  \r\n\r\n<P>pålægges at frasortere madaffald, således at dette kan oparbejdes. </P>  \r\n\r\n<P>4. Senest den 1. januar 1989 gennemføres en landsdækkende ordning med </P>  \r\n\r\n<P>kildesortering i de enkelte husstande. </P>  \r\n\r\n<P>5. Alle storskraldsordninger skal gennemføres med mindst tre </P>  \r\n\r\n<P>fraktioner: bygningsaffald, haveaffald og &#187;andet&#171;. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Ud af den samlede årlige affaldsmængde er der i dag kun ca. 8 pct., </P>  \r\n\r\n<P>der genanvendes, når der ses bort fra øl- og sodavandsflasker, der </P>  \r\n\r\n<P>ikke er medtaget i ovennævnte tal. </P>  \r\n\r\n<P>De registrerede 4,6 mill. tons affald kan opdeles i følgende </P>  \r\n\r\n<P>kategorier: </P>  \r\n\r\n<P>Husholdningsaffald 2,2 mill. tons </P>  \r\n\r\n<P>Erhvervsaffald (kontor/ handel </P>  \r\n\r\n<P>og produktion) 1,2 mill. tons </P>  \r\n\r\n<P>Bygningsaffald 1,2 mill. tons </P>  \r\n\r\n<P>Husholdningsaffaldet kan desuden opdeles på: </P>  \r\n\r\n<P>- Dagrenovation 1,2 mill. tons </P>  \r\n\r\n<P>- Storskrald 0,8 mill. tons </P>  \r\n\r\n<P>- Haveaffald 0,2 mill. tons </P>  \r\n\r\n<P>Forholdene omkring dagrenovationen er godt belyst. Den kan deles op i </P>  \r\n\r\n<P>3 næsten lige store fraktioner: </P>  \r\n\r\n<P>- madrester </P>  \r\n\r\n<P>- papir og pap samt </P>  \r\n\r\n<P>- en blandet del (herunder glasemballage). </P>  \r\n\r\n<P>Det er sandsynligvis vanskeligt at afgøre præcis, hvor stor en del af </P>  \r\n\r\n<P>dagrenovationen der kan genanvendes. Forudsætningen for, at mest </P>  \r\n\r\n<P>muligt genanvendes, er, at der gennemføres et effektivt </P>  \r\n\r\n<P>kildesorteringssystem (dvs. sortering i husstandene) og et </P>  \r\n\r\n<P>effektivt indsamlingssystem. Hvad angår det sidste, vil det være </P>  \r\n\r\n<P>oplagt at lade indsamlingen følge den normale afhentning af </P>  \r\n\r\n<P>dagrenovation. </P>  \r\n\r\n<P>Storskraldet og haveaffaldet går i dag hovedsagelig til </P>  \r\n\r\n<P>lossepladserne uden nogen sortering og uden genanvendelse. </P>  \r\n\r\n<P>Erhvervsaffaldet består skønsmæssigt af en fraktion på 0,4 mill. ton </P>  \r\n\r\n<P>pr. år fra kontor og handel og en fraktion på 0,8 mill. ton fra </P>  \r\n\r\n<P>fremstillingsvirksomhed. </P>  \r\n\r\n<P>Den største del (omkring 60 pct.) deponeres i dag på lossepladser. </P>  \r\n\r\n<P>Erhvervsaffaldet er ikke - som dagrenovationen - undergivet den </P>  \r\n\r\n<P>kommunale anvisningspligt, og det er derfor vanskeligt at sige </P>  \r\n\r\n<P>præcis, hvor det afleveres. </P>  \r\n\r\n<P>Det er dog klart, at der indgår meget store fraktioner af </P>  \r\n\r\n<P>genanvendeligt materiale i erhvervsaffaldet, især pap/ papir, </P>  \r\n\r\n<P>madaffald og plastaffald. </P>  \r\n\r\n<P>Nedenfor er der foretaget en skønsmæssig vurdering af sammensætningen </P>  \r\n\r\n<P>af erhvervsaffaldet: </P>  \r\n\r\n<P>Pap og papir (især fra kontor og handel) 340.000 tons pr. år </P>  \r\n\r\n<P>Madaffald (storkøkkener og kantiner især) 135.000 tons pr. år </P>  \r\n\r\n<P>Plast 65.000 tons pr. år </P>  \r\n\r\n<P>Andet (glas, metal m.v.) 650.000 tons pr. år </P>  \r\n\r\n<P>Andet er en temmelig stor gruppe, fordi industriaffaldets </P>  \r\n\r\n<P>sammensætning er dårligt belyst. Af samme årsag er det næsten </P>  \r\n\r\n<P>umuligt at sige noget om, hvor store dele af erhvervsaffaldet der </P>  \r\n\r\n<P>kan genanvendes. </P>  \r\n\r\n<P>De ovenfor nævnte fraktioner kan imidlertid alle - efter en sortering </P>  \r\n\r\n<P>- genanvendes. </P>  \r\n\r\n<P>Hvad angår madaffald, er der et projekt i gang i Vejle amt, hvor </P>  \r\n\r\n<P>madaffald fra storkøkkener oparbejdes til dyrefoder (ca. 6.000 </P>  \r\n\r\n<P>tons pr. år). Det har også i anden sammenhæng vist sig, at </P>  \r\n\r\n<P>oparbejdning til dyrefoder er hygiejnisk forsvarligt. </P>  \r\n\r\n<P>Plastaffald kan især genanvendes, hvis der sker en sortering, der </P>  \r\n\r\n<P>deler plasten op i plasttyper. Dette kan i mange tilfælde være </P>  \r\n\r\n<P>vanskeligt, men vil naturligvis blive lettere, hvis antallet af </P>  \r\n\r\n<P>plasttyper på markedet indskrænkes. Der er for nylig etableret en </P>  \r\n\r\n<P>virksomhed i Vojens, der kan genanvende polyethylen. </P>  \r\n\r\n<P>Bygningsaffaldet består for størstepartens vedkommende af </P>  \r\n\r\n<P>stenmaterialer (ca. 80 pct.). Denne del af affaldet kan </P>  \r\n\r\n<P>genanvendes ved knusning, hvor det omdannes til kunstigt grus. Det </P>  \r\n\r\n<P>første mobile knusningsanlæg herhjemme er netop sat i gang, og </P>  \r\n\r\n<P>flere steder planlægges stationære anlæg. </P>  \r\n\r\n<P>I en nylig rapport (oktober 1985) om bygningsaffald fra Cowiconsult </P>  \r\n\r\n<P>skønnes det, at genanvendelse af affaldet fra bygningsnedrivninger </P>  \r\n\r\n<P>vil kunne spare Københavnsområdet for deponering af 260.000 tons </P>  \r\n\r\n<P>affald om året. Det svarer til 1/3 af det årlige deponeringsbehov. </P>  \r\n\r\n<P>Det skulle være fremgået af ovenstående, at der i </P>  \r\n\r\n<P>affaldsforbrændingsanlæg og på lossepladser går endog meget </P>  \r\n\r\n<P>betydelige ressourcer tabt i form af materialer, hvoraf en meget </P>  \r\n\r\n<P>betydelig del kunne genindvindes eller genanvendes med positiv </P>  \r\n\r\n<P>effekt for miljøet, betalingsbalancen og beskæftigelsen. </P>  \r\n\r\n<P>Genindvinding og genanvendelse forudsætter imidlertid, at der </P>  \r\n\r\n<P>sættes ind med en overordnet planlægning, der sætter genbrug i </P>  \r\n\r\n<P>centrum. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad A </P>  \r\n\r\n<P>En af forudsætningerne for at sikre det størst mulige genbrug er, at </P>  \r\n\r\n<P>der eksisterer et velfungerende net af indsamlingsordninger for </P>  \r\n\r\n<P>materialer, der er egnede til genanvendelse. </P>  \r\n\r\n<P>Da det i forvejen er kommunerne, der står for dagrenovationen, er det </P>  \r\n\r\n<P>mest hensigtsmæssigt, at det også er kommunerne, der skal sørge </P>  \r\n\r\n<P>for, at der etableres indsamlingsordninger for papir, glas, plast </P>  \r\n\r\n<P>m.v. F.eks. er det oplagt nødvendigt at sikre indsamlingen af glas </P>  \r\n\r\n<P>og papir fra husstandene gennem en udbygning af dagrenovationen, </P>  \r\n\r\n<P>således at forbrugerne ved, at de kan stille deres glas- </P>  \r\n\r\n<P>(konservesglas, engangsflasker etc.) og papiraffald (aviser, </P>  \r\n\r\n<P>ugeblade etc.) ud foran hoveddøren til afhentning på bestemte dage </P>  \r\n\r\n<P>i måneden. Indsamling af glasaffald kan naturligvis også ske </P>  \r\n\r\n<P>gennem de specielle glascontainere, som der opstilles flere og </P>  \r\n\r\n<P>flere af i Københavns gader. Dog er denne metode næppe </P>  \r\n\r\n<P>hensigtsmæssig i andre områder end de tættest befolkede. Og selv </P>  \r\n\r\n<P>her kan man frygte, at &#187;vejen omkring containeren&#171; synes for  \r\n\r\n lang </P>  \r\n\r\n<P>for mange. </P>  \r\n\r\n<P>Heroverfor står f.eks. indsamling af madaffald til oparbejdning. </P>  \r\n\r\n<P>Dette kræver en hurtig afhentning, hvis produktet skal kunne </P>  \r\n\r\n<P>anvendes hygiejnisk forsvarligt, og indsamling af madaffald vil </P>  \r\n\r\n<P>derfor næppe kunne ske hensigtsmæssigt, medmindre der etableres </P>  \r\n\r\n<P>særskilte ordninger (hvilket jo ikke udelukker, at det kan </P>  \r\n\r\n<P>organiseres inden for det eksisterende renovationsvæsen). </P>  \r\n\r\n<P>Der er derfor ikke lagt op til en helt fast struktur for, hvorledes </P>  \r\n\r\n<P>indsamlingsordningerne skal udformes. Det er heller ikke </P>  \r\n\r\n<P>udelukket, at det i nogle tilfælde kan være hensigtsmæssigt med </P>  \r\n\r\n<P>afleveringspladser som alternativ (f.eks. til bygningsaffald). </P>  \r\n\r\n<P>Hovedreglen bør dog være afhentningsordninger for at sikre størst </P>  \r\n\r\n<P>mulig genanvendelse. </P>  \r\n\r\n<P>Ligeledes forekommer det nærliggende at lægge etableringen af </P>  \r\n\r\n<P>indsamlingsordninger ind under den allerede eksisterende pligt for </P>  \r\n\r\n<P>kommunerne til at foretage en affaldsplanlægning (jfr. </P>  \r\n\r\n<P>miljøbeskyttelseslovens §§ 62, 62 a og 62 b). </P>  \r\n\r\n<P>Dette er imidlertid kun en god ide, hvis affaldsplanlægningen enten </P>  \r\n\r\n<P>fremskyndes eller det pålægges kommunerne at etablere </P>  \r\n\r\n<P>indsamlingsordningerne hurtigst muligt og uafhængigt af de </P>  \r\n\r\n<P>nuværende frister i affaldsplanlægningen. </P>  \r\n\r\n<P>Som planlægningen ser ud i dag, skal kommunerne i foråret 1986 </P>  \r\n\r\n<P>afslutte selve kortlægningen af, hvilke typer affald der er inden </P>  \r\n\r\n<P>for den enkelte kommune m.v. Derefter skal amtsrådene udarbejde en </P>  \r\n\r\n<P>redegørelse i samarbejde med kommunerne. Disse redegørelser kan </P>  \r\n\r\n<P>næppe forventes at være færdige før engang i foråret 1987. Og </P>  \r\n\r\n<P>først derefter skal kommunerne gå i gang med selve den kommunale </P>  \r\n\r\n<P>affaldsplanlægning, herunder planlægningen af, hvilket affald der </P>  \r\n\r\n<P>skal genanvendes. Hvis denne plan følges, som den er nu, kan der </P>  \r\n\r\n<P>meget vel blive tale om, at genanvendelsen først kommer i gang </P>  \r\n\r\n<P>omkring 1990. Hertil kommer, at retningslinierne for, hvor meget </P>  \r\n\r\n<P>der skal genanvendes, er særdeles svage i reglerne for </P>  \r\n\r\n<P>affaldsplanlægning. </P>  \r\n\r\n<P>Det afgørende i forslaget er, at der stilles krav til kommunerne om, </P>  \r\n\r\n<P>at indsamlingerne skal i gang hurtigst muligt, og at der stilles </P>  \r\n\r\n<P>krav om, at indsamlingsordningerne skal være dækkende, således at </P>  \r\n\r\n<P>de meget store muligheder for genanvendelse ikke svækkes gennem </P>  \r\n\r\n<P>utilstrækkelige indsamlingsordninger. </P>  \r\n\r\n<P>Det skal desuden understreges, at hensigten ikke kun er at foretage </P>  \r\n\r\n<P>indsamling fra husstande, men også, at der foretages en effektiv </P>  \r\n\r\n<P>indsamling fra erhvervsvirksomheder. </P>  \r\n\r\n<P>Ad B 1 </P>  \r\n\r\n<P>Der er allerede nogle steder tale om, at kontorarbejdspladser </P>  \r\n\r\n<P>frasorterer papiraffald til genanvendelse, men dette sker ikke </P>  \r\n\r\n<P>systematisk. Det foreslås derfor, at det gøres obligatorisk for </P>  \r\n\r\n<P>alle kontorarbejdspladser med mere end 20 ansatte at frasortere </P>  \r\n\r\n<P>papiraffald til genanvendelse. For mindre kontorarbejdspladser </P>  \r\n\r\n<P>gøres ordningen derimod ikke obligatorisk. Det er ikke </P>  \r\n\r\n<P>ensbetydende med, at der ikke bør foretages en indsamling herfra, </P>  \r\n\r\n<P>men denne vil formentlig i de fleste tilfælde kunne etableres på </P>  \r\n\r\n<P>anden vis (afhentning på bestemte dage via den almindelige </P>  \r\n\r\n<P>dagrenovation eller frivillig tilslutning til afhentningen fra de </P>  \r\n\r\n<P>store kontorarbejdspladser). </P>  \r\n\r\n<P>Ad B 2 </P>  \r\n\r\n<P>Forsortering af materialerne ved alle større bygningsarbejder vil </P>  \r\n\r\n<P>gøre det enkelt at genanvende de store potentielle ressourcer, der </P>  \r\n\r\n<P>ellers går tabt. </P>  \r\n\r\n<P>Samtidig er det vigtigt, at miljøfarlige dele af bygningsaffaldet </P>  \r\n\r\n<P>frasorteres og bringes til forsvarlig destruktion eller </P>  \r\n\r\n<P>genindvinding. Det gælder f.eks. trykimprægneret træ og </P>  \r\n\r\n<P>forskellige bestanddele af bly. </P>  \r\n\r\n<P>Cowiconsult har vurderet, at det ikke nødvendigvis betyder øgede </P>  \r\n\r\n<P>bortskaffelsesomkostninger, men måske oven i købet kan give en </P>  \r\n\r\n<P>økonomisk fordel. Denne fordel øges yderligere ved, at der </P>  \r\n\r\n<P>indføres afgift på affaldsbortskaffelse. </P>  \r\n\r\n<P>Ad B 3 </P>  \r\n\r\n<P>Forsøg har vist, at madaffald udmærket kan oparbejdes og anvendes til </P>  \r\n\r\n<P>dyrefoder, uden at det skaber hygiejniske problemer. </P>  \r\n\r\n<P>Miljøstyrelsen har allerede ydet tilskud til et projekt i Vejle </P>  \r\n\r\n<P>amt, hvor der indsamles madaffald fra storkøkkener. Indsamling og </P>  \r\n\r\n<P>oparbejdning af madaffald vil i øvrigt også have positiv effekt på </P>  \r\n\r\n<P>forbrændingen i affaldsforbrændingsanlæggene, fordi de herved </P>  \r\n\r\n<P>slipper for store mængder vådt affald. </P>  \r\n\r\n<P>Ad B 4 </P>  \r\n\r\n<P>Der er netop igangsat forsøg med et &#187;grønt&#171; system herhjemme (i  \r\n\r\n</P>  \r\n\r\n<P>Søndersø på Fyn). Systemet, der er udviklet i Vesttyskland, </P>  \r\n\r\n<P>indebærer, at husstandene opdeler affaldet i en våd og en tør </P>  \r\n\r\n<P>fraktion. Den våde fraktion kan så komposteres og den tørre </P>  \r\n\r\n<P>sorteres, hvorefter de enkelte dele kan genanvendes. </P>  \r\n\r\n<P>Forslaget lægger sig ikke fast på en specifik model, idet der er </P>  \r\n\r\n<P>flere mulige udformninger. Det væsentlige er, at der igangsættes </P>  \r\n\r\n<P>tilstrækkelig mange forsøg, således at kildesortering kan gøres </P>  \r\n\r\n<P>obligatorisk inden 1989. </P>  \r\n\r\n<P>En obligatorisk kildesortering vil lette genanvendelse af </P>  \r\n\r\n<P>husholdningsaffaldet. </P>  \r\n\r\n<P>Omvendt vil der være betydelige vanskeligheder ved genanvendelse af </P>  \r\n\r\n<P>denne del af affaldsmængden, hvis der ikke foretages en </P>  \r\n\r\n<P>kildesortering, fordi affaldet dårligt kan sorteres, når først det </P>  \r\n\r\n<P>våde og det tørre affald er blandet sammen. </P>  \r\n\r\n<P>Ad B 5 </P>  \r\n\r\n<P>Der er i øjeblikket en undersøgelse over storskrald i gang. </P>  \r\n\r\n<P>Undersøgelsen forventes afsluttet i 1986. </P>  \r\n\r\n<P>Uanset hvilket resultat den viser i form af sammensætning af </P>  \r\n\r\n<P>storskraldet, vil det være fornuftigt allerede nu at beslutte, at </P>  \r\n\r\n<P>der skal foretages en kildesortering. Den kan i praksis foretages </P>  \r\n\r\n<P>ved, at de containere, der anvendes til storskrald, opdeles i tre </P>  \r\n\r\n<P>rum: et til bygningsaffald, et til haveaffald og et til  \r\n\r\n &#187;diverse&#171;. </P>  \r\n\r\n<P>Genanvendelse af bygningsaffald har allerede været omtalt. </P>  \r\n\r\n<P>Hvad angår haveaffald, er der flere muligheder, f.eks. kompostering </P>  \r\n\r\n<P>eller anvendelse til snitning af flis. Der har været gennemført </P>  \r\n\r\n<P>forsøg hermed i henholdsvis Vesttyskland og Århus. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00087"
        },
        {
            "displayName": "Entydig dokumentidentifikation",
            "displayValue": "CL005686"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "87"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}