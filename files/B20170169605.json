{
    "id": 196511,
    "title": "Bekendtgørelse om oplysning om salgspris og enhedspris for forbrugsvarer",
    "documentTypeId": "60",
    "isSagsforlobPeriodValid": true,
    "shortName": "BEK nr 1696 af 14/12/2017",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id7d8a6133-1d35-461c-8994-bbd53d85598e\">Kapitel 1</a>\r\n      </td>\r\n      <td class=\"IndholdsfortegnelseTekst\">Indledende bestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id9d283321-3d85-4e18-9d7a-64abed412e93\">Kapitel 2</a>\r\n      </td>\r\n      <td class=\"IndholdsfortegnelseTekst\">Prisoplysninger på salgsstedet</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idc7c7a0b5-a201-4c48-9a17-22d882a1eafe\">Kapitel 3</a>\r\n      </td>\r\n      <td class=\"IndholdsfortegnelseTekst\">Enhedsprismærkning for særlige varegrupper</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id9a9e44dd-78e4-48f3-949e-f0fa85f17759\">Kapitel 4</a>\r\n      </td>\r\n      <td class=\"IndholdsfortegnelseTekst\">Kortvarige prisnedsættelser for varer</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id2ce521f5-3cec-4a38-bdad-7a3bd23b1ca8\">Kapitel 5</a>\r\n      </td>\r\n      <td class=\"IndholdsfortegnelseTekst\">Skiltning med priser for motorkøretøjer m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idee624863-5396-4c55-876c-e38f3d1ec698\">Kapitel 6</a>\r\n      </td>\r\n      <td class=\"IndholdsfortegnelseTekst\">Skiltning med priser for motorbrændstof</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idae8bfca2-f929-4cfd-a82b-966a277fb405\">Kapitel 7</a>\r\n      </td>\r\n      <td class=\"IndholdsfortegnelseTekst\">Bemyndigelse, straf, ikrafttræden og overgangsbestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om oplysning om salgspris og enhedspris for forbrugsvarer<a class=\"FodnoteHenvisning\" name=\"Henvisning_id18181a9d-b4f9-490e-9553-c8f12b0f8b63\" href=\"#id18181a9d-b4f9-490e-9553-c8f12b0f8b63\">1)</a></p>\r\n<p class=\"Indledning2\">I medfør af § 14, stk. 2, nr. 1 og 2, og § 37, stk. 6, i lov nr. 426 af 3. maj 2017 om markedsføring og efter forhandling med vedkommende fagminister og repræsentanter for forbrugerne og de berørte erhvervsorganisationer fastsættes efter bemyndigelse i henhold til § 1 i bekendtgørelse nr. 1484 af 13. december 2017 om henlæggelse af visse beføjelser til Konkurrence- og Forbrugerstyrelsen:</p>\r\n<p class=\"Kapitel\" id=\"id7d8a6133-1d35-461c-8994-bbd53d85598e\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Indledende bestemmelser</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Anvendelsesområde</span>\r\n   </span>\r\n</p>\r\n<p class=\"Paragraf\" id=\"id7c026be5-96c1-48eb-826e-2e630e497fbf\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse finder anvendelse på varer, der udbydes af erhvervsdrivende til forbrugere. Bekendtgørelsen finder ikke anvendelse på antikviteter og kunstgenstande eller varer, der sælges på auktion eller leveres i forbindelse med en tjenesteydelse.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Definitioner</span>\r\n   </span>\r\n</p>\r\n<p class=\"Paragraf\" id=\"idc3ae82b2-60bf-427f-a68e-dcaf9ec807bc\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id8a77c8cf-1210-410c-846a-6e72ad5f32c2\">1)</span> Salgspris: Den endelige pris for en vare eller en given mængde af en vare, inklusive moms og alle øvrige afgifter, men eksklusive eventuelt pant.</p>\r\n<p class=\"Liste1\">\r\n   <span class=\"Liste1Nr\" id=\"id95af7d84-7034-4e3a-9349-aaafe5a64dc0\">2)</span> Enhedspris: Den endelige pris, inklusive moms og alle øvrige afgifter for måleenheden et kilogram, en liter, en meter, en kvadratmeter eller en kubikmeter af varen eller for en anden enkelt mængdeenhed, der er almindeligt og udbredt anvendt i forbindelse med salg af bestemte varer, og som er nævnt i § 7.</p>\r\n<p class=\"Liste1\">\r\n   <span class=\"Liste1Nr\" id=\"idca554af6-f881-469f-9733-3cae18731227\">3)</span> Varer, der sælges i løs vægt: Varer der ikke er færdigpakket, og som afmåles i forbrugerens nærvær.</p>\r\n<p class=\"Liste1\">\r\n   <span class=\"Liste1Nr\" id=\"id23312019-8467-468d-9fcc-12a58be8efa7\">4)</span> Erhvervsdrivende: En fysisk eller juridisk person, der udøver virksomhed som handlende, håndværker eller industridrivende eller udøver et liberalt erhverv, og enhver, der handler i en erhvervsdrivendes navn eller på en erhvervsdrivendes vegne.</p>\r\n<p class=\"Liste1\">\r\n   <span class=\"Liste1Nr\" id=\"idfc3ee70b-1c59-427e-9ee0-a42c8782adb5\">5)</span> Forbruger: En fysisk eller juridisk person, der hovedsageligt handler uden for sit erhverv.</p>\r\n<p class=\"Liste1\">\r\n   <span class=\"Liste1Nr\" id=\"id079425f4-e490-4988-acda-b8458bac7b00\">6)</span> Kortvarige generelle prisnedsættelser: Nedsættelse af de hidtidige gældende salgspriser for et større antal varegrupper/-enheder med en vis procent eller et vist beløb i kr. og ører pr. vareenhed i en periode der ikke overstiger 2 uger.</p>\r\n<p class=\"Liste1\">\r\n   <span class=\"Liste1Nr\" id=\"ideacc82ce-b1b9-4b8c-8dca-eb33899a84ca\">7)</span> Motorkøretøjer: Fabriksnye og brugte personbiler, varebiler indtil 2.000 kg totalvægt og motorcykler (herunder scootere).</p>\r\n<p class=\"Kapitel\" id=\"id9d283321-3d85-4e18-9d7a-64abed412e93\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Prisoplysninger på salgsstedet</p>\r\n<p class=\"Paragraf\" id=\"id84d5cea6-7624-4f86-b7b6-4fccecd74217\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Erhvervsdrivende, der udbyder varer til forbrugere, skal i salgslokalet, eller hvor varerne i øvrigt udstilles til salg, oplyse om såvel salgspris som enhedspris for den udbudte vare eller varemængde efter nedenstående bestemmelser. Prisoplysningerne skal gives tydeligt, let læseligt og således, at der ikke kan opstå tvivl om, hvilken vare prisoplysningerne vedrører.</p>\r\n<p class=\"Stk2\">\r\n   <span class=\"StkNr\" id=\"idd9e29b34-6032-48cd-8f98-d34c34dcf93c\">Stk. 2.</span> For varer, der sælges i løs vægt, skal kun enhedsprisen angives. Hvor salgsprisen er identisk med enhedsprisen, skal kun salgsprisen angives.</p>\r\n<p class=\"Stk2\">\r\n   <span class=\"StkNr\" id=\"id31bc5bc6-4fde-40c1-8dda-5974d24880cd\">Stk. 3.</span> De gældende pantbeløb for returflasker skal på tydelig og let læselig måde oplyses på et skilt således, at der ikke kan opstå tvivl om, hvilken vare prisoplysningen vedrører.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Prisskiltning for visse tobaksvarer samt dag- og ugeblade</span>\r\n   </span>\r\n</p>\r\n<p class=\"Paragraf\" id=\"id9bea2f9c-d7bd-458f-ad8e-8addc4268152\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Pligten til at meddele prisoplysninger ved mærkning, skiltning eller på anden måde i henhold til denne bekendtgørelse ved udbud af cigaretter, shagtobak samt dag- og ugeblade kan på ekspeditionsstedet i det forretningslokale, hvorfra salget finder sted, anses for opfyldt gennem den på varen eller emballagen påtrykte pris ved salg til forbruger. Dette gælder dog ikke for dag- og ugeblade, hvis de udbydes i detailsalg ved udstilling i vinduer.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Grundlaget for beregning af enhedsprisen</span>\r\n   </span>\r\n</p>\r\n<p class=\"Paragraf\" id=\"idef6ebfff-3698-426c-84e7-fde9c00b8500\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Enhedsprisen skal beregnes på grundlag af pakningens nettoindhold.</p>\r\n<p class=\"Stk2\">\r\n   <span class=\"StkNr\" id=\"id2082d9ce-a96d-49a7-a558-57570b52eb9e\">Stk. 2.</span> For fødevarer, der er pakket i is, vand, lage, marinade eller lignende, som normalt ikke spises, skal enhedsprisen beregnes på grundlag af den drænede vægt.</p>\r\n<p class=\"Stk2\">\r\n   <span class=\"StkNr\" id=\"id9f50f179-50db-46b8-9ced-4ec75a7094a5\">Stk. 3.</span> For fødevarer, som kræver tilsætning af vand, skal enhedsprisen beregnes på grundlag af varen, når den er færdig til brug i det anbefalede blandingsforhold.</p>\r\n<p class=\"Kapitel\" id=\"idc7c7a0b5-a201-4c48-9a17-22d882a1eafe\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Enhedsprismærkning for særlige varegrupper</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Anvendelse af bestemt måleenhed for visse varer</span>\r\n   </span>\r\n</p>\r\n<p class=\"Paragraf\" id=\"idd562365e-c810-4705-b3d8-1bba8f61ddec\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> For køkkenruller og toiletpapir skal enhedsprisen angives pr. kg.</p>\r\n<p class=\"Stk2\">\r\n   <span class=\"StkNr\" id=\"id00f716de-991e-4208-81c0-3756f8a5379e\">Stk. 2.</span> For andre varer i rulleform, herunder bagepapir, madpapir og indpakningspapir samt for aluminiumsfolie, plastfolie, klisterbånd og tape, skal enhedsprisen angives pr. m.</p>\r\n<p class=\"Stk2\">\r\n   <span class=\"StkNr\" id=\"id60ca888a-cbba-4bee-a1c5-f562934e33bf\">Stk. 3.</span> For materialer til beklædning af gulve, lofter og vægge, herunder tekstiler, vinyl, linoleum, tapet, fliser, kork- og gipsplader m.v., skal enhedsprisen angives pr. dækket m2.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Anvendelse af en anden måleenhed end l, kg, m, m2 og m3</span>\r\n   </span>\r\n</p>\r\n<p class=\"Paragraf\" id=\"id03270a7a-1f0c-424f-bc66-fd9eec759306\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> For følgende varegrupper skal enhedsprisen angives pr. stk.:</p>\r\n<p class=\"Liste1\">\r\n   <span class=\"Liste1Nr\" id=\"ide51c238f-a52a-4f32-933d-b857fe43cbfe\">1)</span> Æg, der sælges færdigpakkede og med angivelse af vægtgruppen. Dette gælder dog ikke pasteuriserede æg.</p>\r\n<p class=\"Liste1\">\r\n   <span class=\"Liste1Nr\" id=\"idb9fe7f09-2df8-46c7-8f77-2c2ff760f30e\">2)</span> Østers.</p>\r\n<p class=\"Liste1\">\r\n   <span class=\"Liste1Nr\" id=\"idc72d3be5-f2d5-40db-9f45-5a8caba2156f\">3)</span> Håndkøbsmedicin og kosttilskud, herunder vitaminer, i pille- eller kapselform.</p>\r\n<p class=\"Liste1\">\r\n   <span class=\"Liste1Nr\" id=\"id16665995-03d6-4da8-9e4f-184f4da31c35\">4)</span> Servietter, papirlommetørklæder, renseservietter, engangsservice og bestik.</p>\r\n<p class=\"Liste1\">\r\n   <span class=\"Liste1Nr\" id=\"idca25d709-a03b-4320-b352-6c1cd292f9c6\">5)</span> Plastikposer til opbevaring og affald.</p>\r\n<p class=\"Liste1\">\r\n   <span class=\"Liste1Nr\" id=\"id58e71daa-35bd-4a77-9e6f-a5f21c226681\">6)</span> Bleer, bind, trusseindlæg, tamponer.</p>\r\n<p class=\"Stk2\">\r\n   <span class=\"StkNr\" id=\"id18e430aa-c571-48b3-a3af-70e48d377d6f\">Stk. 2.</span> For kogevaskemidler og finvaskemidler til maskinvask af tøj skal enhedsprisen angives pr. standardvaskemaskinfulde på 4,5 kg henholdsvis 2,5 kg tørt tøj, som anført på emballagen i overensstemmelse med Europa-Parlamentets og Rådets forordning (EF) nr. 648/2004 af 31. marts 2004 om vaske- og rengøringsmidler.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Undtagelser fra kravet om enhedsprismærkning</span>\r\n   </span>\r\n</p>\r\n<p class=\"Paragraf\" id=\"id7b76b8d5-7aaa-47c3-bf59-89d512ccb125\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Følgende ikke-fødevarer er undtaget fra kravet om enhedsprismærkning:</p>\r\n<p class=\"Liste1\">\r\n   <span class=\"Liste1Nr\" id=\"idda9d7ad0-c337-4f41-8d93-6ad17e368d48\">1)</span> Varer, som ikke kan opdeles efter mål eller vægt, uden at deres karakter ændres, og for hvilke der ikke er krav om angivelse af nettoindhold.</p>\r\n<p class=\"Liste1\">\r\n   <span class=\"Liste1Nr\" id=\"idfb797e62-e6df-445a-88a3-d26f87c8f293\">2)</span> Varer, der er pakket i samme emballage, og i øvrigt varer af forskellig art, hvoraf et bestemt antal sælges til en samlet pris. Dette gælder dog ikke, hvis varerne i samme forretning ligeledes er udbudt til salg hver for sig.</p>\r\n<p class=\"Liste1\">\r\n   <span class=\"Liste1Nr\" id=\"iddb928ea0-75b2-4332-83e6-aabe75222744\">3)</span> Varer, der sælges færdigpakkede i pakninger med et nettoindhold på under 50 g eller 50 ml.</p>\r\n<p class=\"Stk2\">\r\n   <span class=\"StkNr\" id=\"ida36ab4f9-bd63-41cf-8d94-d81fa6dd323b\">Stk. 2.</span> Følgende fødevarer er undtaget fra kravet om enhedsprismærkning:</p>\r\n<p class=\"Liste1\">\r\n   <span class=\"Liste1Nr\" id=\"id1ff72336-73ee-40bf-93bd-e510f3ec6ff4\">1)</span> Færdigretter.</p>\r\n<p class=\"Liste1\">\r\n   <span class=\"Liste1Nr\" id=\"id860a32cc-3380-4f06-a4ce-3e47efccb4fb\">2)</span> Retter til tilberedning, når ingredienserne sælges i samme emballage.</p>\r\n<p class=\"Liste1\">\r\n   <span class=\"Liste1Nr\" id=\"idb9aa6bb2-5061-4529-9409-6b0694763758\">3)</span> Varer af forskellig art, der er pakket i samme emballage, og i øvrigt varer af forskellig art, hvoraf et bestemt antal sælges til en samlet pris.</p>\r\n<p class=\"Liste1\">\r\n   <span class=\"Liste1Nr\" id=\"ide1d86936-940a-4779-af5e-db0c312375ba\">4)</span> Småbrød, kager og konditorvarer, der ikke udbydes færdigpakket.</p>\r\n<p class=\"Liste1\">\r\n   <span class=\"Liste1Nr\" id=\"ide1b26023-e78d-46ad-a623-474f3b788e5a\">5)</span> Frugt og grøntsager, der udbydes stykvis, i bundter eller potter.</p>\r\n<p class=\"Liste1\">\r\n   <span class=\"Liste1Nr\" id=\"idfb062021-e0ca-4452-9e7e-158a1e45e56a\">6)</span> Varer, som før brug kræver tilsætning af andre produkter end vand.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Reklame m.v.</span>\r\n   </span>\r\n</p>\r\n<p class=\"Paragraf\" id=\"idbdb4a787-d816-4c7b-8927-8a408fb08181\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Når der ved annoncering eller på anden måde i markedsføringsmateriale gives oplysning om pris for varer, skal prisoplysningerne gives i overensstemmelse med forskrifterne i § 3, §§ 5-8, § 10, 2. pkt. og §§ 12-13.</p>\r\n<p class=\"Kapitel\" id=\"id9a9e44dd-78e4-48f3-949e-f0fa85f17759\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Kortvarige prisnedsættelser for varer</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Letfordærvelige fødevarer</span>\r\n   </span>\r\n</p>\r\n<p class=\"Paragraf\" id=\"id1002a909-96e3-4f34-b3c3-e0dd086d2a46\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Letfordærvelige fødevarer, herunder fersk kød og fisk, frugt og grøntsager, brød og mejeriprodukter, er fritaget for angivelse af ny enhedspris før udløbet af holdbarhedsfristen, når salg sker med rabat på grund af risiko for fordærvelse. Den oprindelige salgspris og enhedspris eller rabatten i procent eller som et beløb skal være angivet.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Kortvarige generelle prisnedsættelser</span>\r\n   </span>\r\n</p>\r\n<p class=\"Paragraf\" id=\"idacc2ea6f-6958-4396-9bd9-26db3ce6ad86\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Ved kortvarige generelle prisnedsættelser for et betydeligt antal varegrupper/-enheder, der udbydes i detailsalg, anses pligten til at meddele prisoplysninger i henhold til markedsføringslovens § 14, stk. 1, for opfyldt, når den erhvervsdrivende ved skiltning og ved eventuel annoncering oplyser nedsættelsens størrelse i procent eller i kr. og øre pr. vareenhed.</p>\r\n<p class=\"Stk2\">\r\n   <span class=\"StkNr\" id=\"id7d2404a4-e5ee-428b-81af-bcfb579e5883\">Stk. 2.</span> Omfatter den kortvarige nedsættelse ikke hele det udbudte varesortiment, skal det omfattede varesortiment afgrænses tydeligt.</p>\r\n<p class=\"Stk2\">\r\n   <span class=\"StkNr\" id=\"id49a449a0-470f-474f-b59e-52ebb07a7641\">Stk. 3.</span> De omfattede varer skal være mærket eller skiltet med de salgspriser, der var gældende umiddelbart før prisnedsættelsen.</p>\r\n<p class=\"Paragraf\" id=\"id22c88946-f82e-4c65-8326-a80e6fe1e364\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Konkurrence- og Forbrugerstyrelsen kan i enkelte tilfælde for nærmere angivne varegrupper/-enheder udvide den i § 2, stk. 1, nr. 6 angivne periode til 4 uger.</p>\r\n<p class=\"Kapitel\" id=\"id2ce521f5-3cec-4a38-bdad-7a3bd23b1ca8\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Skiltning med priser for motorkøretøjer m.v.</p>\r\n<p class=\"Paragraf\" id=\"ide990aad2-8dcc-4697-a215-683f1871c392\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Ved udstilling af motorkøretøjer og campingvogne med henblik på erhvervsmæssigt salg til forbrugere, skal der ved tydelig skiltning gives oplysning om køretøjets mærke og model samt salgsprisen.</p>\r\n<p class=\"Stk2\">\r\n   <span class=\"StkNr\" id=\"id57f6cb94-9552-45f3-994b-b4776b1372a8\">Stk. 2.</span> For campingvogne skal der udover oplysningerne i stk. 1 gives oplysning om fabrikationsåret.</p>\r\n<p class=\"Stk2\">\r\n   <span class=\"StkNr\" id=\"id170f93a7-f485-463a-8c0d-5cc2ec1c5e0a\">Stk. 3.</span> For brugte køretøjer skal der udover oplysningerne i stk. 1 gives oplysning om første registreringsår. Endvidere skal der gives oplysning om fabrikationsåret, såfremt den erhvervsdrivende kender eller burde kende dette.</p>\r\n<p class=\"Kapitel\" id=\"idee624863-5396-4c55-876c-e38f3d1ec698\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Skiltning med priser for motorbrændstof</p>\r\n<p class=\"Paragraf\" id=\"idfabe3ec1-bf1b-4c61-8139-045cb3cdf9ac\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> På ethvert salgssted for motorbrændstof skal alle autobenzin- og autodieselpumper være forsynet med oplysning om enhedsprisen pr. liter af de udbudte typer og kvaliteter af autobenzin og autodiesel.</p>\r\n<p class=\"Stk2\">\r\n   <span class=\"StkNr\" id=\"id762698b0-7fd0-40d1-b0f8-4b60c6fdb44e\">Stk. 2.</span> For autobenzin skal ud over enhedsprisen angives oktantal.</p>\r\n<p class=\"Stk2\">\r\n   <span class=\"StkNr\" id=\"idccc5c2c3-c70e-4c89-a485-19d77de68a31\">Stk. 3.</span> Oplysningerne i stk. 1 og 2 skal gives i overensstemmelse med § 3, stk. 1, 2. pkt.</p>\r\n<p class=\"Paragraf\" id=\"id11e4b255-0822-4957-a6c4-39c4924dd65b\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> På salgssteder med et årssalg på mere end 250 m3 autobenzin- og diesel skal desuden skiltes med følgende oplysninger:</p>\r\n<p class=\"Liste1\">\r\n   <span class=\"Liste1Nr\" id=\"ide0b1fb7c-2a0b-46f5-8115-33934a416735\">1)</span> Enhedsprisen pr. liter og oktantal for 92-oktan blyfri benzin.</p>\r\n<p class=\"Liste1\">\r\n   <span class=\"Liste1Nr\" id=\"idacafdf3e-1257-41e5-8134-6b6990ec73b7\">2)</span> Enhedsprisen pr. liter og oktantal for 95-oktan blyfri benzin.</p>\r\n<p class=\"Liste1\">\r\n   <span class=\"Liste1Nr\" id=\"ide50d57de-b36b-44e9-b2cd-61e20c69d98c\">3)</span> Enhedsprisen pr. liter autodiesel.</p>\r\n<p class=\"Stk2\">\r\n   <span class=\"StkNr\" id=\"id50849213-09ea-4da1-ba9f-b4450be3578b\">Stk. 2.</span> Det er tilladt at supplere skiltningen med oplysning om andre typer drivmidler.</p>\r\n<p class=\"Stk2\">\r\n   <span class=\"StkNr\" id=\"idc533cfcf-d780-4bc2-b137-488394917d55\">Stk. 3.</span> Prisskiltningen skal foretages i den stk. 1 nævnte rækkefølge fra oven. Eventuel supplerende skiltning i medfør af stk. 2 skal indgå efter autodiesel. Skiltene skal være anbragt og udformet således, at de er let læselige for forbikørende.</p>\r\n<p class=\"Paragraf\" id=\"idf2a6b365-f1de-4c57-b72d-aa15411ca8bd\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Salgssteder, som har lavere årssalg end angivet i § 15, stk. 1, og som ønsker at anvende prisskiltning over for forbikørende, skal iagttage reglerne i § 15.</p>\r\n<p class=\"Kapitel\" id=\"idae8bfca2-f929-4cfd-a82b-966a277fb405\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Bemyndigelse, straf, ikrafttræden og overgangsbestemmelser</p>\r\n<p class=\"Paragraf\" id=\"id4e5e28e9-b75b-4bb2-b046-6498726e96fc\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Konkurrence- og Forbrugerstyrelsen kan undtage varer fra kravet om angivelse af enhedsprisen, hvis en sådan angivelse som følge af varens art eller anvendelse ikke er nyttig eller vil kunne skabe forvirring.</p>\r\n<p class=\"Stk2\">\r\n   <span class=\"StkNr\" id=\"id4ea7ca20-c84f-4a01-a2d5-a4d5dea4a689\">Stk. 2.</span> Forinden afgørelse træffes efter stk. 1, forhandles der med repræsentanter for forbrugerne og de relevante erhvervsorganisationer.</p>\r\n<p class=\"Paragraf\" id=\"ida54131a5-b9f0-4b68-8614-abfa210a22c3\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Overtrædelse af bestemmelserne i § 3, stk. 1 og 3, §§ 5-7, § 9, § 10, 2. pkt. og §§ 11-16 straffes med bøde.</p>\r\n<p class=\"Stk2\">\r\n   <span class=\"StkNr\" id=\"id71f812b4-2341-41f9-aa82-c3f84e5ce6d3\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"iddb98c9f4-5bef-4798-85e4-f0885fe6795d\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Bekendtgørelsen træder i kraft den 1. januar 2018.</p>\r\n<p class=\"Stk2\">\r\n   <span class=\"StkNr\" id=\"idb6c7b21e-dd97-4ac2-bf6a-4c3249dc1db2\">Stk. 2.</span> Bekendtgørelsens § 13, stk. 1, har virkning fra den 1. april 2018. Indtil da finder § 2, stk. 1, 1. pkt. i Monopoltilsynets bekendtgørelse nr. 18 af 4. juli 1978 om skiltning og annoncering med priser for motorkøretøjer m.v. anvendelse.</p>\r\n<p class=\"Stk2\">\r\n   <span class=\"StkNr\" id=\"ida2f5be19-a8e1-425e-afbb-ea6b90b63e98\">Stk. 3.</span> Samtidig ophæves følgende bekendtgørelser:</p>\r\n<p class=\"Liste1\">\r\n   <span class=\"Liste1Nr\" id=\"id9ed24bba-679b-4d35-978f-17098923b056\">1)</span> Bekendtgørelse nr. 866 af 18. september 2000 om oplysning om salgspris og enhedspris for forbrugsvarer.</p>\r\n<p class=\"Liste1\">\r\n   <span class=\"Liste1Nr\" id=\"id272ec679-b49d-48c8-93c7-076cdeeb5e97\">2)</span> Bekendtgørelse nr. 500 af 22. juni 1995 om prisskiltning for motorbrændstof.</p>\r\n<p class=\"Liste1\">\r\n   <span class=\"Liste1Nr\" id=\"id567516eb-cf84-4e07-a380-a8daba8d7141\">3)</span> Monopoltilsynets bekendtgørelse nr. 2 af 16. marts 1988 om mærkning eller skiltning samt annoncering med kortvarige generelle prisnedsættelser for varer.</p>\r\n<p class=\"Liste1\">\r\n   <span class=\"Liste1Nr\" id=\"id5344b44a-c891-46d4-9cde-76e2322ab3d5\">4)</span> Monopoltilsynets bekendtgørelse nr. 6 af 1. november 1983 om mærkning og skiltning samt annoncering med priser m.v. for øl og mineralvand i returflasker.</p>\r\n<p class=\"Liste1\">\r\n   <span class=\"Liste1Nr\" id=\"id051db214-5225-4477-998a-2a06465cade7\">5)</span> Monopoltilsynets bekendtgørelse nr. 1 af af 3. februar 1978 om prisskiltning for visse tobaksvarer samt dag- og ugeblade.</p>\r\n<p class=\"Liste1\">\r\n   <span class=\"Liste1Nr\" id=\"id03ab815c-aba1-431c-bb98-4605b40cb634\">6)</span> Monopoltilsynets bekendtgørelse nr. 18 af 4. juli 1978 om skiltning og annoncering med priser for motorkøretøjer m.v.</p><div class=\"Givet\" id=\"Givet\"><p class=\"Givet\" align=\"center\">Erhvervsministeriet, den 14. december 2017</p><p class=\"Sign1\" align=\"center\">Jakob Hald</p><p class=\"Sign2\" align=\"right\">/ Flemming Steen Nielsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id18181a9d-b4f9-490e-9553-c8f12b0f8b63\" href=\"#Henvisning_id18181a9d-b4f9-490e-9553-c8f12b0f8b63\">1)</a> Bekendtgørelsen indeholder bestemmelser, der gennemfører Europa-Parlamentets og Rådets direktiv 98/6/EF af 16. februar 1998 om forbrugerbeskyttelse i forbindelse med angivelse af priser på forbrugsvarer, EF-Tidende 1998, nr. L 80, side 27.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "popularTitle": "Prismærkningsbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/12/2017"
        },
        {
            "displayName": "Accession",
            "displayValue": "B20170169605"
        },
        {
            "displayName": "Entydig dokumentidentifikation",
            "displayValue": "CQ000378"
        },
        {
            "displayName": "Dato for førstegangsindlæggelse",
            "displayValue": "28/12/2017"
        },
        {
            "displayName": "Dato for indlæggelse",
            "displayValue": "28/12/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1696"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "14/12/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Konkurrence- og Forbrugerstyrelsen"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Konkurrence- og Forbrugerstyrelsen, j.nr. 17/10576"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}