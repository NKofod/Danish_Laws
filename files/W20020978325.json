{
    "id": 114437,
    "title": "Konkrete afgørelser vedr. § 1, stk. 1 fra ÅB 2002",
    "documentTypeId": "240",
    "isSagsforlobPeriodValid": true,
    "shortName": "KEN nr 9783 af 06/02/2002",
    "documentHtml": "<div class=\"bjelke\">Den fulde tekst</div><p class=\"Titel2\">Konkrete afgørelser vedr. § 1, stk. 1 fra ÅB 2002</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Fra ÅB 2002:</div>\r\n        </p>\r\n        <p class=\"Tekst2\">\r\n          <div>Efter offererstatningslovens § 1, stk. 1, er det en betingelse for, at staten kan betale erstatning og godtgørelse efter loven, at der foreligger en overtrædelse af straffeloven.Hvis der foreligger en strafbar handling efter § 1, stk. 1, betales erstatning efter loven, selv om skadevolderen er ukendt eller ikke kan findes, jf. lovens § 6. Skadelidte har ligeledes efter lovens § 6 krav på erstatning, selv om der foreligger subjektive straffrihedsgrunde i form af, at skadevolderen er under 15 år eller utilregnelig, jf. straffelovens §§ 15 og 16. De subjektive strafbarhedsbetingel-ser i øvrigt (forsæt eller eventuelt uagtsomhed) skal under alle omstændigheder være op-fyldt.Hvis der derimod foreligger en objektiv straffrihedsgrund, f.eks. nødværge eller nødret, jf. straffelovens §§ 13 og 14, eller samtykke, er der som udtrykkeligt anført i betænkning nr. 751/1975 om erstatning fra staten til ofre for forbrydelser, side 34 ikke tale om en strafbar handling i lovens forstand. Erstatning kan i disse tilfælde derfor ikke betales efter offererstat-ningsloven</div>\r\n        </p>\r\n      </div>\r\n      <p class=\"Tekst\">Nævnet meddelte skadelidte afslag i sagen, (N.j.nr. 1806/2001) da det efter de oplysninger, som nævnet havde, ikke med tilstrækkelig sikkerhed kunne antages, at skaden var sket ved en overtræ-delse af straffeloven.</p>\r\n      <p class=\"Tekst\">En 57-årig kvinde, der ca. kl. 8.00 om morgenen en dag i september 1999 cyklede til arbejde (sko-le), kørte herunder ind i et 4-benet kryds. Hun havde til politirapporten forklaret, at hun havde på-kørt en fodgænger, der var trådt ud fra fortovskanten, hvorved hun var faldet af cyklen og havde slået baghovedet mod en kantsten med kraniebrud til følge. Hun havde i øvrigt ingen erindring om selve ulykken. Den pågældende fodgænger, der ved påkørslen var væltet omkuld på cykelstien, havde efterfølgende rejst sig op og forladt stedet.</p>\r\n      <p class=\"Tekst\">Et vidne havde til politirapporten forklaret, at hun i krydset havde stået ved samme fodgængerover-gang som nævnte fodgænger – blot lige overfor – og havde afventet grønt lys for fodgængere. Da der blev grønt lys, gik også nævnte fodgænger ud. I det samme så vidnet, at skadelidte kom kørende ude i krydset. Skadelidte, der således kom fra nævnte fodgængers venstre side, forsøgte forgæves at undgå påkørslen.</p>\r\n      <p class=\"Tekst\">Nævnet henviste ved det meddelte afslag til, at det fremgik af vidneforklaringen, at skadelidte som cyklist havde påkørt en fodgænger, der var trådt ud for grønt lys i et fodgængerfelt. Nævnet fandt således ikke grundlag for at antage, at fodgængeren ved sin adfærd ville kunne straffes for overtræ-delse af straffelovens § 249 eller i øvrigt for overtrædelse af andre bestemmelser i straffeloven.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/01/2008"
        },
        {
            "displayName": "Accession",
            "displayValue": "W20020978325"
        },
        {
            "displayName": "Entydig dokumentidentifikation",
            "displayValue": "AA004099"
        },
        {
            "displayName": "Dato for indlæggelse",
            "displayValue": "16/01/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9783"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "06/02/2002"
        },
        {
            "displayName": "Administrerende myndighed",
            "displayValue": "Civilstyrelsen"
        },
        {
            "displayName": "Ressortministeriets journalnummer",
            "displayValue": "1806/2001"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}