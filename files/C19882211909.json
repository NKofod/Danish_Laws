{
    "id": 74458,
    "title": "Cirkulære om børnehaveklasseledere ved selvstændige amtskommunale skoler for vidtgående specialundervisning i folkeskolen (* 1) (Til alle amtsråd og kommunalbestyrelser) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22119 af 02/06/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om børnehaveklasseledere ved  \r\n\r\n selvstændige amtskommunale skoler for vidtgående specialundervisning i  \r\n\r\n folkeskolen (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd og  \r\n\r\n kommunalbestyrelser) </P>  \r\n\r\n<BR>  \r\n\r\n<P>I medfør af aftaler af 2. juni 1988, der er indgået mellem  \r\n\r\n Undervisningsministeriet og Lærernes Centralorganisation fastsættes følgende  \r\n\r\n regler om børnehaveklasseledere ved selvstændige amtskommunale skoler for  \r\n\r\n vidtgående specialundervisning i folkeskolen: </P>  \r\n\r\n<P> Normering </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Til at forestå undervisning i børnehaveklasser  \r\n\r\n og specialpædagogisk bistand til børn, som endnu ikke har påbegyndt  \r\n\r\n skolegangen, kan normeres stillinger som børnehaveklasseleder. Stillingerne  \r\n\r\n som børnehaveklasseleder normeres på grundlag af følgende timetal: </P>  \r\n\r\n</DIV>  \r\n\r\n<P CLASS=PUNKT> <B>1.</B> Det samlede årlige skematimetal i børnehaveklasser,  \r\n\r\n der varetages af børnehaveklasseledere/vakancevikarer (excl.  \r\n\r\n konferencetimer). Skematimerne omregnes efter reglerne i § 7, stk. 1 og 2.  \r\n\r\n</P>  \r\n\r\n<P CLASS=PUNKT> <B>2.</B> Det samlede årlige skematimetal med  \r\n\r\n specialpædagogisk bistand til småbørn, der varetages af  \r\n\r\n børnehaveklasseledere/vakancevikarer. Skematimerne omregnes efter reglerne i  \r\n\r\n § 7, stk. 1 og 2. </P>  \r\n\r\n<P CLASS=PUNKT> <B>3.</B> Det samlede årlige antal skematimer til særlig  \r\n\r\n støtte til fremmedsprogede elever i børnehaveklasser, der varetages af  \r\n\r\n børnehaveklasseledere/vakancevikarer. Skematimerne omregnes efter reglerne i  \r\n\r\n § 7, stk. 1 og 2. </P>  \r\n\r\n<P CLASS=PUNKT> <B>4.</B> Det samlede årlige antal timer ved  \r\n\r\n skolefritidsordninger, der varetages af børnehaveklasseledere/vakancevikarer.  \r\n\r\n</P>  \r\n\r\n<P CLASS=PUNKT> <B>5.</B> Det samlede årlige antal timer til pædagogiske  \r\n\r\n støtteforanstaltninger og andre særlige hjælpefunktioner, der varetages af  \r\n\r\n børnehaveklasseledere/vakancevikarer. </P>  \r\n\r\n<P CLASS=PUNKT> <B>6.</B> Timer indregnet i henhold til gældende regler,  \r\n\r\n herunder konferencetimer og timereduktioner. </P>  \r\n\r\n<P CLASS=PUNKT> <B>7.</B> Overtimer, som overføres fra det forudgående  \r\n\r\n skoleår, bortset fra timer som følge af afspadseringstillæg for overtimer.  \r\n\r\n</P>  \r\n\r\n<P CLASS=PUNKT> <B>8.</B> Undertimer, som er tillagt  \r\n\r\n børnehaveklasseledere/vakancevikarer ved skoleårets begyndelse. </P>  \r\n\r\n<P CLASS=PUNKT> <B>9.</B> Nedsat tjenestetid mod tilsvarende nedsættelse af  \r\n\r\n lønnen, der er bevilget børnehaveklasseledere for hele skoleåret. </P>  \r\n\r\n<P> <B>Følgende timetal fradrages:</B>  </P>  \r\n\r\n<P CLASS=PUNKT> <B>10.</B> Overtimer, som tillægges  \r\n\r\n børnehaveklasseledere/vakancevikarer ved skoleårets begyndelse. </P>  \r\n\r\n<P CLASS=PUNKT> <B>11.</B> Undertimer, som skal overføres fra det forudgående  \r\n\r\n skoleår. </P>  \r\n\r\n<P CLASS=STK> <I>Stk. 2. </I> Antallet af stillinger som børnehaveklasseleder  \r\n\r\n ved en amtskommunes skolevæsen fastsættes for skoleårene 1988/89 og 1989/90  \r\n\r\n til 1 for hver 1488 timer af 3/4 af timetallet i stk. 1, og i efterfølgende  \r\n\r\n skoleår til 1 for hver 1449 timer af 3/4 af timetallet i stk. 1. </P>  \r\n\r\n<P CLASS=STK> <I>Stk. 3. </I> Ved skoler for vidtgående specialundervisning,  \r\n\r\n som drives af en kommune efter overenskomst med amtskommunen, indgår  \r\n\r\n timetallet i stk. 1 i normeringen af børnehaveklasseledere ved kommunens  \r\n\r\n skolevæsen, jf. § 2, stk. 1, punkt 4 i Undervisningsministeriets cirkulære af  \r\n\r\n 24. april 1978 om normering af tjenestemandsstillinger m.v. i folkeskolen.  \r\n\r\n</P>  \r\n\r\n<P> Ansættelsesvilkår m.v. for børnehaveklasseledere </P>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> For stillinger som børnehaveklasseledere er der  \r\n\r\n fastsat et lønforløb i lønrammerne 11/16. </P>  \r\n\r\n<P CLASS=STK> <I>Stk. 2. </I> Oprykning til lønramme 16 sker, når der i 2 år  \r\n\r\n er oppebåret slutløn i lønramme 11, og forudsat de tjenstlige forhold i  \r\n\r\n enhver henseende har været tilfredsstillende. </P>  \r\n\r\n<P CLASS=STK> <I>Stk. 3. </I> Til børnehaveklasseledere ydes et særligt  \r\n\r\n tillæg på kr. 1.600 samt et særligt tillæg på kr. 11.871,34. (Begge beløb  \r\n\r\n angivet i niveau 1. oktober 1984). </P>  \r\n\r\n<P> Arbejdsopgaver </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> En børnehaveklasseleder er forpligtet til at  \r\n\r\n varetage følgende undervisningsopgaver, der indgår i det pligtige timetal:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) Undervisning i børnehaveklasser. </LI>  \r\n\r\n<LI>2) Undervisning i forbindelse med samordnet indskoling. </LI>  \r\n\r\n<LI>3) Anden specialpædagogisk bistand til småbørn. </LI>  \r\n\r\n<LI>4) Særlig støtte til fremmedsprogede elever. </LI>  \r\n\r\n<LI>5) Vikartimer i 1. og 2. klasse, eller tilsvarende aldersgrupper. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Ud over de i stk. 1 nævnte opgaver er en  \r\n\r\n børnehaveklasseleder forpligtet til at varetage følgende opgaver, der  \r\n\r\n ligeledes indgår i det pligtige timetal: </P>  \r\n\r\n<UL CLASS=PLAIN-LIST>  \r\n\r\n<LI>6) Arbejde i skolefritidsordninger. </LI>  \r\n\r\n<LI>7) Socialpædagogisk arbejde, herunder pædagogiske støtteforanstaltninger  \r\n\r\n og andre særlige hjælpeforanstaltninger. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> I en børnehaveklasseleders tjenestetid skal der  \r\n\r\n indgå mindst en af de i stk. 1, nr. 1), 2), 3) og 4) nævnte opgaver. </P>  \r\n\r\n<P CLASS=STK> <I>Stk. 4. </I> Bestemmelsen i stk. 3 kan fraviges, såfremt der  \r\n\r\n ved drøftelse mellem amtsrådet/kommunalbestyrelsen og amtskredsen/den lokale  \r\n\r\n kreds af Danmarks Lærerforening opnås enighed herom. </P>  \r\n\r\n<P> Det pligtige årlige timetal </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Det pligtige årlige timetal er for skoleårene  \r\n\r\n 1988/89 og 1989/90 fastsat til 1488 timer, og for skoleåret 1990/91 og  \r\n\r\n efterfølgende skoleår er timetallet fastsat til 1449 timer. </P>  \r\n\r\n<P CLASS=STK> <I>Stk. 2. </I> Tjenestetiden fordeles på et antal skoledage  \r\n\r\n som fastsat efter lov om folkeskolen. Ved arbejde i en skolefritidsordning er  \r\n\r\n en børnehaveklasseleder på skolefridage dog forpligtet til at varetage op til  \r\n\r\n i alt 40 timer (5 hele dage) i tilknytning til en skoledag. </P>  \r\n\r\n<P CLASS=STK> <I>Stk. 3. </I> Det pligtige årlige timetal er fastsat under  \r\n\r\n hensyntagen til, at det påhviler børnehaveklasseledere ved undervisning i  \r\n\r\n henhold til § 3, stk. 1 - udover at tilrettelægge og forberede undervisningen  \r\n\r\n - at varetage en række opgaver uden direkte forbindelse med undervisningen af  \r\n\r\n samme karakter som for folkeskolens øvrige tjenestemænd. Det påhviler  \r\n\r\n endvidere børnehaveklaseledere at indkøbe materialer m.v. til brug ved  \r\n\r\n arbejdet i børnehaveklassen samt varetage oprydningsarbejde. </P>  \r\n\r\n<P CLASS=STK> <I>Stk. 4. </I> Det pligtige årlige timetal er endvidere  \r\n\r\n fastsat under hensyntagen til, at det påhviler børnehaveklasseledere ved  \r\n\r\n varetagelse af arbejde i skolefritidsordning og socialpædagogisk arbejde at  \r\n\r\n varetage en række opgaver uden for den faste arbejdstid som et led i  \r\n\r\n skolefritidsordningens virksomhed og i det socialpædagogiske arbejde. </P>  \r\n\r\n<P>En række af opgaverne kan skemalægges eller påføres tjenestetidsplanen ud  \r\n\r\n over det i stk. 1 nævnte pligtige årlige timetal. </P>  \r\n\r\n<P> Særlige opgaver </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Børnehaveklasseledere, der virker som  \r\n\r\n lærerrådsformænd, får indregnet følgende timetal: </P>  \r\n\r\n<PRE>  \r\n\r\n Skolens løntimetal pr. uge            Årligt timetal  \r\n\r\n -------------------------------------------------------------------  \r\n\r\n              under 150                           30  \r\n\r\n              150 - 449                           60  \r\n\r\n              over  450                           90  \r\n\r\n -------------------------------------------------------------------  \r\n\r\n Stk. 2. Børnehaveklasseledere, der virker som fælleslærerrådsformænd,  \r\n\r\n    får indregnet følgende timetal:  \r\n\r\n Antal indbyggere i kommunen              Årligt timetal  \r\n\r\n -------------------------------------------------------------------  \r\n\r\n Indtil    5.000 indbyggere                  58 timer årligt  \r\n\r\n  5.001 - 10.000    &quot;                       115   &quot;     &quot;  \r\n\r\n 10.001 - 20.000    &quot;                       173   &quot;     &quot;  \r\n\r\n over     20.000    &quot;                        58 for hver påbegyndt  \r\n\r\n                                           10.000 indbyggere, dog  \r\n\r\n                                           højst 780 timer årligt.  \r\n\r\n -------------------------------------------------------------------  \r\n\r\n</PRE>  \r\n\r\n<P CLASS=STK> <I>Stk. 3. </I> Deltagelse i videre uddannelse af mindst 40  \r\n\r\n timers varighed kan indgå i tjenestetiden, således at hver kursustime uden  \r\n\r\n for den skemalagte undervisningstid indregnes, idet der dog forlods  \r\n\r\n fratrækkes i alt 10 kursustimer. </P>  \r\n\r\n<P CLASS=STK> <I>Stk. 4. </I> For børnehaveklasseledere, der virker som  \r\n\r\n sikkerhedsrepræsentant, fastsættes timetallet herfor efter reglerne i den  \r\n\r\n mellem Finansministeriet og tjenestemændenes centralorganisationer indgåede  \r\n\r\n aftale om indregning af tid til sikkerhedsarbejde i tjenestetiden for lærere.  \r\n\r\n</P>  \r\n\r\n<P CLASS=STK> <I>Stk. 5. </I> Af det pligtige årlige timetal kan 120 timer  \r\n\r\n indgå som 2 ugentlige skematimer til løsning af særlige opgaver i tilknytning  \r\n\r\n til undervisningen, herunder konferencer med særligt sagkyndige, særlige  \r\n\r\n lærerkonferencer og journalarbejde. </P>  \r\n\r\n<P> Timernes varighed </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Skematimer i henhold til § 1, stk. 1, er af 45  \r\n\r\n minutters varighed, hvortil kommer eventuelle frikvarterer, hvori børnene  \r\n\r\n skal være under tilsyn. Øvrige timer er af 60 minutters varighed. </P>  \r\n\r\n<P> Omregning af timer </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Skematimer i forbindelse med samordnet  \r\n\r\n indskoling, skematimer i børnehaveklassen og som vikar i 1. og 2. klasse,  \r\n\r\n skematimer til anden specialpædagogisk bistand til småbørn og til særlig  \r\n\r\n støtte til fremmedsprogede elever omregnes således, at hver af disse timer =  \r\n\r\n 1,5. </P>  \r\n\r\n<P CLASS=STK> <I>Stk. 2. </I> Fra begyndelsen af skoleåret i det kalenderår,  \r\n\r\n i hvilket børnehaveklasselederen fylder 60 år, omregnes de i stk. 1 nævnte  \r\n\r\n skematimer, bortset fra indregnede timer ved deltagelse i videre uddannelse,  \r\n\r\n således at en skematime = 1,75 time. </P>  \r\n\r\n<P CLASS=STK> <I>Stk. 3. </I> Indregnede timer ved deltagelse i videre  \r\n\r\n uddannelse omregnes således, at hver af disse timer = 1,3. </P>  \r\n\r\n<P CLASS=STK> <I>Stk. 4. </I> Timer ud over de i stk. 1-3 nævnte, herunder  \r\n\r\n timer som nævnt i § 5, stk. 4, indregnes uden omregning (1 = 1). </P>  \r\n\r\n<P> Overtimer og undertimer </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Med henblik på konstatering af eventuelle  \r\n\r\n overtimer eller undertimer foretages inden skoleårets afslutning for  \r\n\r\n børnehaveklasseledere med fuldt pligtigt timetal en opgørelse af timetallet,  \r\n\r\n jf. stk. 5. </P>  \r\n\r\n<P CLASS=STK> <I>Stk. 2. </I> Antallet af overtimer og undertimer bør  \r\n\r\n begrænses mest muligt. </P>  \r\n\r\n<P CLASS=STK> <I>Stk. 3. </I> Ved overtimer forstås det antal timer, hvormed  \r\n\r\n det i henhold til stk. 5 opgjorte årlige timetal overstiger det pligtige  \r\n\r\n årlige timetal. </P>  \r\n\r\n<P CLASS=STK> <I>Stk. 4. </I> Som undertimer betegnes det antal timer, der  \r\n\r\n kan fremkomme som forskellen mellem det pligtige årlige timetal og et opgjort  \r\n\r\n mindre timetal. </P>  \r\n\r\n<P CLASS=STK> <I>Stk. 5. </I> Det årlige timetal opgøres ved sammentælling  \r\n\r\n af: </P>  \r\n\r\n<UL CLASS=PLAIN-LIST>  \r\n\r\n<LI>a) timer for varetagelse af de i § 3 nævnte arbejdsopgaver, efter at  \r\n\r\n timerne er omregnet i henhold til § 7, </LI>  \r\n\r\n<LI>b) timer for varetagelse af de i § 5 nævnte særlige opgaver, </LI>  \r\n\r\n<LI>c) overtimer, der afspadseres efter de herom fastsatte regler, og ved  \r\n\r\n fradrag af: </LI>  \r\n\r\n<LI>d) undertimer, der afvikles efter de herom fastsatte regler. </LI>  \r\n\r\n</UL>  \r\n\r\n<P CLASS=STK> <I>Stk. 6. </I> Overstiger det i stk. 5 opgjorte timetal det  \r\n\r\n pligtige årlige timetal, afspadseres de fremkomne overtimer, jf. § 9,  \r\n\r\n henholdsvis § 10, og § 15, stk. 1, eller vederlægges, jf. § 13. </P>  \r\n\r\n<P CLASS=STK> <I>Stk. 7. </I> Er det i stk. 5 opgjorte årlige timetal mindre  \r\n\r\n end det pligtige årlige timetal, overføres de fremkomne undertimer, dog højst  \r\n\r\n 78 timer, til det efterfølgende skoleår, jf. § 12. </P>  \r\n\r\n<P> Afspadsering af overtimer </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Overtimer fra et skoleår skal afspadseres,  \r\n\r\n således at disse timer med et tillæg på 50% overføres til det følgende  \r\n\r\n skoleår. </P>  \r\n\r\n<P CLASS=STK> <I>Stk. 2. </I> De overførte overtimer inkl. tillæg, indregnes  \r\n\r\n forlods i børnehaveklasselederens årlige timetal. </P>  \r\n\r\n<P CLASS=STK> <I>Stk. 3. </I> Har en børnehaveklasseleder i 2 på hinanden  \r\n\r\n følgende skoleår haft overtimer, skal det herefter følgende skoleår så vidt  \r\n\r\n muligt planlægges uden overtimer. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Hvis det er foreneligt med de tjenstlige  \r\n\r\n hensyn, kan børnehaveklasselederen efter forudgående aftale med  \r\n\r\n amtsrådet/kommunalbestyrelsen vælge at opsamle overtimer over en periode med  \r\n\r\n henblik på at samle afspadsering i et senere skoleår. </P>  \r\n\r\n<P CLASS=STK> <I>Stk. 2. </I> For opsamlede overtimer efter stk. 1 ydes det i  \r\n\r\n § 9, stk. 1, nævnte tillæg først, når timerne indregnes i  \r\n\r\n børnehaveklasselederens timetal på det aftalte tidspunkt for afspadsering.  \r\n\r\n</P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Der kan mellem amtsrådet/kommunalbestyrelsen og  \r\n\r\n amtskredsen/den lokale kreds af Danmarks Lærerforening indgås aftale om, at  \r\n\r\n overtimer ikke overføres til afspadsering i henhold til § 9 og § 10, men at  \r\n\r\n overtimerne uden tillæg i stedet vederlægges med overtimebetaling, jf. § 13.  \r\n\r\n</P>  \r\n\r\n<P> Afvikling af undertimer </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Undertimer fra et skoleår overføres efter en  \r\n\r\n nedsættelse med 25% til det følgende skoleår. </P>  \r\n\r\n<P CLASS=STK> <I>Stk. 2. </I> De overførte undertimer indregnes, efter  \r\n\r\n nedsættelse, i det årlige timetal som et fradrag. </P>  \r\n\r\n<P CLASS=STK> <I>Stk. 3. </I> Har en børnehaveklasseleder i 2 på hinanden  \r\n\r\n følgende skoleår haft undertimer, skal det herefter følgende skoleår  \r\n\r\n planlægges uden undertimer. </P>  \r\n\r\n<P> Overtimebetaling </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Overtimer, der ikke afvikles ved afspadsering  \r\n\r\n som nævnt i § 9 og 10, afregnes med betaling. Tilsvarende gælder opgjorte  \r\n\r\n overtimer ved fratræden fra amtskommunens/kommunens skolevæsen i løbet af  \r\n\r\n skoleåret eller ved tjenestefrihed for resten af skoleåret. </P>  \r\n\r\n<PRE>  \r\n\r\n Stk. 2. Betalingssatsen pr. overtime beregnes som:  \r\n\r\n                       1  \r\n\r\n              -----------------------  \r\n\r\n             det pligtige årlige timetal  \r\n\r\n</PRE>  \r\n\r\n<P>af vedkommende børnehaveklasseleders årsløn inklusive særligt tillæg med  \r\n\r\n et tillæg på 25%. </P>  \r\n\r\n<P CLASS=STK> <I>Stk. 3. </I> Satsen fastsættes efter børnehaveklasselederens  \r\n\r\n lønmæssige placering den 1. i den måned, hvori overtimebetalingen kommer til  \r\n\r\n udbetaling. </P>  \r\n\r\n<P CLASS=STK> <I>Stk. 4. </I> Udbetaling foretages snarest muligt og senest  \r\n\r\n den 31. juli i det pågældende skoleår. Ved fratræden i løbet af skoleåret  \r\n\r\n sker udbetaling senest ved udgangen af den efter fratrædelsestidspunktet  \r\n\r\n følgende måned. </P>  \r\n\r\n<P> Aflønning </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> En børnehaveklasseleder med et fuldt pligtigt  \r\n\r\n årligt timetal oppebærer en årsløn i henhold til den for stillingen fastsatte  \r\n\r\n klassificering. Lønnen udbetales månedlig forud, beregnet som 1/12 af  \r\n\r\n årslønnen på det pågældende tidspunkt. </P>  \r\n\r\n<P> Særlige regler for visse børnehaveklasseledere </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Tillægges der undtagelsesvis  \r\n\r\n børnehaveklasseledere, der er omfattet af § 7, stk. 2, overtimer, afspadseres  \r\n\r\n disse timer som nævnt i § 9, dog uden tillæg på 50%. </P>  \r\n\r\n<P CLASS=STK> <I>Stk. 2. </I> Der kan ikke ydes overtimebetaling til de i  \r\n\r\n stk. 1 nævnte børnehaveklasseledere. </P>  \r\n\r\n<P CLASS=STK> <I>Stk. 3. </I> Inden de i stk. 1 nævnte børnehaveklasseledere  \r\n\r\n fratræder stillingen ved amtskommunens/kommunens skolevæsen, bør eventuelle  \r\n\r\n overtimer så vidt muligt afspadseres. Kan dette ikke ske, vederlægges  \r\n\r\n ikke-afspadserede timer som anført i § 13, dog uden tillæg på 25%. </P>  \r\n\r\n<P> Fratræden og tiltræden i løbet af skoleåret </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Fratræder en børnehaveklasseleder sin stilling  \r\n\r\n i løbet af et skoleår, foretages på fratrædelsestidspunktet følgende  \r\n\r\n opgørelse: </P>  \r\n\r\n<UL CLASS=PLAIN-LIST>  \r\n\r\n<LI>a) Timer, der er varetaget i perioden i henhold til § 3 og § 5, stk. 3 og  \r\n\r\n 4, og omregnet efter § 7, sammenlægges, </LI>  \r\n\r\n<LI>b) hertil lægges en forholdsmæssig del af timer, der er varetaget i  \r\n\r\n henhold til § 5, stk. 1 og 2, der beregnes således:  \r\n\r\n<PRE>  \r\n\r\n    timer tillagt for skoleåret x antal forløbne skoledage  \r\n\r\n    ------------------------------------------------------  \r\n\r\n                             200  \r\n\r\n</PRE>  \r\n\r\n</LI>  \r\n\r\n<LI>c) hertil lægges en forholdsmæssig del af overførte overtimer inkl.  \r\n\r\n tillæg eller fradrages en forholdsmæssig del af overførte undertimer efter  \r\n\r\n nedsættelse, der beregnes således:  \r\n\r\n<PRE>  \r\n\r\n           overførte timer x antal forløbne skoledage  \r\n\r\n           ------------------------------------------  \r\n\r\n                          200  \r\n\r\n</PRE>  \r\n\r\n</LI>  \r\n\r\n<LI>d) hertil lægges antallet af resterende overførte overtimer inkl. tillæg  \r\n\r\n multipliceret med 2/3 eller fradrages antallet af resterende overførte  \r\n\r\n undertimer efter nedsættelse multipliceret med 4/3, idet der dog for  \r\n\r\n børnehaveklasseledere omfattet af § 7, stk. 2, tillægges samtlige de  \r\n\r\n resterende overførte overtimer, </LI>  \r\n\r\n<LI>e) fra det i a), b), c), og d) opgjorte timetal fradrages antallet af  \r\n\r\n forløbne skoledage multipliceret med:  \r\n\r\n<PRE>  \r\n\r\n              det pligtige årlige timetal  \r\n\r\n              ---------------------------  \r\n\r\n                        200  \r\n\r\n</PRE>  \r\n\r\n</LI>  \r\n\r\n</UL>  \r\n\r\n<P>Fremkommer der overtimer ved opgørelsen, vederlægges disse i henhold til §  \r\n\r\n 13, jf. § 15, stk. 3. </P>  \r\n\r\n<P CLASS=STK> <I>Stk. 2. </I> Tiltræder en børnehaveklasseleder en stilling  \r\n\r\n ved amtskommunens/kommunens skolevæsen i løbet af et skoleår, foretages inden  \r\n\r\n skoleårets afslutning følgende opgørelse: </P>  \r\n\r\n<UL CLASS=PLAIN-LIST>  \r\n\r\n<LI>a) Timer, der er varetaget i perioden i henhold til § 3 og § 5, stk. 3 og  \r\n\r\n 4, og omregnet efter § 7, sammenlægges, </LI>  \r\n\r\n<LI>b) hertil lægges en forholdsmæssig del af timer, varetaget i henhold til  \r\n\r\n § 5, stk. 1 og 2, der beregnes således:  \r\n\r\n<PRE>  \r\n\r\n   timer som nævnt i § 5, stk. 1 og 2, x antal forløbne skoledage  \r\n\r\n   --------------------------------------------------------------  \r\n\r\n                             200  \r\n\r\n</PRE>  \r\n\r\n</LI>  \r\n\r\n<LI>c) herfra fradrages antallet af skoledage i perioden multipliceret med:  \r\n\r\n<PRE>  \r\n\r\n                 det pligtige årlige timetal  \r\n\r\n                 ---------------------------  \r\n\r\n                             200  \r\n\r\n</PRE>  \r\n\r\n</LI>  \r\n\r\n</UL>  \r\n\r\n<P>Fremkommer der overtimer ved opgørelsen, overføres disse til afspadsering  \r\n\r\n i henhold til § 9, jf. § 15, stk. 1, eller vederlægges i henhold til § 13.  \r\n\r\n Fremkommer der undertimer ved opgørelsen, skal disse overføres til de  \r\n\r\n følgende skoleår i henhold til § 12. Antallet af undertimer, der overføres,  \r\n\r\n kan højst udgøre: </P>  \r\n\r\n<PRE>  \r\n\r\n           78 timer x antal forløbne skoledage  \r\n\r\n           -----------------------------------  \r\n\r\n                          200  \r\n\r\n</PRE>  \r\n\r\n<P CLASS=STK> <I>Stk. 3. </I> Bestemmelserne i stk. 1 og 2 finder tilsvarende  \r\n\r\n anvendelse ved tjenestefrihed for resten af skoleåret og ved genoptagelse af  \r\n\r\n tjenesten i løbet af skoleåret. </P>  \r\n\r\n<P> Børnehaveklasseledere med nedsat tjenestetid </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> For børnehaveklasseledere, der har nedsat  \r\n\r\n tjenestetid mod tilsvarende nedsættelse af lønnen, beregnes lønnen på  \r\n\r\n grundlag af det planlagte årlige timetal for skoleåret i forhold til det  \r\n\r\n pligtige årlige timetal, jf. § 14. </P>  \r\n\r\n<P CLASS=STK> <I>Stk. 2. </I> Tillægges der i løbet af skoleåret  \r\n\r\n børnehaveklasselederen yderligere timer for resten af skoleåret (permanent  \r\n\r\n forhøjelse), forhøjes månedslønnen for resten af skoleåret med virkning fra  \r\n\r\n først kommende lønudbetaling, efter at forhøjelsen af timetallet har fundet  \r\n\r\n sted, jf. stk. 3. Forhøjelsen af månedslønnen beregnes </P>  \r\n\r\n<PRE>  \r\n\r\n    således:  \r\n\r\n                forhøjelsen af timetallet x løn (årsløn)  \r\n\r\n    --------------------------------------------------------------  \r\n\r\n    fuldt pligtigt årligt timetal x resterende antal lønudbetalinger  \r\n\r\n</PRE>  \r\n\r\n<P CLASS=STK> <I>Stk. 3. </I> Tillægges der i løbet af skoleåret  \r\n\r\n børnehaveklasselederen yderligere timer for resten af skoleåret (permanent  \r\n\r\n forhøjelse), så det planlagte timetal forøges til eller over det pligtige  \r\n\r\n årlige timetal, overgår børnehaveklasselederen fra næstfølgende  \r\n\r\n lønudbetalingstidspunkt til aflønning som heltidsansat i henhold til § 14.  \r\n\r\n Årsopgørelse foretages på tilsvarende måde som ved tiltræden i løbet af  \r\n\r\n skoleåret, og eventuelle overtimer vederlægges i henhold til § 13 og § 15,  \r\n\r\n stk. 3. </P>  \r\n\r\n<P CLASS=STK> <I>Stk. 4. </I> Dersom der i løbet af skoleåret tillægges  \r\n\r\n børnehaveklasselederen enkelte timer eller timer i perioder, aflønnes timerne  \r\n\r\n efter eventuel omregning i medfør af § 7 med </P>  \r\n\r\n<PRE>  \r\n\r\n    følgende betaling pr. time:.  \r\n\r\n                          1  \r\n\r\n              ----------------------------  \r\n\r\n              fuldt pligtigt årligt timetal  \r\n\r\n</PRE>  \r\n\r\n<P>af årslønnen for en tilsvarende børnehaveklasseleder med fuld tjenestetid  \r\n\r\n inklusive særligt tillæg. Betaling sker månedligt bagud. </P>  \r\n\r\n<P CLASS=STK> <I>Stk. 5. </I> Dersom der i løbet af skoleåret bortfalder  \r\n\r\n timer for resten af skoleåret, foretages ingen ændring i den beregnede løn,  \r\n\r\n men børnehaveklasselederen er uden yderligere betaling forpligtet til at  \r\n\r\n varetage et tilsvarende antal timer. For bortfaldne undervisningstimer skal  \r\n\r\n det tilsvarende antal timer placeres på fastlagte tidspunkter. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> For børnehaveklasseledere, der har nedsat  \r\n\r\n tjenestetid mod tilsvarende nedsættelse af lønnen, finder bestemmelserne om  \r\n\r\n afspadsering af overtimer og afvikling af undertimer ikke anvendelse. </P>  \r\n\r\n<P> Ikrafttræden </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Cirkulæret har virkning fra 1. august 1988.  \r\n\r\n</P>  \r\n\r\n<P>Undervisningsministeriet, den </P>  \r\n\r\n<P>P. m. v. </P>  \r\n\r\n<P>e. b. </P>  \r\n\r\n<P>Kirsten Lippert </P>  \r\n\r\n<P>fm. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "fortsat anvendelse indtil 1. august 1993",
        "(* 1) For så vidt angår tjenestetidsbestemmelser finder cirkulæret"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19882211909"
        },
        {
            "displayName": "Entydig dokumentidentifikation",
            "displayValue": "CM033663"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22119"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "02/06/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Økonomiafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin. 2.afd.1.kt., j.nr. 1988-45112-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}