{
    "id": 107291,
    "title": "1992 BTB 97   BETÆNKNING OVER FORSLAG TIL FOLKETINGSBESLUTNING OM DANMARKS RATIFIKATION   AF AKT OM ÆNDRING AF PROTOKOLLEN VEDRØRENDE VEDTÆGTERNE FOR DEN EUROPÆISKE   INVESTERINGSBANK MED HENBLIK PÅ AT BEMYNDIGE STYRELSESRÅDET TIL AT OPRETTE EN   EUROPÆISK INVESTERINGSFOND    NR B 97 1992-93, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1992/1 BTB 97",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 97 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om Danmarks ratifikation  \r\n\r\n af akt om ændring af protokollen vedrørende vedtægterne for Den Europæiske  \r\n\r\n Investeringsbank med henblik på at bemyndige Styrelsesrådet til at oprette en  \r\n\r\n europæisk investeringsfond <BR>  \r\n\r\n Nr B 97 1992-93, 1. samling </P>  \r\n\r\n<P></P>  \r\n\r\n<P>Afgivet af Udenrigsudvalget </P>  \r\n\r\n<P></P>  \r\n\r\n<P>Afgivet: 19930611 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har </P>  \r\n\r\n<P>herunder stillet spørgsmål til udenrigsministeren. Ministeren for </P>  \r\n\r\n<P>udviklingsbistand har besvaret disse skriftligt. Spørgsmålene og </P>  \r\n\r\n<P>ministerens besvarelse heraf er optrykt som bilag til betænkningen. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) beslutningsforslaget til <I>vedtagelse  \r\n\r\n uændret</I> . </P>  \r\n\r\n<P>Et mindretal inden for flertallet (Det Konservative Folkepartis og  \r\n\r\n Venstres medlemmer af udvalget) vil under henvisning til ministeren for  \r\n\r\n udviklingsbistands besvarelse af de stillede spørgsmål nøje følge  \r\n\r\n udviklingen. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n beslutningsforslaget til <I>forkastelse</I> , idet mindretallet ønsker at  \r\n\r\n udtrykke følgende: </P>  \r\n\r\n<P>Den 1. januar 1986 nedfældede man vedtægter for Den Europæiske  \r\n\r\n Investeringsbank. </P>  \r\n\r\n<P>I disse vedtægter står der i artikel 2, at bankens opgave er fastsat i  \r\n\r\n traktaten om oprettelse af Det Europæiske Økonomiske Fællesskab, artikel 130.  \r\n\r\n</P>  \r\n\r\n<P>Læser man artikel 130, står der følgende: </P>  \r\n\r\n<P>&quot;Den Europæiske Investeringsbank har til opgave ved anvendelse dels  \r\n\r\n af midler lånt på kapitalmarkedet, dels af egne midler, i Fællesskabets  \r\n\r\n interesse at bidrage til en afbalanceret og gnidningsløs udvikling af  \r\n\r\n fællesmarkedet. I dette øjemed letter den ved ydelse af lån og garantier og  \r\n\r\n uden sigte på fortjeneste finansieringen af nedennævnte projekter inden for  \r\n\r\n alle erhvervssektorer: </P>  \r\n\r\n<P>a) Projekter, som har ophjælpning af mindre udviklede områder for øje.  \r\n\r\n</P>  \r\n\r\n<P>b) Projekter, som tager sigte på modernisering eller omstilling af  \r\n\r\n virksomheder eller skabelse af nye beskæftigelsesmuligheder, og som er  \r\n\r\n foranlediget af fællesmarkedets gradvise gennemførelse, men som på grund af  \r\n\r\n deres omfang eller karakter ikke fuldt ud kan finansieres ved udnyttelse af  \r\n\r\n de i de enkelte medlemsstater tilstedeværende midler. </P>  \r\n\r\n<P>c) Projekter, af fælles interesse for flere medlemsstater, som på grund af  \r\n\r\n deres omfang eller karakter ikke fuldt ud kan finansieres ved udnyttelse af  \r\n\r\n de i de enkelte medlemsstater tilstedeværende midler.' </P>  \r\n\r\n<P>Der er altså ingen formål i fonden, som Den Europæiske Investeringsbank  \r\n\r\n ikke vil kunne opfylde. Banken er gearet til at opfylde betingelserne i  \r\n\r\n forbindelse med bestræbelserne på at fremme et økonomisk opsving i Europa.  \r\n\r\n Fondens formål blev udmøntet i den vækstinitiativpakke, der blev vedtaget af  \r\n\r\n Rådet af økonomi- og finansministre den 19. april 1993. Hvilket blot beviser,  \r\n\r\n at Det Europæiske Råd i Edinburgh vedtog en erklæring, som allerede var  \r\n\r\n besluttet ved vedtægterne for Den Europæiske Investeringsbank den 1. januar  \r\n\r\n 1986, altså allerede 7 år tidligere. Der var altså intet nyt i  \r\n\r\n Edinburgh-vedtagelsen på dette område ud over dobbeltbureaukrati. </P>  \r\n\r\n<P>Yderligere er det uetisk bankmoral at ændre protokollens artikel 20, stk.  \r\n\r\n 2, hvor der udtrykkelig i artikel 20 står som forord, at banken ved sine  \r\n\r\n udlåns- og garantiforretninger skal iagttage følgende principper, og derefter  \r\n\r\n kommer 6 principper, hvor stk. 2 lyder, at den (banken) hverken må erhverve  \r\n\r\n interesser i virksomheder eller påtage sig ansvar for deres ledelse,  \r\n\r\n medmindre beskyttelsen af dens (bankens) rettigheder kræver det, for at  \r\n\r\n sikre, at dens fordringer indgår. </P>  \r\n\r\n<P>Her er det jo det præcis modsatte, der er hensigten med  \r\n\r\n beslutningsforslaget. Det går nemlig ifølge udenrigsministeren ud på at ændre  \r\n\r\n protokollen vedrørende vedtægterne for Den Europæiske Investeringsbank med  \r\n\r\n henblik på at bemyndige Styrelsesrådet for Den Europæiske Investeringsbank  \r\n\r\n til at oprette en europæisk investeringsfond, oven i købet således, at i  \r\n\r\n fonden deltager Fællesskabet, Den Europæiske Investeringsbank og andre  \r\n\r\n finansielle institutioner. </P>  \r\n\r\n<P>Dette er i strid med al bankmoral og banketik, og Danmark har i forvejen  \r\n\r\n ikke alt for gode erfaringer med en af de andre europæiske bankers respekt  \r\n\r\n for penge. </P>  \r\n\r\n<P>Oprettelsen af fonden har altså ingen reelle formål, som banken ikke selv  \r\n\r\n kan opfylde. Det skulle da lige være en dobbeltadministration i forhold til  \r\n\r\n Den Europæiske Investeringsbank, så man kan udvide personaleforbruget, men  \r\n\r\n det giver jo ikke akkurat muligheder for ekstra økonomisk opsving i Europa.  \r\n\r\n</P>  \r\n\r\n<P>Helen Beim (S) Holger Graversen (S) Lotte Henriksen (S) Rosing (S) Erik B.  \r\n\r\n Smith (S) Pernille Forchhammer (S) Riishøj (SF) Peter Duetoft (CD) Pia  \r\n\r\n Christmas-Møller (KF) Agnete Laustsen (KF) Fischer (KF) Hanne Severinsen (V)  \r\n\r\n Sønderby (V) Jørgen Winther (V) fmd. <I>Kirsten Madsen (FP) Jørgen Estrup  \r\n\r\n (RV)</I> nfmd. <I>Merethe Due Jensen (KRF)</I>  </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til udenrigsministeren og ministeren for  \r\n\r\n udviklingsbistands besvarelse heraf </P>  \r\n\r\n<P> <I>Spørgsmål:</I>  </P>  \r\n\r\n<P>&#187;Hvilke formål kan fonden opfylde, som Den Europæiske  \r\n\r\n Investeringsbank ikke vil kunne opfylde?&#187; </P>  \r\n\r\n<P> <I>Svar:</I>  </P>  \r\n\r\n<P>Ifølge art. 20 i vedtægterne for Den Europæiske Investeringsbank (EIB) kan  \r\n\r\n banken &#187;hverken erhverve interesse i virksomheder eller påtage sig  \r\n\r\n ansvar for deres ledelse, medmindre beskyttelsen af dens rettigheder kræver  \r\n\r\n det for at sikre, at deres fordringer indgår.&#171; </P>  \r\n\r\n<P>Ifølge art. 3, stk. 1, i vedtægterne for Den Europæiske Investeringsfond  \r\n\r\n (EIF) forudsættes det, at fonden som en del af sin virksomhed vil skulle  \r\n\r\n &#187;erhverve, eje og administrere kapitalandele i virksomheder af enhver  \r\n\r\n art&#171;. </P>  \r\n\r\n<P>Et andet formål med EIF, som EIB ikke kan opfylde, er ønsket om at  \r\n\r\n medinddrage private banker og andre finansielle institutioner i samarbejdet.  \r\n\r\n</P>  \r\n\r\n<P> <I>Spørgsmål:</I>  </P>  \r\n\r\n<P>&#187;Hvad er det, som betinger undtagelsen fra artikel 20 i bankens  \r\n\r\n vedtægter?&#187; </P>  \r\n\r\n<P> <I>Svar:</I>  </P>  \r\n\r\n<P>Som følge af ovennævnte forskel i vedtægterne for EIB og EIF er  \r\n\r\n undtagelsen fra art. 20, stk. 2, i vedtægterne for EIB en nødvendig  \r\n\r\n forudsætning for, at banken kan tiltræde oprettelsen af fonden. </P>  \r\n\r\n<P> <I>Spørgsmål:</I>  </P>  \r\n\r\n<P>&#187;Ministeren bedes oplyse, hvorledes dobbeltadministration i forhold  \r\n\r\n til Den Europæiske Investeringsbank kan undgås.&#171; </P>  \r\n\r\n<P> <I>Svar:</I>  </P>  \r\n\r\n<P>Fonden placeres sammen med EIB, som skal bistå fonden med løsningen af  \r\n\r\n administrative opgaver. Givet den nære samordning med EIB undgås  \r\n\r\n dobbeltadministration. Da de to institutioner dog opfylder forskellige  \r\n\r\n formål, vil fonden få en selvstændig administrativ direktør og et  \r\n\r\n sekretariat. </P>  \r\n\r\n<P> <I>Spørgsmål:</I>  </P>  \r\n\r\n<P>&#187;Ministeren bedes oplyse, hvor hjemstedet for fonden agtes  \r\n\r\n placeret.&#171; </P>  \r\n\r\n<P> <I>Svar:</I>  </P>  \r\n\r\n<P>Fonden agtes placeret i Luxembourg. </P>  \r\n\r\n<P> <I>Spørgsmål:</I>  </P>  \r\n\r\n<P>&#187;Ministeren bedes oplyse, i hvilken størrelsesorden  \r\n\r\n administrationsomkostningerne forventes at blive ved oprettelsen af Den  \r\n\r\n Europæiske Investeringsfond, samt hvilket aktivitetsniveau fonden forventes  \r\n\r\n at få.&#171; </P>  \r\n\r\n<P> <I>Svar:</I>  </P>  \r\n\r\n<P>Det er på indeværende tidspunkt ikke muligt at give præcise oplysninger om  \r\n\r\n omfanget af de forventede administrative udgifter. Der henvises i øvrigt til  \r\n\r\n ovenstående besvarelse af, hvorvidt dobbeltadministration undgås. </P>  \r\n\r\n<P>Vedrørende fondens aktivitetsniveau forudsættes den straks fra  \r\n\r\n iværksættelsen af fonden - under iagttagelse af sunde bankmæssige principper  \r\n\r\n - at kunne stille lånegarantier. To år efter iværksættelsen vil  \r\n\r\n generalforsamlingen kunne bemyndige fonden til inden for en af  \r\n\r\n generalforsamlingen fastlagt grænse at erhverve, eje og administrere  \r\n\r\n kapitalandel i virksomheder. </P>  \r\n\r\n<P>Med hensyn til lånegarantiformidlingen må fondens samlede forpligtelse  \r\n\r\n ikke overstige tre gange den tegnede kapital, der ved en  \r\n\r\n generalforsamlingsbeslutning kan hæves til højst fem gange den tegnede  \r\n\r\n kapital. Efter en reserveopbygning svarende til 7,5 pct. af den tegnede  \r\n\r\n kapital kan dette loft hæves til højst otte gange den tegnede kapital. </P>  \r\n\r\n<P> <I>Spørgsmål:</I>  </P>  \r\n\r\n<P>&#187;Ministeren bedes oplyse, hvorledes det sikres, herunder tidsmæssigt,  \r\n\r\n at fondsmidlerne tildeles som forudsat i fondens formål.&#171; </P>  \r\n\r\n<P> <I>Svar:</I>  </P>  \r\n\r\n<P>Til sikring af, at fondsmidlerne tildeles efter deres formål, vil fonden  \r\n\r\n skulle ledes af en generalforsamling, et tilsynsråd og et finansudvalg, der  \r\n\r\n alle tiltrædes af de tre aktionærkategorier. Fondens regnskaber revideres  \r\n\r\n hvert år af et af generalforsamlingen udpeget revisionsudvalg. </P>  \r\n\r\n<P>EF's medlemsstater har indseende med EIF gennem EIB og gennem sit  \r\n\r\n almindelige indseende med EF-Kommissionens virksomhed. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/07/1993"
        },
        {
            "displayName": "Accession",
            "displayValue": "19921DA00097"
        },
        {
            "displayName": "Entydig dokumentidentifikation",
            "displayValue": "CL006656"
        },
        {
            "displayName": "Dato for førstegangsindlæggelse",
            "displayValue": "26/07/1993"
        },
        {
            "displayName": "Dato for indlæggelse",
            "displayValue": "26/07/1993"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "97"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}