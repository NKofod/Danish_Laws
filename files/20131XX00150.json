{
    "id": 158980,
    "title": "Skriftlig fremsættelse (13. november 2013) - L 65",
    "documentTypeId": "380",
    "isSagsforlobPeriodValid": true,
    "shortName": "2013/1 SF.L L 65",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (13. november 2013)</p>\r\n<p class=\"Fremsaetter\">\r\n   <span class=\"Bold\">Transportministeren</span> (Pia Olsen Dyhr):</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov om letbane på Ring 3</p>\r\n<p class=\"ForslagsNummer\">(Lovforslag nr. L 65)</p>\r\n<p class=\"TekstGenerel\">Lovforslaget er en opfølgning på følgende aftaler indgået mellem Venstre, De Konservative, Socialdemokraterne, Dansk Folkeparti, Socialistisk Folkeparti, Det Radikale Venstre og Liberal Alliance: Aftale om En grøn transportpolitik fra januar 2009, Aftale om Bedre mobilitet af 26. november 2010 og Aftale om letbane i hovedstaden, busser og cykler af 19. juni 2013. Med aftalerne er der politisk opbakning til, at staten afsætter i alt 1.777 mio. kr. til letbanen på Ring 3.</p>\r\n<p class=\"TekstGenerel\">I marts 2013 offentliggjorde Transportministeriet og Ringby-samarbejdet ”Udredning om Letbane på Ring 3” udarbejdet af Metroselskabet, og herefter blev der den 20. juni 2013 indgået en principaftale mellem Staten ved Transportministeriet, Region Hovedstaden og Lyngby-Taarbæk Kommune, Gladsaxe Kommune, Herlev Kommune, Rødovre Kommune, Glostrup Kommune, Albertslund Kommune, Brøndby Kommune, Høje-Taastrup Kommune, Hvidovre Kommune, Vallensbæk Kommune og Ishøj Kommune om anlæg og drift af en letbane på Ring 3. Principaftalen danner således udgangspunkt for lovforslaget og er vedlagt som bilag 1 til lovforslaget.</p>\r\n<p class=\"TekstGenerel\">Lovforslaget er en kombineret selskabs- og projekteringslov.</p>\r\n<p class=\"TekstGenerel\">Lovforslaget giver hjemmel til at oprette Ring 3 Letbane I/S og fastsætter regler for interessentskabets ledelse og formål, som er at projektere, anlægge og drive en letbane på Ring 3. Det fastlægges, at transportministeren udtræder af interessentskabet, når letbanen tages i brug til passagerdrift. Ring 3 Letbane I/S skal udbyde både anlæg og drift af letbanen.</p>\r\n<p class=\"TekstGenerel\">Lovforslaget giver hjemmel til, at det nyoprettede interessentskab kan foretage projektering samt gennemføre forberedende arbejder på letbanen på Ring 3. De forberedende arbejder foreslås gennemført parallelt med projekteringen med henblik på så vidt muligt at fastholde den forudsatte tidsplan. De forberedende arbejder vil bl.a. omfatte geotekniske undersøgelser, opmålinger, forberedelse og igangsætning af ledningsomlægninger samt de dertil knyttede midlertidige vej- og trafikomlægninger, arkæologiske forundersøgelser samt udarbejdelse af udbudsmateriale og forberedelse af udbud af anlæg og drift af letbanen.</p>\r\n<p class=\"TekstGenerel\">Desuden indebærer lovforslaget, at der allerede i projekteringsfasen kan nedlægges byggelinjer og forbud for at beskytte projektet mod potentielle fordyrelser. Endvidere kan der efter anmodning fra ejere af ejendomme, der berøres særligt indgribende af anlægget, i særlige tilfælde foretages fremrykket ekspropriation for at beskytte udsatte naboer i særlige situationer. Endelig præciseres det, at gæsteprincippet finder anvendelse allerede i projekteringsfasen.</p>\r\n<p class=\"TekstGenerel\">Lovforslaget indebærer endvidere, at Metroselskabet I/S’ direktion tillige skal være direktion i Ring 3 Letbane I/S, indtil transportministeren udtræder af Ring 3 Letbane I/S, og at Metroselskabet endvidere stiller de nødvendige medarbejdere og øvrige ressourcer til rådighed for Ring 3 Letbane I/S, herunder til varetagelse af alle administrations-, projekterings-, udbuds- og kontraktopgaver vedrørende letbanen på Ring 3. Direktionen og øvrige medarbejdere i Metroselskabet I/S bevarer sit nuværende ansættelsesforhold til Metroselskabet I/S, men i alle forhold vedrørende Ring 3 Letbane I/S refererer direktionen i Ring 3 Letbane I/S til bestyrelsen i Ring 3 Letbane I/S. Efter at transportministeren er udtrådt af Ring 3 Letbane I/S, kan den nye bestyrelse frit vælge, om den vil fortsætte samarbejdet med Metroselskabet I/S.</p>\r\n<p class=\"TekstGenerel\">Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2013/1 LF 65",
            "stateLabel": "Vedtaget",
            "references": [
                {
                    "shortName": "2013/1 SF.L L 65",
                    "title": "Skriftlig fremsættelse (13. november 2013) - L 65",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 158980,
                    "eliUri": "/eli/ft/20131XX00150",
                    "externalLink": ""
                },
                {
                    "shortName": "2013/1 LSF 65",
                    "title": "Forslag til Lov om letbane på Ring 3",
                    "presentationName": "Lovforslag som fremsat",
                    "documentTypeId": 400,
                    "documentId": 158943,
                    "eliUri": "/eli/ft/201312L00065",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20131/lovforslag/l65/index.htm"
                },
                {
                    "shortName": "2013/1 BTL 65",
                    "title": "Betænkning over Forslag til lov om letbane på Ring 3",
                    "presentationName": "Betænkning  over lovforslag",
                    "documentTypeId": 420,
                    "documentId": 161634,
                    "eliUri": "/eli/ft/201314L00452",
                    "externalLink": ""
                },
                {
                    "shortName": "2013/1 LSV 65",
                    "title": "Forslag til Lov om letbane på Ring 3",
                    "presentationName": "Lovforslag som vedtaget",
                    "documentTypeId": 410,
                    "documentId": 161708,
                    "eliUri": "/eli/ft/201313L00065",
                    "externalLink": ""
                },
                {
                    "shortName": "LOV nr 165 af 26/02/2014",
                    "title": "Lov om letbane på Ring 3",
                    "presentationName": "Lov",
                    "documentTypeId": 10,
                    "documentId": 161738,
                    "eliUri": "/eli/lta/2014/165",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "19/11/2013"
        },
        {
            "displayName": "Accession",
            "displayValue": "20131XX00150"
        },
        {
            "displayName": "Entydig dokumentidentifikation",
            "displayValue": "BL000853"
        },
        {
            "displayName": "Dato for førstegangsindlæggelse",
            "displayValue": "19/11/2013"
        },
        {
            "displayName": "Dato for indlæggelse",
            "displayValue": "19/11/2013"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 65"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}