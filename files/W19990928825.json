{
    "id": 155871,
    "title": "Ankestyrelsens principafgørelse U-2-99 om arbejdsophør - forudbestående lidelse - bevisbyrde - tab af erhvervsevne - håndledsbrud - nedsættelse/bortfald af erstatning/godtgørelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9288 af 15/04/1999",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-2-99 om arbejdsophør - forudbestående lidelse - bevisbyrde - tab af erhvervsevne - håndledsbrud - nedsættelse/bortfald af erstatning/godtgørelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Sagen drejede sig om, hvorvidt der var grundlag for at nedsætte erstatningen for en arbejdsskade, som ramte et tidligere skadet håndled.</p>\r\n   <p class=\"TekstGenerel\">Ved bedømmelsen af spørgsmålet om nedsættelse på grund af forudbestående skade i den konkrete sag tog Ankestyrelsen udgangspunkt i:</p>\r\n   <p class=\"TekstGenerel\">1. Om der var dokumentation for nedsat erhvervsevne forud for arbejdsskaden eller dokumentation for helbredsforandringer og symptomer, der havde medført mén forud for arbejdsskaden,</p>\r\n   <p class=\"TekstGenerel\">2. Om der ud fra en lægesagkyndig bedømmelse forelå nærliggende risiko for, at den forudbestående lidelse uafhængigt af arbejdsskaden ville nedsætte erhvervsevnen væsentligt eller uafhængigt af arbejdsskaden ville have medført væsentlig helbredsforringelse (prognosesynspunkt).</p>\r\n   <p class=\"TekstGenerel\">Ankestyrelsen vurderede at, der forelå tilstrækkelig dokumentation for, at en forudbestående svær håndledsskade før arbejdsskaden havde medført så betydelige følger, at der ikke var grundlag for tilkendelse af méngodtgørelse eller erstatning for tab af erhvervsevne for en efterfølgende arbejdsskade. Styrelsen fandt det efter de lægelige oplysninger overvejende sandsynligt, at skadelidtes symptomer, bevægeindskrænkning og smerter i det skadede håndled helt overvejende skyldtes følger af det private ulykkestilfælde samt følger af ikke-arbejdsbetinget slidgigt i højre tommelfingers rod. Ankestyrelsen fandt ikke, at der efter arbejdsskaden var sket en forværring, som kunne begrunde méngodtgørelse på 5% eller derover.</p>\r\n   <p class=\"TekstGenerel\">Ankestyrelsen vurderede endvidere, at der på baggrund af den svære forudbestående håndledsskade, en erklæring fra skadelidtes læge om årsagen til sygemelding og de meget begrænsede gener af subjektiv art, der kunne henføres til følger af arbejdsskaden i højre tommelfingers rod var dokumentation for, at skadelidtes arbejdsophør og overgang til arbejdsløshedsdagpenge med overvejende sandsynlighed var begrundet i følgerne af den forudbestående skade og den påviste ikke-arbejdsbetingede slidgigt.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 1058 af 17. december 1998 - § 13, § 32 og § 33</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En nu 56-årig kvinde havde fra 1980 arbejdet som sygehjælper, i de senere år på nattevagt i 7-dages skift med 7 dages arbejde og 7 dage fri. Hun pådrog sig den 5. januar 1993 udenfor arbejdstid et svært knusningsbrud i højre håndled, som ophelede med fejlstilling og bevægeindskrænkning. Hun havde også efter opheling vedvarende smerter i håndleddet ved belastning af håndleddet. Hun var sygemeldt frem til 20. maj 1993. Ved undersøgelsen i juni 1993 fandtes bevægeligheden i højre håndled ret kraftigt reduceret med volar-fleksion (bøjning nedad) 15 gr. og dorsal-fleksion(bøjning opad) 25-30 grader. Håndtrykskraften var angivet til at være ca. det halve af håndtrykskraften i venstre håndled. Der var desuden nedsat sensibilitet svarende til lillefingersiden af højre hånd.</p>\r\n<p>Skadelidte fik efterfølgende via Patientforsikringen tilkendt godtgørelse for 10% i mén på grund af fejlbehandling.</p>\r\n<p>Frem til 1995 var hun kun i begrænset omfang sygemeldt som følge af håndledsskaden, men hun søgte i juni 1994 læge på grund af symptomer i form af hævelse af håndleddet under arbejde, smerter i albuen og mange smerter i håndleddet sidst på arbejdsugen.</p>\r\n<p>Hun blev desuden i september 1994 undersøgt for belastningssmerter ved højre tommelfingers rod. Det blev i den forbindelse oplyst, at hun havde fået hjælp til at tage de tunge patienter om morgenen, hvorfor hun stadig kunne passe sit arbejde. Efter indhentelse af røntgenbilleder blev det konkluderet, at belastningssmerterne omkring tommelroden skyldtes slidgigt, der ligeledes var på vej i venstre side. Symptomerne blev værre på højre side pga. håndledsfrakturen. Ved undersøgelsen var bevægeligheden i håndleddet dorsalt/volart(opad-nedad) 45/20 gr.</p>\r\n<p>Hun blev på en nattevagt mellem 3. og 4. marts 1995 udsat for en arbejdsskade, hvor en klient rullede henover hendes højre håndled, hvilket medførte hævelse og blålig misfarvning omkring leddet. Hun søgte dog først læge en uge senere, hvor lægen fandt fortsat fejlstilling svarende til det tidligere brud og ømhed svarende til flexorsenerne i 1. og 2. finger ved bevægelse. Lægen anbefalede udskiftning af natarbejdet med lettere dagarbejde/evt. arbejdsophør med pensionsansøgning.</p>\r\n<p>Hendes læge oplyste i varighedserklæring af 7. juni 1995, at hun efter hans skøn ikke ville blive i stand til at genoptage sit arbejde som nattevagt, fordi det indebar periodiske tunge løft, hvilket hendes højre håndled ikke kunne tåle på grund af slidgigtforandringer efter et tidligere brud.</p>\r\n<p>Skadelidte blev sygemeldt efter arbejdsskaden og efterfølgende afskediget. Hun har derefter modtaget arbejdsløshedsdagpenge og stået til rådighed for lettere arbejde. Det var oplyst, at hun forgæves havde forsøgt at skaffe sig fysisk lettere arbejde.</p>\r\n<p>Hun blev undersøgt for følger af arbejdsskaden hos en speciallæge i november 1997, hvor hun oplyste om sviende smerter svarende til tommelfingersiden og hævelsestendens  i håndleddet. Smerterne provokeredes umiddelbart ved fysisk belastende arbejde. Ved den objektive undersøgelse blev der fundet dorsal bevægelighed på 40 gr. og volar bevægelighed på 30 gr. Desuden håndtrykskraft på 25KPa i højre hånd, mod 45 i venstre hånd. Der fandtes ganske fin skurren svarende til højre håndled.</p>\r\n<p>Speciallægen konkluderede, at det måtte formodes, at det tidligere knusningsbrud og den konstaterede begyndende slidgigt havde haft betydning for den ret betydelige følgetilstand af traumet 4. marts 1995.</p>\r\n<p>Ved Arbejdsskadestyrelsens afgørelse fik skadelidte afslag på godtgørelse for varigt mén og erstatning for tab af erhvervsevne, da ménet var mindre end 5%, og tab af erhvervsevne var mindre end 15%.</p>\r\n<p>Arbejdsskadestyrelsen har ved afgørelsen om mén lagt vægt på, at der efter styrelsens skøn ikke var sket en væsentlig forværring af de gener, som hun allerede havde inden arbejdsskaden.</p>\r\n<p>Arbejdsskadestyrelsen har ved afgørelsen om erhvervsevnetab lagt vægt på, at skadens begrænsede følger ikke i sig selv kunne begrunde ændringer i hendes arbejdssituation i et sådant omfang, at erhvervsevnen kunne anses for nedsat med 15% eller derover.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Arbejdsskaden fandtes ikke at have medført varigt mén på 5 % eller derover. Skadelidte kunne derfor ikke få godtgørelse for varigt mén, jf. lovens § 33, stk. 1, og 2.</p>\r\n<p>Begrundelsen for afgørelsen var, at skadelidtes håndledsskade og de efterfølgende symptomer med overvejende sandsynlighed var en følge af det knusningsbrud i højre håndled, som hun var ude for den 5. januar 1993 samt en følge af slidgigt svarende til højre tommelfinger.</p>\r\n<p>Ankestyrelsen lagde herved vægt på, at knusningsbruddet ophelede med fejlstilling og svær forkortning af spolebenet samt svær vinkling af spolebensledfladen.</p>\r\n<p>Ankestyrelsen fandt desuden, at skadelidtes smerter i højretommelfinger med overvejende sandsynlighed var en følge af ikke arbejdsbetinget slidgigt i højre tommelfingerrod.</p>\r\n<p>Ved undersøgelse hos skadelidtes læge den 10. marts 1995 blev der ikke påvist yderligere læsioner i højre håndled, men ømhed i flexorsenerne til 1. og 2. finger med forværring ved bøjning i håndleddet.</p>\r\n<p>Ved en speciallægeundersøgelse den  26. november 1997 oplyste skadelidte om sviende smerter svarende til tommelfingersiden og hævelsestendens i håndleddet samt nedsat sensibilitet i lillefingersiden af højre hånd. Hun oplyste om smerteprovokation ved fysisk belastende arbejde. Ved den objektive undersøgelse blev bevægeligheden i håndleddet konstateret nedsat til 40 gr. opad og 30 gr. nedad.</p>\r\n<p>Ankestyrelsen fandt det på baggrund af de lægelige oplysninger overvejende sandsynligt, at bevægeindskrænkningen i højre håndled skyldtes følger af ulykkestilfældet den 5. januar 1993. Ankestyrelsen fandt ikke, at der var sket en sådan forværring af skadelidtes subjektive gener efter arbejdsskaden, at der var grundlag for tilkendelse af méngodtgørelse.</p>\r\n<p>Arbejdsskaden fandtes heller ikke at have medført varigt tab af erhvervsevne på 15% eller derover.</p>\r\n<p>Ankestyrelsen lagde vægt på, at det af en varighedserklæring af 7. juni 1995 fremgik, at skadelidte læge ikke anså hende i stand til at genoptage arbejdet som sygehjælper, fordi hendes højre håndled ikke kunne tåle periodiske tunge løft på grund af slidgigtforandringer efter et tidligere brud. Hun havde efter anbefaling fra sin læge ikke genoptaget sit fysisk krævende arbejde som sygehjælper på nattevagt.</p>\r\n<p>Ankestyrelsen lagde yderligere vægt på, at skadelidte ved undersøgelse i juni 1994 oplyste om mange smerter i håndleddet sidst på arbejdsugen. Hun havde ved undersøgelse i september 1994 oplyst, at hun fik hjælp til at tage de tunge patienter op om morgenen, hvorfor hun stadig kunne klare sit arbejde.</p>\r\n<p>Ankestyrelsen fandt på baggrund af den svære forudbestående håndledsskade, erklæringen fra skadelidtes læge af 7. juni 1995 og de meget begrænsede gener af subjektiv art, der kunne henføres til følger af arbejdsskaden, at skadelidtes arbejdsophør og overgang til arbejdsløshedsdagpenge hovedsagelig var begrundet i følgerne af den tidligere indtrufne skade 5. januar 1993 og den i 1994 konstaterede slidgigt i højre tommelfingers rod. Ankestyrelsen fandt det dokumenteret, at skadelidtes arbejdsevne havde været nedsat før arbejdsskaden samt at hendes arbejdsophør med overvejende sandsynlighed var begrundet i den tidligere skade.</p>\r\n<p>Ankestyrelsen tiltrådte derfor Arbejdsskadestyrelsens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19990928825"
        },
        {
            "displayName": "Entydig dokumentidentifikation",
            "displayValue": "BS008665"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9288"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "15/04/1999"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 104548-98"
        },
        {
            "displayName": "Stikord",
            "displayValue": "U-2-99"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}