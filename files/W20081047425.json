{
    "id": 126949,
    "title": "Klage over manglende opfølgning på prøvesvar efter medicinsk abort",
    "documentTypeId": "240",
    "isSagsforlobPeriodValid": true,
    "shortName": "KEN nr 10474 af 20/07/2008",
    "documentHtml": "<div class=\"bjelke\">Den fulde tekst</div><p class=\"Titel2\">Klage over manglende opfølgning på prøvesvar efter medicinsk abort</p>\r\n      <p class=\"TekstV\">Patientklagenævnet finder grundlag for at kritisere overlæge &lt;****&gt; for hans behandling af &lt;****&gt; den 11. april 2006 på gynækologisk-obstetrisk afdeling, &lt;****&gt;, jf. lægelovens § 6.</p>\r\n      <p class=\"Tekstoverskrift\">Hændelsesforløb</p>\r\n      <p class=\"TekstV\">Den 21. marts 2006 blev &lt;****&gt; henvist til &lt;****&gt; med henblik på at få foretaget en medicinsk provokeret abort.</p>\r\n      <p class=\"TekstV\">Den 28. marts 2006 mødte &lt;****&gt; på gynækologisk-obstetrisk afdeling, &lt;****&gt;, til forambulant undersøgelse.</p>\r\n      <p class=\"TekstV\">Den 30. marts 2006 blev den medicinske abort gennemført.</p>\r\n      <p class=\"TekstV\">En kontrolblodprøve, som skulle vise mængden af graviditetshormon i blodet, blev taget den 6. april 2006.</p>\r\n      <p class=\"TekstV\">Den 11. april 2006 så overlæge &lt;****&gt; resultatet af kontrolblodprøven.</p>\r\n      <p class=\"TekstV\">Nogle uger senere henvendte &lt;****&gt; sig til egen læge, da hun stadig følte sig gravid. Hendes mistanke om fortsat graviditet blev bekræftet, og hun blev henvist til gynækologisk-obstetrisk afdeling på &lt;****&gt;.</p>\r\n      <p class=\"TekstV\">Den 26. april 2006 mødte &lt;****&gt; i ambulatoriet, gynækologisk-obstetrisk afdeling på &lt;****&gt;, og prøver og undersøgelse viste, at hun var gravid svarende til 12 fulde uger plus fem dage.</p>\r\n      <p class=\"TekstV\">Efter samrådstilladelse gennemførtes ny abort den 2. maj 2006.</p>\r\n      <p class=\"Tekstoverskrift\">Klagen</p>\r\n      <p class=\"TekstV\">Der er klaget over følgende:</p>\r\n      <p class=\"TekstV\">At &lt;****&gt; ikke modtog korrekt behandling den 30. marts 2006 på &lt;****&gt;.</p>\r\n      <p class=\"TekstV\">Det er herved oplyst, at &lt;****&gt; den 30. marts 2006, fik foretaget en medicinsk abort. Det er videre oplyst, at &lt;****&gt; ved udskrivelsen fik information om at få taget blodprøve hos sin praktiserende læge 8 dage senere, og at hun ville få besked såfremt, alt ikke var, som det skulle være. &lt;****&gt; har anført, at hun fik taget blodprøven, og at hun ikke hørte fra sygehuset.</p>\r\n      <p class=\"TekstV\">Det er videre anført, at &lt;****&gt;, 4 uger efter indgrebet, kontaktede sin praktiserende læge, idet hun følte sig oppustet, samt havde besvær med at tisse. Det viste sig, at &lt;****&gt; fortsat var gravid, hvorfor hun den 2. maj 2006 fik foretaget fornyet abort. &lt;****&gt; har anført, at hun efterfølgende fik ordineret tablet Sertralin, idet hun havde det psykisk dårligt og således ikke var i stand til at passe sit arbejde.</p>\r\n      <p class=\"Tekstoverskrift\">Nævnets afgørelse af klagepunktet</p>\r\n      <p class=\"TekstV\">Læge &lt;****&gt; har overtrådt lægelovens § 6 ved sin behandling af &lt;****&gt; den 11. april 2006 på gynækologisk-obstetrisk afdeling, &lt;****&gt;.</p>\r\n      <p class=\"Tekstoverskrift\">Begrundelse</p>\r\n      <p class=\"TekstV\">&lt;****&gt; var 24 år gammel og i graviditetsuge 9, da hun den 28. marts 2006, mødte til forambulant undersøgelse med henblik på at få foretaget en medicinsk abort på gynækologisk-obstetrisk afdeling, &lt;****&gt;. Det følger af journalen, at hun i forbindelse med konsultationen indtog 3 tabletter á 200 mg af præparatet Mifepriston, samt, at det blev aftalt, at hun skulle møde til indlæggelse i gynækologisk afdeling 2 dage senere.</p>\r\n      <p class=\"TekstV\">Det fremgår af afdelingens instruks vedrørende medicinsk abort, at præparatet Mifepriston indtages under observation, og at der i kombination hermed behandles med præparatet Prostaglandin 2 dage efter indtagelsen af Mifepriston.</p>\r\n      <p class=\"TekstV\">Den 28. marts 2006 blev mængden af graviditetshormon (HCG) ligeledes målt. Det følger af skema 1, at HCG-værdien var 88074.</p>\r\n      <p class=\"TekstV\">Ifølge journalen blev den medicinske abort gennemført den 30. marts 2006.</p>\r\n      <p class=\"TekstV\">Det er nævnets opfattelse, at denne behandling var i overensstemmelse med normen for almindelig anerkendt faglig standard.</p>\r\n      <p class=\"TekstV\">Ifølge journalnotat den 11. april 2006 konstaterede overlæge &lt;****&gt; resultatet af kontrolblodprøven, som, ifølge journalnotatet, blev taget den 6. april 2006. Det fremgår videre af journalnotatet, at kontrolblodprøven viste en HCG på 55920.</p>\r\n      <p class=\"TekstV\">Det fremgår af afdelingens instruks for medicinsk abort, at kriteriet for, at den medicinske abort er lykkedes, er, at HCG-værdien i kontrolblodprøven er mindre end halvdelen af HCG-værdien i den blodprøve, som tages inden abortindgrebet. Er dette ikke tilfældet, skal patienten indkaldes til ambulant undersøgelse med ultralydsscanning, således at det kan vurderes, hvorvidt der skal foretages en udskrabning.</p>\r\n      <p class=\"TekstV\">I overlæge &lt;****&gt;s udtalelse til sagen, er det anført, at han så kontrol-beta-HCG den 11. april 2006, og at han konstaterede insufficient fald, hvorfor han bestilte kontrol via &lt;****&gt;s egen læge.</p>\r\n      <p class=\"TekstV\">Det er nævnets vurdering, at overlæge &lt;****&gt; ikke ordinerede relevant kontrolundersøgelse, idet han ikke tog stilling til, hvornår denne kontrol skulle finde sted, samt hvem, der skulle udføre kontrollen. Det er videre nævnets vurdering, at læge &lt;****&gt; ikke fulgte afdelingens instruks med henblik på at ordinere ultralydsundersøgelse i et tilfælde, som det aktuelle, hvor graviditetshormonet ikke er halveret ved kontrolundersøgelsen.</p>\r\n      <p class=\"TekstV\">På denne baggrund finder nævnet, at overlæge &lt;****&gt; har handlet under normen for almindelig anerkendt faglig standard ved sin behandling af &lt;****&gt; den 11. april 2006.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/09/2009"
        },
        {
            "displayName": "Accession",
            "displayValue": "W20081047425"
        },
        {
            "displayName": "Entydig dokumentidentifikation",
            "displayValue": "BK000867"
        },
        {
            "displayName": "Dato for indlæggelse",
            "displayValue": "12/09/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10474"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "20/07/2008"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Sundhedsvæsenets Patientklagenævn, j. nr. 0869125"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}