{
    "id": 125540,
    "title": "Bekendtgørelse om sikring af offentlige telenet og teletjenester",
    "documentTypeId": "60",
    "isSagsforlobPeriodValid": true,
    "shortName": "BEK nr 598 af 18/06/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om sikring af offentlige telenet og teletjenester</p>\r\n      <p class=\"Indledning2\">I medfør af § 86, stk. 1 og stk. 4, og § 112, stk. 2 og stk. 3, i lov om konkurrence- og forbrugerforhold på telemarkedet, jf. lovbekendtgørelse nr. 780 af 28. juni 2007, som ændret ved lov nr. 325 af 30. april 2008, fastsættes efter bemyndigelse i henhold til § 3, stk. 1, nr. 1, i bekendtgørelse nr. 575 af 18. juni 2009 om beredskab for elektroniske kommunikationsnet og -tjenester:</p>\r\n      <p class=\"ParagrafGruppeOverskrift\"><span id=\"Kap0_X1\">Formål</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Bekendtgørelsen har til formål at tilvejebringe en sikring af offentlige taletelefonitjenester i faste telenet, der opfylder beredskabsmyndighedernes behov for anvendelse af sådanne tjenester under krise eller krig samt katastrofer og andre ekstraordinære situationer i fredstid.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Den i § 1 nævnte sikring giver abonnenter, der er særligt udpeget af beredskabsmyndigheder, en fortrinsstilling ved adgangen til at benytte offentlige taletelefonitjenester i faste telenet.</p>\r\n      <p class=\"ParagrafGruppeOverskrift\"><span id=\"Kap0_X2\">Definitioner</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Ved sikring af offentlige taletelefonitjenester i faste telenet forstås to særlige foranstaltninger: Sikret fortrinsret og sikret adgang.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Ved sikret fortrinsret forstås en fast etableret mulighed for adgang til at benytte offentlige taletelefonitjenester i faste telenet til at gennemføre opkald forud for ikke udpegede abonnenter, jf. § 2.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Ved sikret adgang forstås en særlig foranstaltning, der indebærer, at ikke udpegede abonnenter midlertidigt udelukkes fra at anvende offentlige taletelefonitjenester i faste telenet.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Sikret adgang indføres i de tilfælde, hvor sikret fortrinsret ikke giver tilstrækkelig sikker og hurtig trafikafvikling.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Ved rekvirerende myndighed forstås den beredskabsmyndighed, der bestiller sikring af offentlig taletelefonitjeneste.</p>\r\n      <p class=\"ParagrafGruppeOverskrift\"><span id=\"Kap0_X3\">Ansvar</span></p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Udbydere af offentlige taletelefonitjenester i faste telenet skal etablere, effektuere og vedligeholde såvel administrative som tekniske foranstaltninger til gennemførelse af sikret fortrinsret og sikret adgang for abonnenter, som er udpeget af beredskabsmyndigheder.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Nye udbydere skal have etableret de i stk. 1 nævnte foranstaltninger senest 1 år efter udbudets påbegyndelse.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Flytter en abonnent med etableret sikring sin direkte accesstilslutning til en anden udbyder af offentlige taletelefonitjenester i faste telenet, skal den afgivende udbyder oplyse den nye udbyder om abonnentens sikringsmæssige status, og den modtagende udbyder skal underrette den rekvirerende beredskabsmyndighed om det ændrede forhold.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Den rekvirerende beredskabsmyndighed bekræfter skriftligt over for den nye udbyder modtagelsen af den i stk. 1 nævnte underretning. Medmindre andet oplyses i forbindelse hermed, anses de ansvarsmæssige forhold som beskrevet i § 6, stk. 1, for overgået til den nye udbyder.</p>\r\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Udbydere af offentlige taletelefonitjenester i faste telenet skal uden ugrundet ophold underrette den rekvirerende beredskabsmyndighed, såfremt der ud over det i stk. 1 anførte sker ændringer af et abonnement, som har betydning for den etablerede sikring.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Udbydere af offentlige taletelefonitjenester i faste telenet skal sikre, at det samlede antal abonnenter med etableret sikring tilknyttet en central ikke overstiger en procentvis andel af centralens abonnenttal. Størrelsen af denne andel fastsættes af IT- og Telestyrelsen efter forhandling med de enkelte udbydere af offentlige taletelefonitjenester i faste telenet.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Udbydere af offentlige taletelefonitjenester i faste telenet skal uden ugrundet ophold underrette IT- og Telestyrelsen og de rekvirerende beredskabsmyndigheder, når antallet af en centrals abonnenter med etableret sikring overstiger den i stk. 1 nævnte fastsatte grænse.</p>\r\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> Såfremt den fastsatte grænse, der er nævnt i stk. 1, overskrides, skal den pågældende udbyder af offentlige taletelefonitjenester i faste telenet uden ugrundet ophold iværksætte tiltag med henblik på at bringe det samlede antal af abonnenter med etableret sikring under denne grænse i den enkelte central.</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Udbydere af offentlige taletelefonitjenester i faste telenet skal til enhver tid uden ugrundet ophold meddele IT- og Telestyrelsen og de rekvirerende beredskabsmyndigheder, såfremt der opstår en teknisk eller driftsmæssig situation, der ikke gør det muligt at iværksætte sikret adgang, jf. § 6, stk. 1.</p>\r\n      <p class=\"ParagrafGruppeOverskrift\"><span id=\"Kap0_X4\">Straffebestemmelser</span></p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Med bøde straffes den, der overtræder § 7, § 8, stk. 1, og § 10 eller nægter at afgive oplysninger i henhold til § 10.</p>\r\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n      <p class=\"ParagrafGruppeOverskrift\"><span id=\"Kap0_X5\">Ikrafttræden</span></p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Bekendtgørelsen træder i kraft den 1. juli 2009.</p>\r\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Bekendtgørelse nr. 421 af 21. maj 2008 om sikring af offentlige telenet og teletjenester ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">IT- og Telestyrelsen, den 18. juni 2009</P><P CLASS=SIGN1 ALIGN=\"CENTER\">Jørgen Abild Andersen</P><P CLASS=SIGN2 ALIGN=\"RIGHT\">/ Flemming Faber</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/06/2009"
        },
        {
            "displayName": "Accession",
            "displayValue": "B20090059805"
        },
        {
            "displayName": "Entydig dokumentidentifikation",
            "displayValue": "BD000498"
        },
        {
            "displayName": "Dato for førstegangsindlæggelse",
            "displayValue": "27/06/2009"
        },
        {
            "displayName": "Dato for indlæggelse",
            "displayValue": "27/06/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "598"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "18/06/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "IT- og Telestyrelsen"
        },
        {
            "displayName": "Ressortministeriets journalnummer",
            "displayValue": "Ministeriet for Videnskab, Teknologi og Udvikling,<br />IT- og Telestyrelsen, j.nr. 09-049192"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}