{
    "id": 153673,
    "title": "Ankestyrelsens principafgørelse 100-12 om arbejdsskade - personkreds - barselsorlov - psykisk ulykke - arbejdets forhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10041 af 01/06/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 100-12 om arbejdsskade - personkreds - barselsorlov - psykisk ulykke - arbejdets forhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En hændelse, som fandt sted, mens kvinden var på barselsorlov, kunne anerkendes som en psykisk arbejdsskade.</p>\r\n   <p class=\"TekstGenerel\">En rådgiver i en kommune blev kontaktet af en kollega om en dramatisk hændelse samme dag på arbejdspladsen. Rådgiveren holdt barselsorlov og blev kontaktet på sin bopæl.</p>\r\n   <p class=\"TekstGenerel\">Hændelsen angik en fælles kollega, der var blevet dræbt af en klient. Efterfølgende kontaktede politiet rådgiveren om samme hændelse. Politiet tilbød overvågning og kontaktmuligheder, da den formodede gerningsmand var undveget varetægtsfængslingen. Forinden havde gerningsmanden udtalt rådgiverens navn over for en anden anholdt.</p>\r\n   <p class=\"TekstGenerel\">Vi fastslog, at rådgiveren er omfattet af arbejdsskadelovens personkreds, fordi der var tale om en barselsorlov, som er tidsbegrænset. I denne situation er ansættelsesforholdet således fortsat gældende, og man har som ansat ret til at vende tilbage til sin stilling, når orloven er udløbet.</p>\r\n   <p class=\"TekstGenerel\">Vi har anerkendt den psykiske reaktion efter kontakten med politiet som en ulykke. Vi vurderede, at den psykiske reaktion efter henvendelsen fra kollegaen var en medvirkende årsag til den psykiske skade.</p>\r\n   <p class=\"TekstGenerel\">Vi vurderede samtidig, at ulykken skyldtes arbejdets forhold, idet der var en meget tæt sammenhæng mellem hændelserne på arbejdspladsen, hvorfra rådgiveren midlertidigt havde orlov og den psykiske skade. Rådgiveren havde før sin barselsorlov haft arbejdsmæssig kontakt med gerningsmanden.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 2, § 5 og § 6</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i principielt møde truffet afgørelse om anerkendelse af den anmeldte belastningsreaktion som en arbejdsskade.</p>\r\n<p>Vi har behandlet sagen principielt for at belyse spørgsmålet om en person er omfattet af den sikrede personkreds i arbejdsskadeloven, når vedkommende er på barsel og bliver kontaktet af en kollega og senere af politiet.</p>\r\n<p>Vi har endvidere behandlet sagen principielt for at belyse spørgsmålet, om en meddelelse fra kollega og politiet om drab på kollega kan anses for at være en tilstrækkelig påvirkning af psyken til anerkendelse som ulykke, og om meddelelserne er begrundet i arbejdets forhold.</p>\r\n<p>Resultatet er</p>\r\n<p>• Du var omfattet af lovens personkreds under din barselsorlov</p>\r\n<p>• Ulykken den x dag, hvor NN fra varetægtsfængsel og i forbindelse med pågribelsen oplyste din navn, er en arbejdsskade, der skyldes arbejdet eller de forhold, det er foregået under</p>\r\n<p>Vi er således kommet til samme resultat som Arbejdsskadestyrelsen, men med en anden begrundelse.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelse for afgørelsen om personkredsen</span>\r\n</p>\r\n<p>Vi har lagt vægt på, at du på tidspunktet for skaden var på barsel fra dit job som rådgiver i kommune A.</p>\r\n<p>Vi finder, at du på skadestidspunktet derfor var omfattet af den sikrede personkreds i loven.</p>\r\n<p>Efter arbejdsskadeloven er personer, der ansættes til at udføre arbejde for en arbejdsgiver, berettiget efter loven. Man er fortsat ansat, når man er på barsel, og man er således omfattet af den sikrede personkreds.</p>\r\n<p>\r\n   <span class=\"Bold\">Begrundelse for afgørelsen om arbejdets forhold</span>\r\n</p>\r\n<p>På skadedagen blev du ringet op af en kollega OO straks efter overfaldet på din kollega PP, og oplevede et akut chok og en traumatisk reaktion. Der gik 1 time fra drabet på PP og indtil NN blev anholdt. I dette tidsrum var du konstant angst for, at NN skulle opsøge dig på din bopæl, da han formentlig vidste, hvor du bor.</p>\r\n<p>NN flygtede fra varetægtsfængslingen. En medfange oplyste til politiet, at NN havde indrømmet drabet og oplyst, at han ville gøre skade på navngivne personer på din arbejdsplads. Da NN efterfølgende blev anholdt, oplyste han til politiet, at han kendte dig via din arbejdsplads. Denne hændelse genaktiverede frygten hos dig, og politiet lavede aftaler om overvågning af din bopæl og oplyste om kontaktmuligheder, hvis NN skulle opsøge dig.</p>\r\n<p>Vi har lagt vægt på, at NN var din klient, indtil du skulle på barsel. Så sent som måneden før skaden skulle NN til møde hos kommunen HH. Her bad du den dræbte kollega PP deltage i mødet, da du var bange for, at NN ville reagere voldsomt på den besked, han skulle have. NN reagerede meget voldsomt og skældte alle ud. Han så den dræbte som skurken.</p>\r\n<p>Det er således i kraft af din stilling som rådgiver hos kommune HH, at NN kendte dig, og det var i kraft af din stilling, at han eventuelt ville opsøge dig. Risikoen for, at NN opsøgte dig, var således særligt knyttet til arbejdsstedet, og vi finder derfor, at de to anmeldte hændelser er begrundet i dit arbejdes forhold.</p>\r\n<p>En ulykke kan anerkendes som en arbejdsskade, såfremt den er en følge af arbejdet eller de forhold, det er foregået under.</p>\r\n<p>\r\n   <span class=\"Bold\">Begrundelse for afgørelsen om anerkendelse som ulykke</span>\r\n</p>\r\n<p>Du har pådraget dig en akut belastningsreaktion. Vi vurderer, at hændelsen denx dagset i sammenhæng med hændelsen deny dager årsag til din akutte belastningsreaktion.</p>\r\n<p>Vi finder, at der ved hændelsen deny dagvar tale om en belastning, der ikke selvstændigt kan medføre den anmeldte skade. Vi har herved lagt vægt på, at der ikke har været tale om en konkret trussel mod dig, at du ikke var på stedet, hvor hændelsen skete, at du ikke var vidne til drabet, og at det ikke var oplyst, at NN var ude efter dig. Du blev blot orienteret om drabet på din kollega PP af en anden kollega over telefonen.</p>\r\n<p>Vi finder derimod, at du ved hændelsen denx daghavde en begrundet frygt for, at NN ville opsøge dig på din bopæl. Vi har herved lagt vægt på, at du af politiet fik at vide, at NN havde nævnt dit navn, ligesom politiet lavede aftaler om overvågning af din bopæl. På dette tidspunkt finder vi således, at truslen var rettet imod dig som person, og at den var rettet imod dig i kraft af din ansættelse i kommune A.</p>\r\n<p>På denne baggrund finder vi, at den angst, som du oplevede deny dagblev forstærket den x dag. Hændelsen den y dag har således været medvirkende til den angst, som du oplevede den x dag, men vi finder, at det er hændelsen den x dag, der kan anerkendes som en arbejdsskade. Dog er der tale om en kombination af de to hændelser, men med hændelsen den x dag som den udløsende faktor.</p>\r\n<p>Ved en ulykke forstås efter arbejdsskadeloven en personskade, som er forårsaget af en hændelse eller en påvirkning, som sker pludseligt eller inden for 5 dage.</p>\r\n<p>Oplysningerne fremgår særligt af anmeldelsen og politirapport.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Forsikringsselskabet har oplyst, at de ikke mener, at du har været eller er i fare, men er klar over, at det var en ubehagelig besked, du fik.</p>\r\n<p>Forsikringsselskabet har desuden oplyst, at de mener, at du ikke var omfattet af arbejdsskadesikringsloven på skadestidspunktet.</p>\r\n<p>Vi bemærker, at oplysningerne er indgået i vores vurdering af sagen, men at vi ikke finder, at de kan føre til et andet resultat. Vi henviser til begrundelsen for afgørelsen.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>• De oplysninger, som forelå, da Arbejdsskadestyrelsen traf afgørelse i sagen</p>\r\n<p>• Arbejdsskadestyrelsens afgørelse af 25. oktober 2010. Ved denne afgørelse fik du anerkendt ulykken den y dag som en arbejdsskade, men afslag på godtgørelse for varigt mén og afslag på erstatning for tab af erhvervsevne</p>\r\n<p>• Klagen til Ankestyrelsen</p>\r\n<p>• Arbejdsskadestyrelsens brev om genvurdering</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20121004125"
        },
        {
            "displayName": "Entydig dokumentidentifikation",
            "displayValue": "BS006475"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10041"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "01/06/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1225230-10"
        },
        {
            "displayName": "Stikord",
            "displayValue": "100-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}