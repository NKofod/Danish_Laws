{
    "id": 58675,
    "title": "Cirkulæreskrivelse om benyttelse af eget befordringsmiddel til tjenstlig kørsel ",
    "documentTypeId": "210",
    "isSagsforlobPeriodValid": false,
    "shortName": "CIS nr 11190 af 27/03/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om benyttelse af eget  \r\n\r\n befordringsmiddel til tjenstlig kørsel </H1>  \r\n\r\n<P></P>  \r\n\r\n<BR>  \r\n\r\n<P>Til Kriminalforsorgens tjenestesteder. </P>  \r\n\r\n<P>Direktoratet bemyndiger herved lederne af kriminalforsorgens anstalter,  \r\n\r\n afdelinger og pensioner samt arrestinspektørerne til at træffe afgørelse  \r\n\r\n vedrørende ansøgninger om tilladelse til at benytte eget befordringsmiddel  \r\n\r\n til tjenstlig kørsel i henhold til nedenstående regler. </P>  \r\n\r\n<P> Grundbetingelser. </P>  \r\n\r\n<P> <B>1.</B> Benyttelse af eget befordringsmiddel til tjenesterejser kan kun  \r\n\r\n finde sted efter forudgående tilladelse fra direktoratet eller  \r\n\r\n tjenestestedet. </P>  \r\n\r\n<P>Tilladelse kan gives efter den til enhver tid gældende aftale mellem  \r\n\r\n Finansministeriet og personaleorganisationerne, for tiden aftale af 1.  \r\n\r\n november 1991 om tjenesterejser, hvortil der henvises i det følgende. </P>  \r\n\r\n<P> <B>2.</B> Ifølge aftalens § 10, stk. 1, skal der på tjenesterejser  \r\n\r\n fortrinsvis benyttes offentlige transportmidler. Begrundelsen herfor er en  \r\n\r\n forhåndsformodning om, at dette er det billigste. Hertil kommer, at  \r\n\r\n direktoratet har indgået en rabataftale, som yderligere billiggør rejser med  \r\n\r\n offentlige transportmidler. Henset hertil og til mulighederne for også  \r\n\r\n fremover at opnå tilsvarende rabataftaler bør der fortsat som hovedregel  \r\n\r\n benyttes offentlige transportmidler på tjenesterejser. </P>  \r\n\r\n<P>Tilladelse til at benytte eget transportmiddel på tjenesterejser kan  \r\n\r\n undtagelsesvis gives. Det er en forudsætning for enhver kørselstilladelse, at  \r\n\r\n det efter en samlet betragtning vil være det mest hensigtsmæssige og  \r\n\r\n økonomiske for tjenestestedet at lade medarbejderen benytte eget  \r\n\r\n transportmiddel. Opmærksomheden henledes i den forbindelse på, at udgiften  \r\n\r\n til kørselsgodtgørelse i alle tilfælde skal afholdes af tjenestestedet. </P>  \r\n\r\n<P> Skriftlig bemyndigelse til kørsel i egen bil eller på egen motorcykel  \r\n\r\n (høj sats). </P>  \r\n\r\n<P> <B>3.</B> Hvis der med en stilling er forbundet regelmæssig kørsel af  \r\n\r\n større omfang og/eller speciel art i egen bil eller på egen motorcykel, kan  \r\n\r\n tjenestestedets leder give medarbejderen en skriftlig tilladelse  \r\n\r\n (bemyndigelse) til kørsel med kørselsgodtgørelse efter aftalens § 16, stk. 2.  \r\n\r\n</P>  \r\n\r\n<P>Skriftlig kørselsbemyndigelse er forbeholdt medarbejdere, der enten  \r\n\r\n forudsættes at stille bil eller motorcykel til rådighed i tjenesten, eller  \r\n\r\n som efter tjenestestedets vurdering kun vanskeligt vil kunne bestride denne,  \r\n\r\n hvis der ikke benyttes eget transportmiddel. Vurderingen skal ikke baseres på  \r\n\r\n en vejledende årlig kørselsmængde (tidligere mindst 5.000 km. pr. år), men  \r\n\r\n dette kriterium vil naturligt kunne indgå i vurderingen af, om der er tale om  \r\n\r\n kørsel &#187;af større omfang&#171;. </P>  \r\n\r\n<P> <B>4.</B> Kørselsbemyndigelsen skal være personlig og indeholde en  \r\n\r\n afgrænsning af, hvilke tjenesterejser den omfatter. Tilladelsen kan normalt  \r\n\r\n kun omfatte tjenesterejser i forbindelse med den pågældendes arbejde ved det  \r\n\r\n pågældende tjenestested og kan ikke omfatte f.eks. kørsel i forbindelse med  \r\n\r\n kursusdeltagelse, kørsel til møder, som ikke er et nødvendigt led i  \r\n\r\n tjenestens udførelse (f.eks. ikke-obligatoriske orienteringsmøder eller  \r\n\r\n tilsvarende), kørsel i forbindelse med udstationering eller midlertidig  \r\n\r\n tjeneste ved andet tjenestested og lignende. </P>  \r\n\r\n<P>Kørsel, som ikke falder inden for bemyndigelsens ordlyd, afregnes efter  \r\n\r\n lav sats under forudsætning af, at tjenestestedet har godkendt, at der  \r\n\r\n anvendes eget befordringsmiddel på tjenesterejsen, jfr. nedenfor punkt 8.  \r\n\r\n</P>  \r\n\r\n<P> <B>5.</B> En kørselstilladelse er kun gældende, så længe den pågældende  \r\n\r\n medarbejder forretter tjeneste i den stilling, der har dannet grundlag for  \r\n\r\n tilladelsen. Hvis medarbejderen får anden tjeneste eller forflyttes til andet  \r\n\r\n tjenestested, skal tilladelsen inddrages. </P>  \r\n\r\n<P>Såfremt en medarbejder efter ændring af tjenesten eller forflyttelse til  \r\n\r\n andet tjenestested fortsat opfylder betingelserne for at få  \r\n\r\n kørselstilladelse, kan ny tilladelse udstedes. </P>  \r\n\r\n<P> <B>6.</B> Tilladelser og inddragelse af tilladelser meddeles skriftligt  \r\n\r\n med genpart til direktoratets 1. kontor (standardkoncept vedlægges). </P>  \r\n\r\n<P>Efter anmodning fra Rigsrevisionen skal der endvidere på hver enkelt  \r\n\r\n tjenestested forefindes en samling af/oversigt over samtlige  \r\n\r\n kørselstilladelser. </P>  \r\n\r\n<P> <B>7.</B> I følgende tilfælde skal spørgsmålet om kørselstilladelse efter  \r\n\r\n aftalens § 16 forelægges direktoratet: </P>  \r\n\r\n<UL CLASS=PLAIN-LIST>  \r\n\r\n<LI>a) Ansøgning om kørselstilladelse til vikarer og andre midlertidigt  \r\n\r\n ansatte medarbejdere. </LI>  \r\n\r\n<LI>b) Ansøgning om kørselstilladelse til fængselsinspektører,  \r\n\r\n afdelingsledere og pensionsforstandere. </LI>  \r\n\r\n</UL>  \r\n\r\n<P> Anden godkendt kørsel (lav sats). </P>  \r\n\r\n<P> <B>8.</B> Tjenestestedets leder kan give tilladelse til kørsel på  \r\n\r\n tjenesterejser efter aftalens § 15 </P>  \r\n\r\n<UL CLASS=PLAIN-LIST>  \r\n\r\n<LI>a) til medarbejdere, der ikke har en skriftlig kørselstilladelse, eller  \r\n\r\n hvor tjenesterejsen ikke er omfattet af kørselstilladelsen, og </LI>  \r\n\r\n<LI>b) til vikarer og andre midlertidigt ansatte medarbejdere. </LI>  \r\n\r\n</UL>  \r\n\r\n<P>Tilladelse kan som nævnt under punkt 2 gives, når det efter en konkret  \r\n\r\n vurdering må antages, at dette er det mest hensigtmæssige og økonomiske for  \r\n\r\n tjenestestedet. </P>  \r\n\r\n<P>Tilladelse til kørsel i egen bil eller på egen motorcykel i forbindelse  \r\n\r\n med kursusdeltagelse kan alene gives af Kriminalforsorgens Uddannelsescenter  \r\n\r\n eller direktoratet. </P>  \r\n\r\n<P> <B>9.</B> Tjenestestedets leder kan give tilladelse til tjenstlig kørsel  \r\n\r\n med knallert eller cykel med godtgørelse efter aftalen § 18. </P>  \r\n\r\n<P> <B>10.</B> Ansøgninger om tilladelse til at benytte egen bil eller egen  \r\n\r\n motorcykel ved tjenestekørsel i udlandet og om leje af bil uden fører skal  \r\n\r\n altid forelægges direktoratet. </P>  \r\n\r\n<P> Ikrafttræden m.v. </P>  \r\n\r\n<P> <B>11.</B> Nærværende cirkulæreskrivelse træder i kraft straks. Samtidig  \r\n\r\n ophæves direktoratets skrivelse af 10. januar 1973 vedrørende kørsel i  \r\n\r\n forbindelse med deltagelse i kurser, møder og lignende og direktoratets  \r\n\r\n skrivelse af 27. august 1987 vedrørende bortfald af kørselsbemyndigelser.  \r\n\r\n</P>  \r\n\r\n<P>Den ved direktoratets skrivelse af 29. februar 1984 (j.nr. 1.k. 17-1-81)  \r\n\r\n givne bemyndigelse til anstaltsledere og arrestinspektører til under visse  \r\n\r\n forudsætninger at meddele personalet tilladelse til at benytte egne biler i  \r\n\r\n forbindelse med transport af indsatte opretholdes. </P>  \r\n\r\n<P>E.B. </P>  \r\n\r\n<P>Erik Bang </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19921119010"
        },
        {
            "displayName": "Entydig dokumentidentifikation",
            "displayValue": "CM017624"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "18/04/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11190"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "27/03/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Journ. 1.k.92-02272-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}