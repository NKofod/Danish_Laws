{
    "id": 32661,
    "title": "Kommunal tilbagekøbsret et formuegode, der principielt kan kræves erstattet i tilfælde af ekspropriation.",
    "documentTypeId": "240",
    "isSagsforlobPeriodValid": false,
    "shortName": "KEN nr 60445 af 12/12/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I forbindelse med ekspropriation til gennemførelse af landanlæg, der  \r\n\r\n udføres i tilslutning til etablering af en fast forbindelse over Øresund,  \r\n\r\n lagde taksationskommissionen til grund, at Københavns Kommunes  \r\n\r\n tilbagekøbsret, er et formuegode, der principielt kan kræves erstattet i  \r\n\r\n tilfælde af ekspropriation. </I> </P>  \r\n\r\n<P> <I>Taksationskommissionen finder endvidere, at der kan foretages  \r\n\r\n afkortning i erstatningen for kommunens fordel af anlægget. Da værdien af  \r\n\r\n anlægget langt overstiger den erstatning, der ville kunne beregnes for  \r\n\r\n bortfaldet af tilbagekøbsretten, ydes der ikke erstatning for den skete  \r\n\r\n ekspropriation. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kommunal tilbagekøbsret et formuegode, der  \r\n\r\n principielt kan kræves erstattet i tilfælde af ekspropriation.</H1>  \r\n\r\n<P></P>  \r\n\r\n<BR>  \r\n\r\n<P> <B>Udskrift af forhandlings- og kendelsesprotokollen for  \r\n\r\n Taksationskommissionen vedrørende anlægget af en fast forbindelse over  \r\n\r\n Øresund. </B></P>  \r\n\r\n<P>(Lovbekendtgørelse nr. 522 af 4. juli 1991) </P>  \r\n\r\n<PRE>  \r\n\r\n   Sag nr TA. IV 4/94              Københavns Kommune v/fuldmægtig  \r\n\r\n  Matr.nr.: 229 og 362             Liss Danchell  \r\n\r\n Kongens Enghave, København        mod  \r\n\r\n  af lb.nr. 107 og 108.            A/S Øresundsforbindelsen v/advokat  \r\n\r\n                                   Jens Auken.  \r\n\r\n</PRE>  \r\n\r\n<P> <B>Kendelse den 12. december 1994.</B>  </P>  \r\n\r\n<P>Københavns Kommune har som tilbagekøbsberettiget til ovennævnte ejendomme  \r\n\r\n ønsket efterprøvet den afgørelse om erstatning, der ved kendelse af 8. august  \r\n\r\n 1994 er afsagt af Ekspropriationskommissionen i anledning af den skete  \r\n\r\n ekspropriation til gennemførelse af landanlæg, der udføres i tilslutning til  \r\n\r\n etablering af en fast forbindelse over Øresund. </P>  \r\n\r\n<P>Der fremlagdes udskrift af forhandlingsprotokollen for  \r\n\r\n Ekspropriationskommissionen, hæfte 22 og 47, brev af 5. september 1994 fra  \r\n\r\n Kommissarius ved Statens ekspropriationer på øerne, arealfortegnelse nr. 1,  \r\n\r\n ejendomsbeskrivelse samt ankebegæring. </P>  \r\n\r\n<P>Taksationskommissionen har anset sagen for værende af ren judiciel  \r\n\r\n karakter, hvorfor der ikke er foretaget besigtigelse af ejendommene. Parterne  \r\n\r\n havde ved et møde, der fandt sted på Restaurant Kastrup Strandpark, lejlighed  \r\n\r\n til at forelægge deres synspunkter og fremkomme med deres bemærkninger,  \r\n\r\n ligesom kommissionens medlemmer stillede spørgsmål til belysning af sagen.  \r\n\r\n</P>  \r\n\r\n<P>Ekspropriationskommissionen har bestemt, at der for ekspropriation af  \r\n\r\n Københavns Kommunes tilbagekøbsret til de af sagen omhandlede ejendomme ikke  \r\n\r\n skal ydes kommunen nogen erstatning. </P>  \r\n\r\n<P>I kendelsen, hvortil henvises, er nærmere redegjort for  \r\n\r\n Ekspropriationskommissionens overvejelser og for de synspunkter, som parterne  \r\n\r\n har gjort gældende. Erstatningsspørgsmålet i forhold til ejerne af de to  \r\n\r\n ejendomme er afgjort ved forlig. </P>  \r\n\r\n<P>For taksationskommissionen har kommunen gentaget sit krav om en erstatning  \r\n\r\n på henholdsvis 766.300 kr. og 287.600 kr. for bortfald af kommunens  \r\n\r\n tilbagekøbsret til de to ejendomme. Kommunen har til støtte herfor henvist  \r\n\r\n til de synspunkter, der blev gjort gældende over for  \r\n\r\n Ekspropriationskommissionen bl.a. anført følgende: </P>  \r\n\r\n<P> <I>Kommissionen finder ifølge kendelsen, at det absolut har formodningen  \r\n\r\n imod sig, at der med den på ejendommene hvilende tilbagekøbsret ville være  \r\n\r\n blevet foretaget væsentlige investeringer i bygningerne, hvis ekspropriation  \r\n\r\n ikke var sket. </I> </P>  \r\n\r\n<P>Hertil bemærkes, at ejere normalt vedligeholder bygningerne uanset  \r\n\r\n tilbagekøbsretten af hensyn til bygningernes fortsatte nytteværdi, således at  \r\n\r\n bygningerne ikke som antaget af kommissionen uden videre må forventes at være  \r\n\r\n uden værdi ved tilbagekøbstidspunktet. </P>  \r\n\r\n<P>I øvrigt vil en ejer, der måtte ønske at foretage væsentlige investeringer  \r\n\r\n i bygningerne, der ikke ville kunne være afskrevet inden  \r\n\r\n tilbagekøbstidspunktet, normalt søge kommunen om - og få - udskydelse af  \r\n\r\n tilbagekøbstidspunktet mod et vederlag beregnet efter de tidligere oplyste  \r\n\r\n principper, jfr. skrivelse herfra af 30. december 1993. </P>  \r\n\r\n<P>Man finder derfor, at erstatningsberegningen må tage udgangspunkt i  \r\n\r\n ejendomsværdien og ikke i grundværdien. </P>  \r\n\r\n<P>Kommissionen anfører videre, at en ejer ikke kan gøre krav på at få  \r\n\r\n erstattet en - i øvrigt sandsynlig - fremtidig værdistigning af en ejendom,  \r\n\r\n og at tilbagekøbsretten ikke kan give en bedre retsstilling. </P>  \r\n\r\n<P>Hertil bemærkes, at man ikke har gjort krav på at få erstattet den  \r\n\r\n fremtidige værdistigning, men at man gør gældende, at vederlaget for  \r\n\r\n afløsning af tilbagekøbsretten må være højere end vederlaget for en  \r\n\r\n udskydelse, hvor man trods alt senere kan købe ejendommen tilbage i  \r\n\r\n overensstemmelse med deklarationens - for kommunen favorable - vilkår herom.  \r\n\r\n Da tilbagekøbsretten først kunne gøres gældende i år 2030, prøver man derfor  \r\n\r\n at finde en så realistisk værdi som muligt af retten til sin tid, hvilken  \r\n\r\n værdi tilbagediskonteres til nutidsværdi. </P>  \r\n\r\n<P>Kommunen må således fastholde en fremskrivning af ejendomsværdien med 2%  \r\n\r\n som anført. </P>  \r\n\r\n<P>Kommissionen anfører, at forureningsudgifterne må bringes til afkortning i  \r\n\r\n værdiansættelsen for tilbagekøbsretten. </P>  \r\n\r\n<P>Hertil bemærkes, at man herfra på grund af den usikkerhed, der er om,  \r\n\r\n hvornår det vil være nødvendigt at oprense grundene, herunder om  \r\n\r\n Miljøstyrelsen eventuelt måtte være indstillet på at betale for  \r\n\r\n afværgeforanstaltningerne, finder, at der ikke bør ske afkortning for disse  \r\n\r\n omkostninger. </P>  \r\n\r\n<P>Endelig anfører kommissionen, at der skal ske fradrag i erstatningen for  \r\n\r\n ekstraordinære store fordele, som Københavns kommune som sådan opnår ved  \r\n\r\n anlægget. </P>  \r\n\r\n<P>Idet man i øvrigt skal henholde sig til det i nærværende direktorats  \r\n\r\n tidligere skrivelser herom anførte, skal man fremhæve, at kommunen i denne  \r\n\r\n sag er stillet som en privat rettighedshaver. Der er ingen sammenhæng imellem  \r\n\r\n tabet af rettigheden og eventuelle fordele for kommunen som helhed som følge  \r\n\r\n af anlægget. </P>  \r\n\r\n<P>Eventuelle fordele for kommunen modsvares i øvrigt i vid udstrækning af de  \r\n\r\n støj- og andre forureningsproblemer med grundvandet, som anlægget må antages  \r\n\r\n at medføre i kommunen. </P>  \r\n\r\n<P>Kommissionen finder det ifølge kendelsen stødende, at Københavns kommune  \r\n\r\n ved et grundsalg for snart et halvt hundrede år siden skal kunne sikre sig  \r\n\r\n &#187;en afgift&#171; i anledning af, at staten skal garantere finansieringen  \r\n\r\n af en central jernbaneforbindelse m.v. </P>  \r\n\r\n<P>Hertil bemærkes, at kommunen ikke er sikret &#187;afgiften&#171; som følge  \r\n\r\n af jernbaneforbindelsen. Der er tale om et vederlag for bortfald af en  \r\n\r\n rettighed, som kommunen ellers kunne have gjort gældende med økonomisk fordel  \r\n\r\n over for den til enhver tid værende ejer af ejendommen. </P>  \r\n\r\n<P>Københavns kommune må herefter fastholde sin oprindelige  \r\n\r\n erstatningspåstand. </P>  \r\n\r\n<P>Advokat Jens Auken påstod på anlægsmyndighedens vegne  \r\n\r\n Ekspropriationskommissionens afgørelse stadfæstet. Han henviste herved til de  \r\n\r\n synspunkter, som er gjort gældende i brev af 28. april 1994 til  \r\n\r\n Ekspropriationskommissionen. Brevet er citeret i Ekspropriationskommissionens  \r\n\r\n kendelse. </P>  \r\n\r\n<P>Taksationskommissionen må efter undersøgelse af sagen fastslå, at  \r\n\r\n Københavns Kommune fra århundredeskiftet har solgt fast ejendom med den  \r\n\r\n klausul, at det solgte kan kræves tilbageskødet for salgsprisen efter en  \r\n\r\n længere årrække. Både domstolene og Indenrigsministeriet har givet kommunen  \r\n\r\n medhold i, at dette krav og krav om modydelse for fristforlængelse er fuldt  \r\n\r\n lovlige. Østre Landsret har således i en dom fra 1986 udtalt: &#187;Der  \r\n\r\n findes hverken ud fra forvaltningsretlige synspunkter, grundbyrdeloven eller  \r\n\r\n dennes analogi eller eksprorpiationsretlige betragtninger noget grundlag for  \r\n\r\n at tilsidesætte disse deklarationer, hvis formål det var henholdsvis at  \r\n\r\n bevare værdistigningen på jorden for sagsøgte (kommunen) og sikre billige  \r\n\r\n boliger.&#171; Indenrigsministeriet har anerkendt kommuners ret til at  \r\n\r\n disponere over deres faste ejendomme med det formål at inddrage  \r\n\r\n samfundsskabte værdier. </P>  \r\n\r\n<P>På baggrund heraf lægger Taksationskommissionen til grund, at  \r\n\r\n tilbagekøbsretten er et formuegode, der principielt kan kræves erstattet i  \r\n\r\n tilfælde af ekspropriation. </P>  \r\n\r\n<P>Med dette som udgangspunkt har Taksationskommissionen overvejet  \r\n\r\n anlægsarbejdernes betydning for Københavns Kommune og kommunens udvikling.  \r\n\r\n Kommissionen har i den forbindelse ment bl.a. at måtte lægge vægt på  \r\n\r\n kommunens egen vurdering. I Københavns Kommunes plan 1993 er kommunens  \r\n\r\n forventninger til de nye anlæg udtrykt således: </P>  \r\n\r\n<P>&#187;De nye vej- og baneanlæg til lufthavnen er i sig selv en meget  \r\n\r\n væsentlig forbedring af den storkøbenhavnske trafikstruktur. Den videre  \r\n\r\n forbindelse til Sverige knytter København mere effektivt til det  \r\n\r\n internationale vej- og banenet og sammenbinder de to sider af Øresund til eet  \r\n\r\n bysamfund. Forbindelsen .... placerer Amager - og dermed Ørestaden - centralt  \r\n\r\n i Øresundsregionens by- og trafikstruktur. </P>  \r\n\r\n<P>Københavns bliver dermed Øresundsregionens naturlige tyngdepunkt.&#171;  \r\n\r\n</P>  \r\n\r\n<P>Det hedder i planen videre: </P>  \r\n\r\n<P>&#187;Lovene om den faste Øresundsforbindelse skaber et nyt grundlag for  \r\n\r\n en styrkelse af Hovedstaden i den skærpede internationale konkurence. Med den  \r\n\r\n faste Øresundsforbindelse skabes for første gang reelle muligheder for at  \r\n\r\n samle hovedstadsområdet og Sydskåne i et funktionelt fælleskab,  \r\n\r\n Øresundsregionen. I denne region er København centralt placeret med Ørestaden  \r\n\r\n som Øresundsregionens grografiske centrum.&#171; </P>  \r\n\r\n<P>På baggrund heraf finder Taksationskommissionen, at statens finansiering  \r\n\r\n af anlægget bibringer Københavns Kommune en så ekstraordinær stor fordel, at  \r\n\r\n denne langt overstiger den værdi, som tilbagekøbsretten har for kommunen.  \r\n\r\n Taksationskommissionen har herved taget hensyn til oplysningerne om de to  \r\n\r\n konkrete grundes forurening og tilslutter sig i det hele  \r\n\r\n Ekspropriationskommissionens bemærkninger herom. </P>  \r\n\r\n<P>Taksationskommissionen har bemærket sig, at Københavns Kommune ikke har  \r\n\r\n påklaget en ekspropriationsafgørelse fra 1970, som tog stilling til en  \r\n\r\n deklaration om tilbagekøbsret for kommunen, og som bortfald ved  \r\n\r\n ekspropriation til udvidelse af Østerbro Post- og Telegrafbygning. I denne  \r\n\r\n sag bestemte Ekspropriationskommissionen, at der ikke bliver spørgsmål om at  \r\n\r\n fastsætte ekspropriationserstatning for deklarationens ophævelse til fordel  \r\n\r\n for det pågældende statsanlæg. I afgørelsen, som var enstemmig, deltog de af  \r\n\r\n Københavns Borgerrepræsentation valgte medlemmer, Willy Brauer og Egon  \r\n\r\n Weidekamp. </P>  \r\n\r\n<P>Taksationskommissionen konkluderer på dette grundlag, <B> at</B> det  \r\n\r\n samlede anlæg medfører en meget væsentlig forbedring af den storkøbenhavnske  \r\n\r\n trafikstruktur, som bliver finansieret fuldt ud af staten, <B> at</B>  \r\n\r\n anlægget skaber et nyt grundlag for styrkelse af Hovedstaden, og <B> at</B>  \r\n\r\n Københavns Kommune herigennem opnår en ekstraordinær fordel, som har fornøden  \r\n\r\n sammenhæng med tabet af rettigheden. Taksationskommissionen finder det -  \r\n\r\n under hensyn til den særegne ret, som deklarationen er udtryk for, og på  \r\n\r\n baggrund af den upåankede kendelse fra 1970 - rigtigt og ubetænkeligt at  \r\n\r\n bringe denne fordel til afkortning i den erstatning, som ellers kunne være  \r\n\r\n fastsat for bortfald af tilbagekøbsretten til de to ejendomme. Uanset, at  \r\n\r\n denne fordel ikke af Taksationskommissionen ansættes i et bestemt kronebeløb,  \r\n\r\n fastslår kommissionen, at værdien langt overstiger den erstatning, der ville  \r\n\r\n kunne beregnes for bortfaldet af tilbagekøbsretten til de to ejendomme, selv  \r\n\r\n om man ville se bort fra, at grundene begge er forurenet, som beskrevet af  \r\n\r\n Ekspropriationskommissionen. </P>  \r\n\r\n<P>Taksationskommissionen stadfæster derfor Ekspropriationskommissionens  \r\n\r\n kendelse, hvorefter der ikke ydes erstatning for den skete ekspropriation af  \r\n\r\n tilbagekøbsretten til ejendommene. </P>  \r\n\r\n<P>Christian Mogensen /Henrik Hansen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19946044525"
        },
        {
            "displayName": "Entydig dokumentidentifikation",
            "displayValue": "CA000572"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60445"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "12/12/1994"
        },
        {
            "displayName": "Administrerende myndighed",
            "displayValue": "Taksationskommissionen vedrørende anlæg af fast forbindelse over Øresund"
        },
        {
            "displayName": "Ressortministeriets journalnummer",
            "displayValue": "*"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}