{
    "id": 105868,
    "title": "1987 BSF 60   FORSLAG TIL FOLKETINGSBESLUTNING OM ÆNDRING AF LOV OM ARBEJDSMARKEDETS   TILLÆGSPENSION OG LOV OM LØNMODTAGERNES DYRTIDSFOND ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 60",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 60 </P>  \r\n\r\n<P></P>  \r\n\r\n<P>Forslag til folketingsbeslutning om ændring af lov om Arbejdsmarkedets  \r\n\r\n Tillægspension og lov om Lønmodtagernes Dyrtidsfond </P>  \r\n\r\n<P></P>  \r\n\r\n<P>Fremsat af Ole Henriksen (SF) Carsten Andersen (SF) Tommy Dinesen (SF)  \r\n\r\n Aage Frandsen (SF) Lilli Gyldenkilde (SF) Ejner Larsen (SF) Ebba Strange (SF)  \r\n\r\n Jens Thoft (SF) </P>  \r\n\r\n<P></P>  \r\n\r\n<P>den 9. december 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag, der </P>  \r\n\r\n<P>indebærer ændringer i lov om Arbejdsmarkedets Tillægspension og i </P>  \r\n\r\n<P>lov om Lønmodtagernes Dyrtidsfond efter følgende retningslinjer: </P>  \r\n\r\n<P>1. Arbejdsmarkedets Tillægspension og Lønmodtagernes Dyrtidsfond </P>  \r\n\r\n<P>sammenlægges til een fond: Arbejdsmarkedets Tillægspensionsfond. </P>  \r\n\r\n<P>Pengene, som de to fonde i dag råder over, holdes adskilte med </P>  \r\n\r\n<P>henblik på senere udbetaling til lønmodtagerne efter de formål, </P>  \r\n\r\n<P>som er beskrevet i de to fonde. Derimod placeres pengene fra de </P>  \r\n\r\n<P>to fonde, som om der var tale om een fond. </P>  \r\n\r\n<P>2. Arbejdsmarkedets Tillægspensionsfond skal have et </P>  \r\n\r\n<P>repræsentantskab bestående af: </P>  \r\n\r\n<P>a. 14 udpeget af Landsorganisationen i Danmark, </P>  \r\n\r\n<P>b. 8udpeget af Funktionærernes og Tjenestemændendes Fællesråd, </P>  \r\n\r\n<P>c. 1udpeget af Fællesrådet for arbejdsledere og tekniske ledere, </P>  \r\n\r\n<P>d. 2udpeget af Akademikernes Centralorganisation, </P>  \r\n\r\n<P>e. 6udpeget af lønmodtagerorganisatiner, som ikke er med i de under </P>  \r\n\r\n<P>a, b, c eller d nævnte grupper. </P>  \r\n\r\n<P>Arbejdsmarkedets Tillægspensionsfond skal have en bestyrelse </P>  \r\n\r\n<P>bestående af: </P>  \r\n\r\n<P>a. 3udpeget af Landsorganisationen i Danmark, </P>  \r\n\r\n<P>b. 2udpeget af Funktionærernes og Tjenestemændenes Fællesråd, </P>  \r\n\r\n<P>c. 2udpeget af de øvrige lønmodtagerorganisationer. </P>  \r\n\r\n<P>Ved valg til repræsentantskab og bestyrelse skal organisationerne </P>  \r\n\r\n<P>udpege det samme antal kvinder som mænd, hvilket er muligt, når </P>  \r\n\r\n<P>antallet er deleligt med 2. Repræsentantskabet vælger en formand </P>  \r\n\r\n<P>blandt de personer, der er valgt til bestyrelsen. Den pågældende </P>  \r\n\r\n<P>er også formand for bestyrelsen. </P>  \r\n\r\n<P>3. Ved placeringen af penge fra Arbejdsmarkedets Tillægspensionsfond </P>  \r\n\r\n<P>kan de ansatte i de virksomheder, hvor pengene skal placeres, </P>  \r\n\r\n<P>sige nej til, at pengene placeres. I forbindelse med pengenes </P>  \r\n\r\n<P>placering kan de ansatte på samme måde som Arbejdsmarkedets </P>  \r\n\r\n<P>Tillægspensionsfond stille betingelser for pengenes placering. </P>  \r\n\r\n<P>Hvis penge fra Arbejdsmarkedets Tillægspensionsfond, der er </P>  \r\n\r\n<P>placeret i en virksomhed, ønskes trukket ud af virksomheden, skal </P>  \r\n\r\n<P>såvel de ansatte som fonden beslutte det. </P>  \r\n\r\n<P>4. Stemmeretten over aktier, der ejes af Arbejdsmarkedets </P>  \r\n\r\n<P>Tillægspensionsfond, skal udøves af de ansatte gennem </P>  \r\n\r\n<P>fællesklubben eller et lignende organ. </P>  \r\n\r\n<P>5. Der skal ikke længere være nogen overgrænse for, hvor meget </P>  \r\n\r\n<P>Arbejdsmarkedets Tillægspensionsfond placerer i en enkelt </P>  \r\n\r\n<P>virksomhed. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Formålet med ændringerne er at gøre formålet for Arbejdsmarkedets </P>  \r\n\r\n<P>Tillægspensionsfond bredere. Fonden skal naturligvis fortsat </P>  \r\n\r\n<P>lægge afgørende vægt på den størst mulige forrentning af de </P>  \r\n\r\n<P>placerede midler med henblik på den størst mulige udbetaling af </P>  \r\n\r\n<P>pensioner senere hen. Men det må også være i alle lønmodtageres </P>  \r\n\r\n<P>interesse, at erhvervslivet i Danmark har de bedste vilkår, og at </P>  \r\n\r\n<P>forholdene på de danske arbejdspladser er de bedst mulige. </P>  \r\n\r\n<P>Derfor skal fonden ikke alene se på den størst mulige umiddelbare </P>  \r\n\r\n<P>forrentning, men også se på, hvordan forrentningen af midlerne på </P>  \r\n\r\n<P>længere sigt kan sikres. Det forudsætter, at der sker </P>  \r\n\r\n<P>investeringer i danske virksomheder, og at disse investeringer </P>  \r\n\r\n<P>sker med henblik på bl.a. sikring af arbejdspladser, sikring af </P>  \r\n\r\n<P>gode miljøforhold for danske lønmodtagere, sikring af fortsat </P>  \r\n\r\n<P>produktudvikling og endelig sikring af øget indflydelse for </P>  \r\n\r\n<P>lønmodtagerne på de enkelte arbejdspladser. </P>  \r\n\r\n<P>Disse ting vil gavne forholdene i erhvervslivet i det hele taget og </P>  \r\n\r\n<P>på de enkelte arbejdspladser, hvorved forrentningen for </P>  \r\n\r\n<P>lønmodtagerne på lang sigt også øges. </P>  \r\n\r\n<P>Bemærkninger til de enkelte punkter </P>  \r\n\r\n<P>ad 1 </P>  \r\n\r\n<P>Når det foreslås, som det fremgår af punkt 2, at der udelukkende </P>  \r\n\r\n<P>skal være lønmodtagerrepræsentanter i fondens ledelse, er det </P>  \r\n\r\n<P>naturligt, at Arbejdsmarkedets Tillægspension og Lønmodtagernes </P>  \r\n\r\n<P>Dyrtidsfond slås sammen til een fond. De to fonde har samme </P>  \r\n\r\n<P>formål, nemlig at sikre den størst mulige forrentning og at sikre </P>  \r\n\r\n<P>investeringer i dansk erhvervsliv. Men som det fremgår af </P>  \r\n\r\n<P>forslaget, er det fortsat meningen, at de nuværende midler i de </P>  \r\n\r\n<P>to fonde skal holdes teknisk adskilte med henblik på senere </P>  \r\n\r\n<P>udbetalinger. </P>  \r\n\r\n<P>ad 2 </P>  \r\n\r\n<P>Da pengene i de to fonde skal bruges med henblik på udbetalinger </P>  \r\n\r\n<P>senere til lønmodtagerne, må det logisk være lønmodtagernes </P>  \r\n\r\n<P>penge. Derfor er det også logisk, at der udelukkende sidder </P>  \r\n\r\n<P>lønmodtagerrepræsentanter i fondsledelsen. At arbejdsgiverne også </P>  \r\n\r\n<P>indbetaler penge til fonden, ændrer ikke ved, at det er </P>  \r\n\r\n<P>lønmodtagernes penge. Bidrag til fonden er hidtil og vil fortsat </P>  \r\n\r\n<P>blive betragtet som en lønomkostning, som man ved </P>  \r\n\r\n<P>overenskomstforhandlingerne &#187;trækker&#171; fra de lønninger, som </P>  \r\n\r\n<P>arbejdsgiverne udbetaler til lønmodtagerne. </P>  \r\n\r\n<P>ad 3 </P>  \r\n\r\n<P>I øjeblikket kan Arbejdsmarkedets Tillægspension og Lønmodtagernes </P>  \r\n\r\n<P>Dyrtidsfond selvfølgelig stille krav ved placeringen af kapital i </P>  \r\n\r\n<P>de enkelte virksomheder. Det skal Arbejdsmarkedets </P>  \r\n\r\n<P>Tillægspensionsfond naturligvis fortsat gøre med henblik på den </P>  \r\n\r\n<P>bedst mulige forrentning. Men det vil også være naturligt, at </P>  \r\n\r\n<P>Arbejdsmarkedets Tillægspensionsfond og de ansatte i de </P>  \r\n\r\n<P>virksomheder, hvor pengene skal placeres, stiller andre krav til </P>  \r\n\r\n<P>virksomheden ved placeringen af midler. I denne forbindelse vil </P>  \r\n\r\n<P>det være naturligt, at lønmodtagerne stiller krav, som indebærer, </P>  \r\n\r\n<P>at virksomhedens forhold bliver de bedst mulige. Det kan i denne </P>  \r\n\r\n<P>forbindelse dreje sig om forbedringer i arbejdsmiljøet, </P>  \r\n\r\n<P>forbedringer, der vel at mærke ligger ud over de krav, der ligger </P>  \r\n\r\n<P>i arbejdsmiljøloven. Der kan også være tale om, at lønmodtagerne </P>  \r\n\r\n<P>stiller krav om udarbejdelse af bestemte uddannelsesprogrammer, </P>  \r\n\r\n<P>som lønmodtagerne har afgørende indflydelse på indholdet af. </P>  \r\n\r\n<P>Der vil også kunne blive tale om krav med hensyn til de ansattes </P>  \r\n\r\n<P>indflydelse på arbejdsforholdene i virksomheden, vel at mærke </P>  \r\n\r\n<P>indflydelse, der går ud over de krav på indflydelse, som </P>  \r\n\r\n<P>lønmodtagerne i forvejen har i henhold til samarbejdsaftaler m.v. </P>  \r\n\r\n<P>Derved vil man kunne opnå, at virksomheder, der får placeret </P>  \r\n\r\n<P>midler fra Arbejdsmarkedets Tillægspensionsfond, bliver </P>  \r\n\r\n<P>virksomheder, der vil kunne få en afsmittende virkning på andre </P>  \r\n\r\n<P>danske virksomheder. </P>  \r\n\r\n<P>ad 4 </P>  \r\n\r\n<P>Når det er meningen, at Arbejdsmarkedets Tillægspensionsfond i </P>  \r\n\r\n<P>højere grad aktivt skal gå ind i investeringer i danske </P>  \r\n\r\n<P>virksomheder, må det også være naturligt, at placeringen af </P>  \r\n\r\n<P>kapital ledsages af forøgelse af den stemmeret, der følger med </P>  \r\n\r\n<P>kapitalplaceringen. For at de ansatte i de enkelte virksomheder, </P>  \r\n\r\n<P>hvor pengene placeres, kan få den størst mulige indflydelse, er </P>  \r\n\r\n<P>det vigtigt, at stemmeretten udøves af de ansatte og ikke af </P>  \r\n\r\n<P>Arbejdsmarkedets Tillægspensionsfond. Det vil medvirke til at øge </P>  \r\n\r\n<P>interessen for de ansatte i de pågældende virksomheder, og det </P>  \r\n\r\n<P>vil samtidig betyde en forøgelse af de ansattes indflydelse. </P>  \r\n\r\n<P>Stemmeretten over aktierne i de pågældende virksomheder skal </P>  \r\n\r\n<P>udøves kollektivt af lønmodtagerne, f.eks. gennem en fællesklub, </P>  \r\n\r\n<P>hvis en sådan eksisterer, ellers gennem et tilsvarende organ, som </P>  \r\n\r\n<P>oprettes til formålet. </P>  \r\n\r\n<P>ad 5 </P>  \r\n\r\n<P>Netop fordi formålet er at give Arbejdsmarkedets Tillægspensionsfond </P>  \r\n\r\n<P>øget indflydelse på dansk erhvervsliv, er det også naturligt, at </P>  \r\n\r\n<P>den nuværende overgrænse for investeringer for Arbejdsmarkedets </P>  \r\n\r\n<P>Tillægspension og for Lønmodtagernes Dyrtidsfond fjernes. Det </P>  \r\n\r\n<P>afgørende må være hensynet til lønmodtagerne og hensynet til </P>  \r\n\r\n<P>dansk erhvervslivs interesser i bred forstand. Disse to hensyn </P>  \r\n\r\n<P>tilsiger, at der ikke er noget behov for en overgrænse. Tværtimod </P>  \r\n\r\n<P>må det være både i lønmodtagernes og i de enkelte virksomheders </P>  \r\n\r\n<P>interesse, at Arbejdsmarkedets Tillægspensionsfond kan placere </P>  \r\n\r\n<P>midlerne, hvor det forekommer mest hensigtsmæssigt ud fra fondens </P>  \r\n\r\n<P>formål. </P>  \r\n\r\n<P>NOTER Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00060"
        },
        {
            "displayName": "Entydig dokumentidentifikation",
            "displayValue": "CL004435"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "60"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}