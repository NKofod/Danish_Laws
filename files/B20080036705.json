{
    "id": 116681,
    "title": "Bekendtgørelse om adgangskursus og adgangseksamen til ingeniøruddannelserne",
    "documentTypeId": "60",
    "isSagsforlobPeriodValid": true,
    "shortName": "BEK nr 367 af 22/05/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Formål og struktur m.v.</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Adgang m.v.</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Tilrettelæggelse, indhold m.v.</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Eksamen</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Studieordningen</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Andre regler</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om adgangskursus og adgangseksamen til ingeniøruddannelserne</p>\r\n      <p class=\"Indledning2\">I medfør af § 6, stk. 1, i lov om Centre for Videregående Uddannelse og andre selvejende institutioner for videregående uddannelser m.v., jf. lovbekendtgørelse nr. 228 af 17. marts 2006, og § 48, stk. 2, i lov nr. 562 af 6. juni 2007 om professionshøjskoler for videregående uddannelser, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Formål og struktur m.v.</p>\r\n      <p class=\"Paragraf\"><span class=\"ParagrafNr\">§ 1.</span> Adgangskursus til ingeniøruddannelserne har til formål at kvalificere studerende uden adgangsgivende eksamen, jf. bekendtgørelse om adgang, indskrivning og orlov m.v. ved videregående uddannelser, til optagelse på ingeniøruddannelserne. Adgangskursus fører frem til adgangseksamen.</p>\r\n      <p class=\"Paragraf\"><span class=\"ParagrafNr\">§ 2.</span> Adgangskursus kan udbydes af institutioner, der af Undervisningsministeriet er godkendt til at udbyde ingeniøruddannelserne.</p>\r\n      <p class=\"Paragraf\"><span class=\"ParagrafNr\">§ 3.</span> Adgangskursus er en heltidsuddannelse, der efter institutionens afgørelse kan udbydes som en 1-årig uddannelse eller som en 1½-årig uddannelse.</p>\r\n      <p class=\"Stk2\"><span class=\"StkNr\">Stk. 2.</span> Institutionen kan udbyde enkeltfag fra adgangskursus.</p>\r\n      <p class=\"Paragraf\"><span class=\"ParagrafNr\">§ 4. </span> Institutionen bestemmer selv, hvor mange studerende den vil optage, medmindre Undervisningsministeriet fastsætter et årligt minimums- eller maksimumstal for optagelseskapaciteten.</p>\r\n      <p class=\"Stk2\"><span class=\"StkNr\">Stk. 2.</span> Udbud af adgangskursus skal annonceres offentligt.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Adgang m.v.</p>\r\n      <p class=\"Paragraf\"><span class=\"ParagrafNr\">§ 5.</span> Adgang til adgangskursus er betinget af, at ansøgeren har aflagt folkeskolens afgangsprøver (skriftlig og mundtlig del) i dansk og engelsk samt 10. klasse-prøver i matematik (skriftlig og mundtlig del) og fysik/kemi med en karakter på mindst 02 i hver prøve eller tilsvarende prøver på samme eller højere niveau samt har mindst 2 års relevant erhvervserfaring.</p>\r\n      <p class=\"Stk2\"><span class=\"StkNr\">Stk. 2.</span> Institutionen kan på grundlag af en individuel vurdering give adgang til adgangskursus for ansøgere, der ikke opfylder betingelserne i stk. 1, men som på andet grundlag skønnes at have de nødvendige forudsætninger for at kunne gennemføre adgangskursus.</p>\r\n      <p class=\"Stk2\"><span class=\"StkNr\">Stk. 3.</span> Institutionen træffer afgørelse om optagelse af den enkelte ansøger.</p>\r\n      <p class=\"Stk2\"><span class=\"StkNr\">Stk. 4.</span> Institutionerne fastsætter fælles regler om optagelsen, herunder frister samt kriterier for optagelse, hvor ikke alle ansøgere kan optages.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Tilrettelæggelse, indhold m.v.</p>\r\n      <p class=\"Paragraf\"><span class=\"ParagrafNr\">§ 6.</span> Adgangskursus omfatter følgende fag på et niveau svarende til gymnasialt niveau:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Obligatoriske fag: Matematik A, fysik B, kemi C, dansk A engelsk C.</p>\r\n          <p class=\"Liste1\"><span class=\"Liste1Nr\">2)</span> Valgfag: Idéhistorie eller filosofi C, kemi B, engelsk A, engelsk B, tysk B, tysk C, fransk B, spansk C.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Institutionen fastsætter selv udbudet af valgfag efter stk. 1. Den enkelte institution kan efter godkendelse af Undervisningsministeriet udbyde andre gymnasiale fag som valgfag, herunder andre gymnasiale niveauer af fagene.</p>\r\n      <p class=\"Stk2\"><span class=\"StkNr\">Stk. 3.</span> Undervisningen i valgfag skal for den enkelte studerende udgøre mindst 10 pct. og højst 20 pct. af den samlede undervisningstid.</p>\r\n      <p class=\"Stk2\"><span class=\"StkNr\">Stk. 4.</span> IT skal inddrages i undervisningen.</p>\r\n      <p class=\"Stk2\"><span class=\"StkNr\">Stk. 5.</span> Dele af uddannelsen kan tilrettelægges som projektarbejde.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Eksamen</p>\r\n      <p class=\"Paragraf\"><span class=\"ParagrafNr\">§ 7.</span> Alle fag afsluttes med prøve, jf. dog stk. 2. I matematik afholdes 1 mundtlig og 2 skriftlige prøver. I dansk og engelsk på A-niveau afholdes 1 mundtlig og 1 skriftlig prøve. I fysik og kemi afholdes 1 skriftlig eller mundtlig prøve i hvert fag efter regler fastsat af institutionerne. I idéhistorie, filosofi og sprogfag, bortset fra engelsk på A-niveau, afholdes 1 mundtlig prøve i hvert fag.</p>\r\n      <p class=\"Stk2\"><span class=\"StkNr\">Stk. 2.</span> En studerende, der deltager i prøve i et valgfag på B- eller A-niveau, skal ikke deltage i prøve på C- eller B-niveau i det pågældende fag.</p>\r\n      <p class=\"Paragraf\"><span class=\"ParagrafNr\">§ 8.</span> Ved skriftlige prøver i de obligatoriske fag anvendes opgaver, der er udarbejdet af en opgavekommission, der nedsættes i fællesskab af de institutioner, der udbyder adgangskursus.</p>\r\n      <p class=\"Stk2\"><span class=\"StkNr\">Stk. 2.</span> For hver prøve gives én karakter efter 7-trins-skalaen. For at bestå adgangseksamen kræves et gennemsnit af de prøvekarakterer, der indgår i adgangskursus, på mindst 2,0. Kravet om et gennemsnit på mindst 2,0 kan ikke opfyldes ved oprunding.</p>\r\n      <p class=\"Stk2\"><span class=\"StkNr\">Stk. 3.</span> En studerende har ret til at få udstedt bevis for et fag, der indgår i adgangseksamen, hvis den pågældende ved prøven eller som gennemsnit af de prøver, der er aflagt i faget på det pågældende niveau, har opnået en karakter på mindst 02. Kravet om et gennemsnit på mindst 2,0 kan ikke opfyldes ved oprunding.</p>\r\n      <p class=\"Stk2\"><span class=\"StkNr\">Stk. 4.</span> Ved mundtlige prøver medvirker faglæreren og 1 censor, der er beskikket af Undervisningsministeriet. Hver opgavebesvarelse ved skriftlige prøver bedømmes af faglæreren og 1 censor, der er beskikket af Undervisningsministeriet, eller af 2 censorer beskikket af Undervisningsministeriet.</p>\r\n      <p class=\"Stk2\"><span class=\"StkNr\">Stk. 5.</span> Én mundtlig prøve kan erstattes af en mundtlig evaluering af et projektarbejde, der er afsluttet med et skriftligt projekt.</p>\r\n      <p class=\"Paragraf\"><span class=\"ParagrafNr\">§ 9.</span> For eksamen gælder i øvrigt:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Bekendtgørelse om prøver og eksamen i erhvervsrettede uddannelser (eksamensbekendtgørelsen) med de fravigelser, der følger af, at adgangskursus ikke er en videregående uddannelse. Fravigelserne drejer sig om procedurer ved beskikkelse af censorer, krav om aftagercensorer, valg til censorformandskab samt censorformandskabets sammensætning og opgaver.</p>\r\n          <p class=\"Liste1\"><span class=\"Liste1Nr\">2)</span> Bekendtgørelse om karakterskala og anden bedømmelse.</p>\r\n        </div>\r\n      </p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Studieordningen</p>\r\n      <p class=\"Paragraf\"><span class=\"ParagrafNr\">§ 10.</span> Institutionerne fastsætter i fællesskab en fælles studieordning for henholdsvis det 1-årige og det 1½-årige adgangskursus. Studieordningen, herunder ændringer af studieordningen, skal godkendes af Undervisningsministeriet.</p>\r\n      <p class=\"Stk2\"><span class=\"StkNr\">Stk. 2.</span> Studieordningen indeholder de regler, som institutionerne i henhold til denne bekendtgørelse fastsætter om:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Optagelse, jf. § 5, stk. 4.</p>\r\n          <p class=\"Liste1\"><span class=\"Liste1Nr\">2)</span> De enkelte obligatoriske fag og valgfag:</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> Mål.</p>\r\n              <p class=\"Liste2\"><span class=\"Liste2Nr\">b)</span> Indhold.</p>\r\n              <p class=\"Liste2\"><span class=\"Liste2Nr\">c)</span> Omfang, omregnet til undervisningstimer à 45 minutter.</p>\r\n              <p class=\"Liste2\"><span class=\"Liste2Nr\">d)</span> Tilrettelæggelse af undervisningen i de enkelte fag, herunder inddragelse af IT i undervisningen.</p>\r\n              <p class=\"Liste2\"><span class=\"Liste2Nr\">e)</span> De enkelte institutioners udbud af valgfag.</p>\r\n              <p class=\"Liste2\"><span class=\"Liste2Nr\">f)</span> Prøver og prøveformer, jf. § 7 og § 8.</p>\r\n              <p class=\"Liste2\"><span class=\"Liste2Nr\">g)</span> Overgangsordninger, jf. § 11, stk. 3, og § 17, stk. 3 og 4.</p>\r\n            </div>\r\n          </p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Ud over regler fastsat i henhold til denne bekendtgørelse indeholder studieordningen regler fastsat i henhold til eksamensbekendtgørelsen.</p>\r\n      <p class=\"Stk2\"><span class=\"StkNr\">Stk. 4.</span> Det skal af studieordningen fremgå, at institutionen, når det er begrundet i usædvanlige forhold, kan dispensere fra de regler i studieordningen, der alene er fastsat af institutionen.</p>\r\n      <p class=\"Paragraf\"><span class=\"ParagrafNr\">§ 11.</span> Ved udarbejdelse af studieordninger og væsentlige ændringer heraf indhenter institutionerne udtalelse fra censorformandskabet.</p>\r\n      <p class=\"Stk2\"><span class=\"StkNr\">Stk. 2.</span> Studieordninger og væsentlige ændringer heraf træder i kraft ved et studieårs begyndelse.</p>\r\n      <p class=\"Stk2\"><span class=\"StkNr\">Stk. 3.</span> Studieordninger og væsentlige ændringer heraf skal indeholde de fornødne overgangsordninger.</p>\r\n      <p class=\"Stk2\"><span class=\"StkNr\">Stk. 4.</span> Gældende studieordninger skal være offentligt tilgængelige på institutionernes hjemmesider.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Andre regler</p>\r\n      <p class=\"Paragraf\"><span class=\"ParagrafNr\">§ 12.</span> Beståede prøver i henhold til denne bekendtgørelse giver ret til merit efter Meritbekendtgørelsen.</p>\r\n      <p class=\"Paragraf\"><span class=\"ParagrafNr\">§ 13.</span> Deltagelse i undervisningen er vederlagsfri, jf. dog stk. 2.</p>\r\n      <p class=\"Stk2\"><span class=\"StkNr\">Stk. 2.</span> De studerende anskaffer selv undervisningsmidler.</p>\r\n      <p class=\"Paragraf\"><span class=\"ParagrafNr\">§ 14.</span> Undervisningsministeriet kan tillade fravigelse af denne bekendtgørelse som led i forsøg. Samtidig fastsættes forsøgets varighed og rapporteringsformen.</p>\r\n      <p class=\"Paragraf\"><span class=\"ParagrafNr\">§ 15.</span> Undervisningsministeriet træffer afgørelse om at dispensere fra denne bekendtgørelse, når det er begrundet i usædvanlige forhold, bortset fra det tilfælde, der er nævnt i § 5, stk. 2.</p>\r\n      <p class=\"Paragraf\"><span class=\"ParagrafNr\">§ 16.</span> Institutionens afgørelser i henhold til denne bekendtgørelse kan indbringes for Undervisningsministeriet, når klagen vedrører retlige spørgsmål. Klagen indgives til institutionen, der afgiver en udtalelse, som klageren skal have lejlighed til at kommentere inden for en frist af mindst 1 uge. Institutionen sender klagen til ministeriet vedlagt udtalelsen og klagerens eventuelle kommentar hertil.</p>\r\n      <p class=\"Stk2\"><span class=\"StkNr\">Stk. 2.</span> Fristen for at indgive klage efter stk. 1 er 2 uger fra den dag, afgørelsen er meddelt klageren.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Ikrafttræden</p>\r\n      <p class=\"Paragraf\"><span class=\"ParagrafNr\">§ 17.</span> Bekendtgørelsen træder i kraft den 26. maj 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 783 af 31. august 2001 om adgangskursus og adgangseksamen til ingeniøruddannelserne.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Undervisningsministeriet, den 22. maj 2008</I></P><P CLASS=SIGN1 ALIGN=\"CENTER\">P.M.V.<BR> Jens Strunge Bonde<BR> Afdelingschef</P><P CLASS=SIGN2 ALIGN=\"RIGHT\">/ Liselotte Nielsen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/05/2008"
        },
        {
            "displayName": "Accession",
            "displayValue": "B20080036705"
        },
        {
            "displayName": "Entydig dokumentidentifikation",
            "displayValue": "AT003382"
        },
        {
            "displayName": "Dato for førstegangsindlæggelse",
            "displayValue": "24/05/2008"
        },
        {
            "displayName": "Dato for indlæggelse",
            "displayValue": "24/05/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "367"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "22/05/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Uddannelsesstyrelsen"
        },
        {
            "displayName": "Ressortministeriets journalnummer",
            "displayValue": "Undervisningsministeriet, j.nr. 080.357.021"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}