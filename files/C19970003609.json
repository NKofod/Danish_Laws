{
    "id": 85184,
    "title": "Cirkulære om vurderingsplan for den almindelige vurering pr. 1. januar 1998 (98-vurderingen) ",
    "documentTypeId": "140",
    "isSagsforlobPeriodValid": false,
    "shortName": "CIR nr 36 af 03/04/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om vurderingsplan for den almindelige  \r\n\r\n vurering pr. 1. januar 1998 (98-vurderingen) </H1>  \r\n\r\n<P></P>  \r\n\r\n<BR>  \r\n\r\n<P>Ligningsrådet har vedtaget følgende plan for den almindelige vurdering pr.  \r\n\r\n 1. januar 1998, jf. skattestyrelseslovens § 13. </P>  \r\n\r\n<P CLASS=PUNKT> <B>1.</B> Indledning: </P>  \r\n\r\n<P>Den næste almindelige vurdering (98-vurderingen) af samtlige faste  \r\n\r\n ejendomme i landet finder sted pr. 1. januar 1998 og sker efter reglerne i  \r\n\r\n lov om vurdering af landets faste ejendomme, jf. lovbekendtgørelse nr. 810 af  \r\n\r\n 10. september 1996 med de ændringer som følger af lov nr. 1113 af 21.  \r\n\r\n december 1994 og lov nr. 491 af 12. juni 1996. </P>  \r\n\r\n<P>Tilrettelæggelsen af ejendomsvurderingen skal i videst muligt omfang  \r\n\r\n sikre, at ansættelsen sker ensartet og korrekt på grundlag af ejendommenes  \r\n\r\n tilstand og prisforholdene pr. 1. januar 1998, således at  \r\n\r\n ejendomsvurderingerne er i overensstemmelse med ejendommenes aktuelle  \r\n\r\n markedsværdi. </P>  \r\n\r\n<P>Told- og skatteregionerne påser på Ligningsrådets og Told- og  \r\n\r\n Skattestyrelsens vegne, at der i de enkelte vurderingskredse fastsættes  \r\n\r\n korrekte vurderingsniveauer, og at der er ensartethed i ansættelserne.  \r\n\r\n Vurderingen skal gennemføres efter såvel de materielle som de formelle regler  \r\n\r\n på vurderingsområdet. </P>  \r\n\r\n<P>Vurderingsmyndigheder og sekretariater skal fortsat fungere i et godt  \r\n\r\n samspil og i forhold til borgerne og virksomhederne optræde og fungere som en  \r\n\r\n helhed, og den enkelte sag skal gennemføres hurtigst muligt. Der henvises til  \r\n\r\n vurderingsloven med tilhørende bekendtgørelser nr. 972 af 1. december 1994 af  \r\n\r\n forretningsorden for vurderingsråd og nr. 973 af 1. december 1994 af  \r\n\r\n forretningsorden for skyldråd. </P>  \r\n\r\n<P>Ved vurderingsmyndighedernes informations- og instruktionsvirksomhed skal  \r\n\r\n det tilstræbes, at reglerne for vurderingen gøres forståelige for ejerne, så  \r\n\r\n vurderingssystemet opfattes retfærdigt. </P>  \r\n\r\n<P>Ligningsrådet fastlægger retningslinier for Told- og Skattestyrelsens  \r\n\r\n administration på vurderingsområdet og udøver sammen med styrelsen tilsyn med  \r\n\r\n vurderingen og de lokale vurderingsmyndigheders virksomhed. </P>  \r\n\r\n<P CLASS=PUNKT> <B>2.</B> Den lokale vurderingsopgave </P>  \r\n\r\n<P> <I>2.1. Vurderingsrådenes ansættelse</I>  </P>  \r\n\r\n<P>Som vurderingsmyndighed i første instans værdiansætter vurderingsrådet  \r\n\r\n efter reglerne i vurderingsloven alle vurderingspligtige ejendomme i  \r\n\r\n vurderingskredsen, og vurderingsrådet foretager de efter vurderingsloven  \r\n\r\n nødvendige ansættelser og fordelinger. </P>  \r\n\r\n<P>Bygninger på fremmed grund kan dog forbigås, hvis deres værdi skønnes at  \r\n\r\n være mindre end 100.000 kr. </P>  \r\n\r\n<P>Følgende fordelinger skal foretages uden særlig anmodning: </P>  \r\n\r\n<UL CLASS=PLAIN-LIST>  \r\n\r\n<LI>a) For ejendomme beliggende i flere kommuner angives fordelingen af  \r\n\r\n grundværdi og fradrag for forbedringer på de kommuner, hvori ejendommens jord  \r\n\r\n er beliggende. </LI>  \r\n\r\n<LI>b) Fritagelser efter § 7 i lov om beskatning til kommunerne af faste  \r\n\r\n ejendomme. </LI>  \r\n\r\n<LI>c) Dækningsafgiftspligtig forskelsværdi. </LI>  \r\n\r\n<LI>d) Fordelinger efter vurderingslovens § 33, stk. 4, 5 og 6, henholdsvis  \r\n\r\n stuehusfordeling og ejerboligfordeling. </LI>  \r\n\r\n<LI>e) Fordelinger efter vurderingslovens § 33 A. </LI>  \r\n\r\n<LI>f) For skovbrugsejendomme foretages fordeling af ejendomsværdien på den  \r\n\r\n del, der tjener til bolig for ejeren og på den øvrige ejendom. (For ejendomme  \r\n\r\n med mindst 25 ha skov, som ejes af andre end stat og kommune, skal der  \r\n\r\n desuden foretages fordeling af ejendomsværdien på den del af ejendommen, der  \r\n\r\n benyttes til skov, og på den øvrige del af ejendommen). </LI>  \r\n\r\n</UL>  \r\n\r\n<P>Følgende fordelinger skal foretages efter anmodning: </P>  \r\n\r\n<UL CLASS=PLAIN-LIST>  \r\n\r\n<LI>a) Hvor anden lovgivning forudsætter, at fordeling må foretages. </LI>  \r\n\r\n<LI>b) Hvor en ejendom bevillingsmæssigt fritages delvis for grundskyld til  \r\n\r\n kommunen. </LI>  \r\n\r\n</UL>  \r\n\r\n<P>Arbejdet med enkeltansættelser skal afsluttes, således at samtlige  \r\n\r\n ansættelser er godkendt og indberettet af vurderingssekretariatet til  \r\n\r\n vurderingssystemet senest den 31. marts 1998. Det bemærkes, at det med årlige  \r\n\r\n almindelige vurderinger er nødvendigt, at denne frist overholdes. </P>  \r\n\r\n<P> <I>2.2. Særlig indsats</I>  </P>  \r\n\r\n<P>Vurderingsrådet foretager hvert år en almindelig gennemgang af samtlige  \r\n\r\n ejendomme, hvor der maskinelt dannes et forslag til vurdering. Heraf udtages  \r\n\r\n ejendomme, der tidligere ville være blevet udtaget til årsomvurdering, til  \r\n\r\n behandling. Desuden kan der være behov for at efterse særlige grupper af  \r\n\r\n ejendomme, f.eks. solgte ejendomme, ejendomme med særlige fravigelser o.lign.  \r\n\r\n</P>  \r\n\r\n<P>Herudover udtager vurderingsrådet hvert år et antal ejendomme, hvor der  \r\n\r\n ikke gives forslag til ejendomsværdi, til særlig gennemgang, således at det  \r\n\r\n sikres, at denne gruppe ejendomme gennemgås over en 4-årig periode. </P>  \r\n\r\n<P>Den særlige gennemgang vil normalt indebære besigtigelse af de pågældende  \r\n\r\n ejendomme samt en nærmere efterprøvelse af vurderingsniveau og formulering af  \r\n\r\n begrundelse. </P>  \r\n\r\n<P>Ligningsrådet udmelder hvert år grupper af ejendomme til vurderingsrådets  \r\n\r\n særlige gennemgang. Disse ejendomme skal indgå som en del af de ejendomme,  \r\n\r\n som vurderingsrådet udtager. </P>  \r\n\r\n<P>Ved 98-vurderingen har Ligningsrådet vedtaget, at følgende typer af  \r\n\r\n ejendomme skal udtages til særlig gennemgang af vurderingsrådet: </P>  \r\n\r\n<P>- ejendomme, som ved den 20. almindelige vurdering ikke fik en  \r\n\r\n tilstrækkelig begrundelse for ansættelsen, </P>  \r\n\r\n<P>- landbrugsejendomme med mindre end 5,5 ha, og </P>  \r\n\r\n<P>- udlejningsejendomme til beboelse. </P>  \r\n\r\n<P>Ligningsrådet anbefaler i øvrigt, at vurderingsrådet ved udtagelsen af  \r\n\r\n ejendomme foretager en særskilt gennemgang af ejendomme i vurderingskredsen,  \r\n\r\n hvor der i forbindelse med den 20. almindelige vurdering har vist sig  \r\n\r\n svagheder. </P>  \r\n\r\n<P>Det er fortsat et mål at få registreret vurderingsrelevante oplysninger  \r\n\r\n med henblik på at kunne give korrekt begrundede vurderingsmeddelelser. </P>  \r\n\r\n<P>Vurderingsrådet skal tilvejebringe dokumentation for vurderingsniveauerne  \r\n\r\n ved løbende at holde sig ajour med salgsprisniveauet i vurderingskredsen.  \r\n\r\n Dette indebærer en grundig undersøgelse af de enkelte salg og koordinering af  \r\n\r\n vurderingsniveau med omkringliggende vurderingskredse. </P>  \r\n\r\n<P> <I>2.3. Den lokale vurderingsplan</I>  </P>  \r\n\r\n<P>Siden den 1. januar 1996 har vurderingsrådet haft pligt til at udfærdige  \r\n\r\n en vurderingsplan forud for hver almindelig vurdering. Vurderingsplanen for  \r\n\r\n 98-vurderingen skal omfatte perioden 1. april 1997 til 31. marts 1998 samt  \r\n\r\n den efterfølgende klagebehandling. </P>  \r\n\r\n<P>Vurderingsrådet skal for 98-vurderingen vedtage en vurderingsplan inden  \r\n\r\n den 1. juni 1997 og fastlægge vurderingsniveauer i vurderingskredsen på  \r\n\r\n grundlag af de af Ligningsrådet og Told- og Skattestyrelsen givne  \r\n\r\n anvisninger. </P>  \r\n\r\n<P>I vurderingsplanen skal også vurderingssekretariatets bemyndigelse  \r\n\r\n fastlægges. Vurderingsplanen skal i øvrigt tilpasses de lokale forhold og kan  \r\n\r\n udover de i loven fastsatte forhold indeholde overordnede beslutninger og mål  \r\n\r\n for vurderingsrådet. </P>  \r\n\r\n<P>Ved fastlæggelsen af vurderingsniveauer skal vurderingsrådet bl.a.  \r\n\r\n godkende følgende: </P>  \r\n\r\n<P>- inddelingen i grundværdiområder, </P>  \r\n\r\n<P>- fastlæggelse af vurderingsprincipper for det enkelte område, </P>  \r\n\r\n<P>- fastlæggelse af prisgrupper i områder, hvor byggeretsprincippet  \r\n\r\n anvendes, </P>  \r\n\r\n<P>- områdepriser for samtlige grundværdiområder, </P>  \r\n\r\n<P>- evt. inddeling i lokalkorrektionsområder (kun ejendomme med  \r\n\r\n vurderingsforslag), </P>  \r\n\r\n<P>- lejeværdier og kapitalisationsfaktorer vedrørende  \r\n\r\n beboelsesudlejningsejendomme og erhvervsejendomme og </P>  \r\n\r\n<P>- &#187;tillægsparcelværdiprocenter&#171; for landbrugsejendomme. </P>  \r\n\r\n<P>Fastlæggelse af vurderingsniveauer sker i en løbende proces forud for  \r\n\r\n vurderingsåret. Grundværdiniveauerne fastlægges i tiden frem til den 1.  \r\n\r\n november. Niveauet for ejendomsværdi for ejendomme, hvor der beregnes forslag  \r\n\r\n til ejendomsværdi i december måned, fastlægges af Told- og Skattestyrelsen.  \r\n\r\n For ejendomme, hvor der ikke beregnes forslag til ejendomsværdi, fastlægges  \r\n\r\n ejendomsværdiniveauet af vurderingsrådet - ligeledes i december måned. Det  \r\n\r\n sker gennem vedtagelse af en række reguleringsfaktorer svarende til  \r\n\r\n prisudviklingen fra den 1. januar 1996 til den 1. januar 1998. </P>  \r\n\r\n<P>Vurderingsplanen indsendes til den tilsynsførende told- og skatteregion  \r\n\r\n efter vedtagelsen. Tilsvarende fremsendes de ændringer og tilføjelser til  \r\n\r\n vurderingsplanen, som vurderingsrådet måtte vedtage i løbet af  \r\n\r\n vurderingsplanperioden, til told- og skatteregionen. </P>  \r\n\r\n<P> <I>2.4. Vurderingssekretariaterne</I>  </P>  \r\n\r\n<P>Kommunen yder vurderingsrådet kontormæssig bistand. Der henvises til  \r\n\r\n Skatteministeriets cirkulære nr. 214 af 1. december 1994 om kommunernes  \r\n\r\n sekretariatsbistand i henhold til § 39 A i lov om vurdering af landets faste  \r\n\r\n ejendomme. </P>  \r\n\r\n<P>Sagsbehandlingen ved vurderingen af enkeltejendomme - bortset fra  \r\n\r\n besigtigelser - foretages af det kommunale vurderingssekretariat på  \r\n\r\n vurderingsrådets ansvar og i dettes navn på grundlag af de maskinelle forslag  \r\n\r\n og de af vurderingsrådet godkendte niveauer og principper. </P>  \r\n\r\n<P>Vurderingssekretariatet kan kun sammen med vurderingsrådet eller mindst et  \r\n\r\n medlem af vurderingsrådet deltage i besigtigelser, og kun såfremt det findes  \r\n\r\n påkrævet. </P>  \r\n\r\n<P>Vurderingssekretariatet varetager i øvrigt alle under et sekretariat  \r\n\r\n hørende opgaver, herunder udarbejdelse af oplæg vedrørende områder, niveauer  \r\n\r\n m.v. </P>  \r\n\r\n<P> <I>2.5. Bemyndigelse</I>  </P>  \r\n\r\n<P>Herudover kan vurderingssekretariatet efter bemyndigelse udføre særligt  \r\n\r\n afgrænsede opgaver på vurderingsrådets vegne, hvor dette vil gøre  \r\n\r\n arbejdsdelingen mellem sekretariat og vurderingsråd mere fleksibel. </P>  \r\n\r\n<P>Delegationen kan f.eks. omfatte berigtigelse af objektivt konstaterbare  \r\n\r\n fejl, mens egentlig skønsudøvelse og besigtigelser ikke kan delegeres. </P>  \r\n\r\n<P CLASS=PUNKT> <B>3.</B> Den regionale vurderingsopgave </P>  \r\n\r\n<P> <I>3.1. Skyldrådenes opgaver</I>  </P>  \r\n\r\n<P>Det er skyldrådenes opgave i samarbejde med told- og skatteregionen at  \r\n\r\n vejlede vurderingsrådene ved vurderingen samt at påkende klager over  \r\n\r\n vurderingsrådenes ansættelser og fordelinger. </P>  \r\n\r\n<P>Det samlede skyldråd skal gennem klagebehandlingen og vejledningen af  \r\n\r\n vurderingsrådene sikre, at skyldkredsens vurderingsniveau er korrekt, og at  \r\n\r\n der er ensartethed i vurderingerne. Skyldrådsformanden har i denne henseende  \r\n\r\n et særligt ansvar. </P>  \r\n\r\n<P>Bliver skyldrådene således i forbindelse med klagebehandlingen eller på  \r\n\r\n anden måde opmærksom på områder, hvor der er behov for en revisionsmæssig  \r\n\r\n indsats, bør tilsynsmyndighederne (told- og skatteregionerne) orienteres om  \r\n\r\n de pågældende ejendomme samt om baggrunden for revisionsbehovet. </P>  \r\n\r\n<P>Skyldrådene medvirker endvidere ved behandlingen af landsskatteretssager  \r\n\r\n med erklæringer og oplysning af sagerne. </P>  \r\n\r\n<P> <I>3.2. Told- og skatteregionernes opgaver</I>  </P>  \r\n\r\n<P>Told- og skatteregionerne varetager på Ligningsrådet og Told- og  \r\n\r\n Skattestyrelsens vegne tilsynet med vurderingsmyndighedernes vurdering.  \r\n\r\n Herunder skal det påses, at vurderinger sker i overensstemmelse med lovens  \r\n\r\n regler og de af skatteministeren, Ligningsrådet og Told- og Skattestyrelsen  \r\n\r\n givne bestemmelser og anvisninger. Tilsynet udøves ved samarbejde,  \r\n\r\n instruktion og vejledning. </P>  \r\n\r\n<P>Told- og skatteregionerne har adgang til indsigt i de lokale  \r\n\r\n vurderingsmyndigheders konkrete arbejde - herunder at deltage uden stemmeret  \r\n\r\n i vurderingsrådenes og skyldrådenes møder og forhandlinger. Regionerne kan  \r\n\r\n endvidere udtage en vurderingssag til gennemgang, og regionen kan indbringe  \r\n\r\n udtagne sager for Ligningsrådet. </P>  \r\n\r\n<P>De tilsynsførende told- og skatteregioner skal i forbindelse med  \r\n\r\n tilsynsopgaven særligt påse, </P>  \r\n\r\n<P>- at den lokale vurderingsplan opfyldes, </P>  \r\n\r\n<P>- at vurderingsrådene udtager og gennemgår det fornødne antal ejendomme,  \r\n\r\n og </P>  \r\n\r\n<P>- at reglerne for genoptagelse efter vurderingslovens § 41 og i  \r\n\r\n forbindelse med klage overholdes, herunder at der ikke i forbindelse med  \r\n\r\n klagebehandlingen ændres på vurderingsniveauet. </P>  \r\n\r\n<P>Told- og skatteregionerne gennemfører på baggrund af tilsynsarbejdet  \r\n\r\n fornødne revisioner i overensstemmelse med Told- og Skattestyrelsens  \r\n\r\n anvisninger. </P>  \r\n\r\n<P>Told- og skatteregionerne varetager i øvrigt i samarbejde med  \r\n\r\n skyldrådsformændene og vurderingsrådene koordineringen af den samlede  \r\n\r\n vurderingsindsats m.v. i den enkelte region. </P>  \r\n\r\n<P>Regionerne skal udbygge og intensivere samarbejdet med  \r\n\r\n vurderingsmyndighederne og derved bl.a. sikre en ensartet vurdering. </P>  \r\n\r\n<P>Regionerne vejleder og instruerer vurderingsmyndighederne om ny lovgivning  \r\n\r\n og praksis. Herigennem skal det bl.a. sikres, at forvaltningslovens krav til  \r\n\r\n begrundelse opfyldes i forbindelse med såvel ansættelse som klage. </P>  \r\n\r\n<P>Endelig yder told- og skatteregionerne sekretariatsbistand til  \r\n\r\n skyldrådene. </P>  \r\n\r\n<P CLASS=PUNKT> <B>4.</B> Told- og Skattestyrelsen </P>  \r\n\r\n<P>Told- og Skattestyrelsen har ansvaret for den samlede planlægning og  \r\n\r\n koordinering af ejendomsvurdering - herunder indberetningen til  \r\n\r\n vurderingsregistrene. </P>  \r\n\r\n<P>Told- og Skattestyrelsen forsyner vurderingsmyndighederne og told- og  \r\n\r\n skatteregionerne med de fornødne oplysninger til brug ved vurderingen og  \r\n\r\n giver anvisninger om den formelle fremgangsmåde. </P>  \r\n\r\n<P>Told- og Skattestyrelsen kan gribe ind i konkrete sager og udtage dem til  \r\n\r\n behandling og forelæggelse til Ligningsrådets afgørelse. Dette kan ske af  \r\n\r\n egen drift eller på foranledning fra told- og skatteregionerne. </P>  \r\n\r\n<P> <I>4.1. Særlig indsats</I>  </P>  \r\n\r\n<P>Told- og Skattestyrelsen vil i samarbejde med vurderingsmyndighederne  \r\n\r\n sikre, at der ved 98-vurderingen fortsat gives ejere af fast ejendom  \r\n\r\n forbedret information om, hvorledes vurderingsmyndigheden er kommet frem til  \r\n\r\n ejendommens ansættelse. </P>  \r\n\r\n<P>Vurderingsmeddelelsen er forbedret og udbygget for at styrke borgernes  \r\n\r\n retssikkerhed gennem bedre oplysning om grundlaget for vurderingen. Det skal  \r\n\r\n samtidig give en forbedret kvalitet af vurderingerne gennem større samspil  \r\n\r\n med ejerne om forhold, der indgår i vurderingen. </P>  \r\n\r\n<P>Styrelsen skal således fortsat tilrettelægge mere fyldig og korrekt  \r\n\r\n registrering af vurderingsrelevante oplysninger, der udgør en forudsætning  \r\n\r\n for 98-vurderingen og de kommende årlige vurderinger. </P>  \r\n\r\n<P>Told- og Skattestyrelsen vil fortsætte sine undersøgelser af de betydende  \r\n\r\n forhold for vurderingen af forurenede grunde. </P>  \r\n\r\n<P>Told- og Skattestyrelsen og told- og skatteregionerne vil også i  \r\n\r\n samarbejde med vurderingsmyndighederne fortsætte arbejdet med at forbedre  \r\n\r\n vurderingen af erhvervsejendomme. </P>  \r\n\r\n<P>Endelig vil styrelsen på baggrund af told- og skatteregionernes  \r\n\r\n tilsynsarbejde nærmere undersøge kvaliteten af vurderingerne af  \r\n\r\n landbrugsejendomme. </P>  \r\n\r\n<P> <I>4.2. Vejledninger og registre</I>  </P>  \r\n\r\n<P>Told- og Skattestyrelsen udarbejder vejledning om vurdering og udsender  \r\n\r\n cirkulærer og anvisninger til brug ved tilrettelæggelse og gennemførelse af  \r\n\r\n vurderingen. Vejledningen til 98-vurderingen opdateres og udsendes løbende.  \r\n\r\n</P>  \r\n\r\n<P>Told- og Skattestyrelsen sørger for udvikling og drift af de centrale  \r\n\r\n vurderingssystemer. Oplysningerne fra disse registre stilles under  \r\n\r\n hensyntagen til indgåede aftaler til rådighed for vurderingsmyndighederne.  \r\n\r\n</P>  \r\n\r\n<P>Styrelsen orienterer om ny lovgivning m.v. på vurderingsområdet. Der  \r\n\r\n lægges vægt på, at regler og vurderinger gennem det materiale, som udsendes,  \r\n\r\n gøres forståelige for borgere og virksomheder. </P>  \r\n\r\n<P>Frantz Howitz / Jens Mørkegaard </P>  \r\n\r\n</DIV>",
    "isHistorical": true,
    "editorialNotes": [
        "(* 1) I Told- og Skattestyrelsens egen fortløbende nummerrække har cirkulæret nr. 1997-10."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/04/1997"
        },
        {
            "displayName": "Accession",
            "displayValue": "C19970003609"
        },
        {
            "displayName": "Entydig dokumentidentifikation",
            "displayValue": "CM044642"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "10/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "36"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "03/04/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "99/97-7951-00050"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}