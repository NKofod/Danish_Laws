{
    "id": 10433,
    "title": "Klage over knystoperation",
    "documentTypeId": "240",
    "isSagsforlobPeriodValid": true,
    "shortName": "KEN nr 10308 af 20/03/2002",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n En 47-årig kvinde blev opereret for en knogleudvækst på foden. Operationen  \r\n\r\n skete i lokalbedøvelse. Speciallægen fandt ved fjernelsen af trådene 10 dage  \r\n\r\n senere, at såret var pænt og reaktionsløst. Ca. 1½ måned senere henvendte  \r\n\r\n patienten sig igen, idet der havde været problemer fra såret herunder  \r\n\r\n sårvæske.  \r\n\r\n På grund af fortsatte problemer omkring operationsstedet valgte speciallægen  \r\n\r\n efter endnu 1 måned at foretage en fornyet operation. Ved kontrol 10 dage  \r\n\r\n senere blev såret fundet pænt på trods af smerteklager fra patienten, som  \r\n\r\n blev  \r\n\r\n indlagt 3 dage senere på grund af tiltagende rødme og hævelse. En  \r\n\r\n røntgenundersøgelse viste ikke tegn på knoglebetændelse. Patienten blev i  \r\n\r\n efterforløbet  \r\n\r\n opereret yderligere 2 gange.  \r\n\r\n</P>  \r\n\r\n<P class=\"Resume\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n Der blev  \r\n\r\n klaget over, at den første operation og anlæggelse af lokalbedøvelse ikke  \r\n\r\n blev  \r\n\r\n udført korrekt, og at informationen forud for indgrebet havde været  \r\n\r\n utilstrækkelig. Der blev endvidere klaget over, at reoperationen ikke blev  \r\n\r\n foretaget korrekt.  \r\n\r\n<BR>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Klage  \r\n\r\n over knystoperation  \r\n\r\n<SPAN style='font-family:Garamond'>  \r\n\r\n</SPAN>  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"MsoNormal\">  \r\n\r\n<SPAN style='font-family:Garamond'>&nbsp;  \r\n\r\n</SPAN>  \r\n\r\n</P>  \r\n\r\n<P class=\"TekstV\">  \r\n\r\n Nævnet fandt ikke grundlag for at kritisere operationen. Nævnet  \r\n\r\n lagde vægt på, at der var tale om en Schedes operation. Nævnet oplyste, at  \r\n\r\n den  \r\n\r\n anvendte operationsmetode var en ældre operationsmetode, der dog var enkel og  \r\n\r\n kunne give en lindring af symptomerne.  \r\n\r\n</P>  \r\n\r\n<P class=\"TekstV\">  \r\n\r\n Nævnet fandt imidlertid grundlag for at kritisere  \r\n\r\n reoperationen, idet nævnet lagde vægt på, at det i det aktuelle tilfælde  \r\n\r\n havde  \r\n\r\n vist sig, at indgrebet var utilstrækkeligt, hvorfor der ikke var indikation  \r\n\r\n for  \r\n\r\n at gentage indgrebet, idet det benede fremspring allerede var fjernet.  \r\n\r\n</P>  \r\n\r\n<P class=\"TekstV\">  \r\n\r\n Nævnet fandt endvidere grundlag for at kritisere anlæggelsen af  \r\n\r\n lokalbedøvelsen ved første operation. Nævnet lagde vægt på, at operationen  \r\n\r\n blev  \r\n\r\n udført på den indvendige side af storetåens grundled. Bedøvelsen omfattede  \r\n\r\n ledningsanæstesi  \r\n\r\n af de to hovednerver på den indvendige side af tåen suppleret med bedøvelse  \r\n\r\n af  \r\n\r\n knoglehinden på knyststedet. Der blev anvendt Carbocain 2% med adrenalin.  \r\n\r\n Starttidspunktet på operationen blev angivet til at være 3-4 minutter, efter  \r\n\r\n bedøvelsen var lagt. Nævnet oplyste, at lokalbedøvelse med midler  \r\n\r\n indeholdende  \r\n\r\n adrenalin er kontraindiceret ved anlæggelse af lokalbedøvelse på tæer på  \r\n\r\n grund  \r\n\r\n af karkontraktionen og den deraf følgende risiko for koldbrand (gangræn), og  \r\n\r\n at  \r\n\r\n anslagstiden for Carbocain var 5-10 minutter.  \r\n\r\n</P>  \r\n\r\n<P class=\"TekstV\">  \r\n\r\n Endelig fandt nævnet grundlag for at kritisere speciallægens  \r\n\r\n information af patienten. Nævnet lagde vægt på, at det udleverede skriftlige  \r\n\r\n informationsmateriale var udformet i generelle vendinger og var misvisende.  \r\n\r\n</P>  \r\n\r\n<P class=\"TekstV\">  \r\n\r\n Nævnet fandt herefter samlet grundlag for at indskærpe, at  \r\n\r\n speciallægen skulle udvise større omhu i sit fremtidige virke.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/11/2006"
        },
        {
            "displayName": "Accession",
            "displayValue": "W20021030825"
        },
        {
            "displayName": "Entydig dokumentidentifikation",
            "displayValue": "AI002412"
        },
        {
            "displayName": "Dato for indlæggelse",
            "displayValue": "08/04/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10308"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "20/03/2002"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Indenrigs- og Sundhedsmin., Sundhedsvæsenets Patientklagenævn, j.nr. 0229205"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}