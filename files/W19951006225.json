{
    "id": 40339,
    "title": "Varemærkerne PROBABY quality by ardek (figurmærke) ikke fundet forvekslelig med det registrerede varemærke ARTEK eller det ansøgte mærke AMDEK. ",
    "documentTypeId": "240",
    "isSagsforlobPeriodValid": false,
    "shortName": "KEN nr 10062 af 31/07/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Patentankenævnet stadfæstede Patentdirektoratets afgørelse om, at det  \r\n\r\n ansøgte figurmærke PROBABY quality by ardek ikke er forveksleligt med  \r\n\r\n mærkerne ARTEK eller AMDEK. Klagerens subsidiære påstand om tilføjelse af  \r\n\r\n disclaimer angående firmanavnet ardek ikke taget til følge. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Varemærkerne PROBABY quality by ardek  \r\n\r\n (figurmærke) ikke fundet forvekslelig med det registrerede varemærke ARTEK  \r\n\r\n eller det ansøgte mærke AMDEK. </H1>  \r\n\r\n<P></P>  \r\n\r\n<P>År 1995, 31. juli afsagde Patentankenævnet </P>  \r\n\r\n<P>(Grønning-Nielsen, Hans Chr. Thomsen, Warnich-Hansen) </P>  \r\n\r\n<P>følgende </P>  \r\n\r\n<PRE>  \r\n\r\n                              KENDELSE  \r\n\r\n i sagen j.nr. V 51/93:       Klage fra  \r\n\r\n                              ardek,  \r\n\r\n                              Arbeitsgemeinschaft der  \r\n\r\n                              Kinderausstatter e.G.,  \r\n\r\n                              Tyskland,  \r\n\r\n                              v/Patentbureauet  \r\n\r\n                              Giersing &amp; Stellinger A/S  \r\n\r\n                                      over  \r\n\r\n                              Patentdirektoratets afgørelse  \r\n\r\n                              af 22. september 1993 af vare  \r\n\r\n                              mærkeansøgning nr. 4958 1990.  \r\n\r\n</PRE>  \r\n\r\n<P>Den 25. juni 1990 indleverede klageren en ansøgning om registrering af  \r\n\r\n varemærket PROBABY quality by ardek (figurmærke) for alle varer i klasserne  \r\n\r\n 9, 10, 11, 12, 20, 21, 25 og 28. </P>  \r\n\r\n<P>I skrivelse af 22. april 1991 udtalte Patentdirektoratet, at det ansøgte  \r\n\r\n varemærke var fundet forveksleligt med følgende registrerede varemærke: VR  \r\n\r\n 0637 1983 ARTEK og varemærkeansøgning VA 3239 1988 AMDEK. </P>  \r\n\r\n<P>Klageren skrev i denne anledning den 22. august 1991 til direktoratet  \r\n\r\n følgende: </P>  \r\n\r\n<P>&#187;Under henvisning til direktoratets skrivelse af 22 APR 91 i  \r\n\r\n ovennævnte ansøgning skal vi hermed tillade os at fremføre, at det ansøgte,  \r\n\r\n ovenfor gengivne mærke vurderet i sin helhed ikke er forveksleligt med de  \r\n\r\n modholdte mærker, hvilket begrundes i det følgende. </P>  \r\n\r\n<P>Orddelen &#187;ardek&#171; i det ansøgte figurmærke, der af direktoratet  \r\n\r\n er fundet forvekslelig med de modholdte mærker, er en forkortelse af ansøgers  \r\n\r\n firmanavn, Arbeitsgemeinschaft der Kinderausstatter e.G., og tjener til - som  \r\n\r\n alle varemærker - at identificere varernes herkomst. </P>  \r\n\r\n<P>Foruden den dominerende orddel &#187;PROBABY&#171;, som i mærket er  \r\n\r\n skrevet med majuskler, består figurmærket også af en dominerende oval omkring  \r\n\r\n orddelene, som også omfatter en henvisning til ansøgers virksomhed med ordene  \r\n\r\n &#187;quality by ardek&#171; skrevet med minuskler. Der er intet til hinder  \r\n\r\n for, at en virksomhed anvender sit firmanavn eller en forkortelse af sit  \r\n\r\n firmanavn i forbindelse med brugen af et varemærke, når blot betingelserne i  \r\n\r\n varemærkelovens § 3, stk. 1 iagttages. Det ansøgte varemærke er som helhed  \r\n\r\n rettet mod ovalen og ordet &#187;PROBABY&#171;, og henvisningen til ansøgers  \r\n\r\n virksomhed med ordene &#187;quality by ardek&#171; bærer tydeligt præg af en  \r\n\r\n tilføjelse som viser hen til ansøgers firmanavn. Ex tuto skal det her  \r\n\r\n påpeges, at firmanavnet som sådan i denne forbindelse ikke anvendes som  \r\n\r\n varemærke, men netop som et firmanavn. </P>  \r\n\r\n<P>Der skulle således ikke foreligge nogen yderligere registreringhindringer,  \r\n\r\n hvorfor vi skal henstille til direktoratet om at godkende ansøgningen til  \r\n\r\n bekendtgørelse.' </P>  \r\n\r\n<P>Den 11. maj 1992 fastholdt direktoratet, at mærkerne var forvekslelige.  \r\n\r\n</P>  \r\n\r\n<P>Direktoratet anførte bl.a.: </P>  \r\n\r\n<P>&#187;.... Uanset ordet &#187;ardek&#171; er en forkortelse af ansøgers  \r\n\r\n firmanavn, fremtræder ordet som en del af varemærket. Da de modholdte mærker  \r\n\r\n alene adskiller sig fra ordet &#187;ardek&#171; i det ansøgte mærke med 1  \r\n\r\n bogstav, må direktoratet fastholde den trufne afgørelse, hvorefter det  \r\n\r\n ansøgte mærke er forveksleligt med de modholdte mærker....' </P>  \r\n\r\n<P>Efter at ansøger havde fået bevilget flere frister til besvarelse af  \r\n\r\n direktoratets ovennævnte skrivelse indtil den 11. maj 1993, afslog  \r\n\r\n direktoratet den 22. september 1993 ansøgningen under henvisning til  \r\n\r\n varemærkelovens § 15, stk. 1, idet mærket kan forveksles med det registrerede  \r\n\r\n varemærke VR 0637 1983. </P>  \r\n\r\n<P>Denne afgørelse har klageren ved skrivelse af 22. november 1993 indbragt  \r\n\r\n for Patentankenævnet. </P>  \r\n\r\n<P>I klagebegrundelse af 8. februar 1994 har klageren nedlagt påstand om, at  \r\n\r\n direktoratets afslag omstødes, og sagen tilbagesendes til direktoratet til  \r\n\r\n fortsat behandling, subsidiært med tilføjelsen af en disclaimer angående  \r\n\r\n firmanavnet &#187;ardek&#171;. Klageren anfører bl.a.: </P>  \r\n\r\n<P>&#187;....Vor mandant har registreret det i Danmark ansøgte figurmærke i  \r\n\r\n en række lande, både i Tyskland (reg. nr. 1 132 937) og som international  \r\n\r\n registrering (reg. nr. 562 466) gældende for Østrig, Benelux, Spanien,  \r\n\r\n Frankrig, Italien, Schweiz/Liechtenstein, Portugal, Monaco, Tjekkoslovakiet,  \r\n\r\n Ungarn, Bulgarien samt det tidl. Jugoslavien. Desuden er mærket regi- streret  \r\n\r\n i Sverige (reg. nr. 243 245). Ved registreringsproceduren i Tyskland blev der  \r\n\r\n fordret en optagelse af en henvisning til ansøgers firmanavn for at præcisere  \r\n\r\n varens oprindelse. I ingen af registreringerne blev der fordret  \r\n\r\n samtykkeerklæringer fra indehavere af tidligere rettigheder, og der bestod  \r\n\r\n ingen pro- blemer med orddelen &#187;PROBABY&#171; i Portugal og  \r\n\r\n Tjekkoslovakiet, og i Sverige blev det - i lighed med Tyskland - fordret, at  \r\n\r\n orddelen &#187;PROBABY&#171; ikke blev anvendt alene, men til stadighed  \r\n\r\n sammen med ordene &#187;quality by ardek&#171;. Det er mandantens hensigt at  \r\n\r\n benytte det samme varemærke i alle lande, og firmanavnet er kun tilføjet  \r\n\r\n varemærket efter krav fra myndighederne. Det skyldes således ikke et ønske om  \r\n\r\n at tilegne sig andres good-will, endsige et ønske om at nyde godt af andres  \r\n\r\n renomme. Det fremstår uforståeligt, at Patentdirektoratet ganske isoleret  \r\n\r\n slår ned på firmanavnet &#187;ardek&#171;, hvor der modsvarende i udlandet  \r\n\r\n ikke er anført registreringshindringer med henvisning til firmanavnet.  \r\n\r\n Ansøger har derfor haft til hensigt at få omprøvet Patentdirektoratets  \r\n\r\n afgørelse ved Patentankenævnet.' </P>  \r\n\r\n<P>Med skrivelse af 22 september 1993 afslog Patentdirekto-ratet ansøgningen  \r\n\r\n nu kun med påstand om forvekslelighed med VR 00.637 1983 &#187;ARTEK&#171;,  \r\n\r\n omend ansøgningen VA 3239 1988 &#187;AMDEK&#171; nu er registreret under VR  \r\n\r\n 02.070 1993. </P>  \r\n\r\n<P> Anbringender </P>  \r\n\r\n<P>Den del af mærket, som forårsager påstanden om forvekslelighed, er  \r\n\r\n ansøgers firmanavn i forkortet form. Da der tydeligt og ganske  \r\n\r\n umisforståeligt anvendes en betegnelse, som peger hen mod et firma, må der  \r\n\r\n som ved andre forvekslelighedspåstande i forbindelse med firmanavne forlanges  \r\n\r\n identitet eller quasi-identitet, og ikke blot den bredere favnende  \r\n\r\n forvekslelighed mellem varemærker. </P>  \r\n\r\n<P>Figurmærket selv rummer intet, som er forveksleligt med en ældre  \r\n\r\n varemærkerettighed og er som sådan registrerbart. Dette fremgår således også  \r\n\r\n af mærkets registreringsforhold i udlandet, især i Sverige og i Tyskland,  \r\n\r\n hvor det med rette må antages, at nogle til de oprindeligt modholdte  \r\n\r\n registreringer (med finsk, hhv. US indehaver) svarende registreringer er  \r\n\r\n eller har været i kraft på registreringstidspunktet. </P>  \r\n\r\n<P>Såfremt det skulle være nødvendigt at optage en disclaimer i  \r\n\r\n registreringen, vil vi da foreslå ordlyden: &#187;der kan af firmanavnet  \r\n\r\n &#187;ardek&#171; ikke udledes andre rettigheder end til firmanavne knyttede  \r\n\r\n rettigheder'. </P>  \r\n\r\n<P>Vi skal derfor henstille, at patentankenævnet tilbagesender ansøgningen  \r\n\r\n til fortsat behandling i patentdirektoratet, eventuelt med tilføjelsen af den  \r\n\r\n foreslåede disclaimer.' </P>  \r\n\r\n<P>I anledning af klagen har direktoratet ved skrivelse af 16. september 1994  \r\n\r\n afgivet følgende udtalelse: </P>  \r\n\r\n<P>&#187;Det skyldes en beklagelig fejl, at der i direktoratets  \r\n\r\n afslagsskrivelse af 22 sep 1993 alene er henvist til det under VR 637 1993  \r\n\r\n registrerede varemærke. Der burde også have været en henvisning til det i  \r\n\r\n direktoratets skrivelse af 22 apr 1991 nævnte under VA 3239 1988 ansøgte  \r\n\r\n varemærke, der blev registreret den 12 mar 1993 under VR 2070 1993. En  \r\n\r\n udskrift af denne registrering vedlægges. </P>  \r\n\r\n<P>Vedrørende klagerens subsidiære påstand om tilføjelse af en disclaimer  \r\n\r\n angående firmanavnet ardek er det direktoratets opfattelse, at en disclaimer  \r\n\r\n med den foreslåede ordlyd ikke bør tillades, idet varemærkelovens § 16 alene  \r\n\r\n giver adgang til disclaimere, som klart undtager en del eller dele af et  \r\n\r\n varemærke fra beskyttelsen, når det indeholder bestanddele, som ikke særskilt  \r\n\r\n kan registreres. Iøvrigt ville en disclaimer, hvorved ordet ardek blev  \r\n\r\n undtaget fra beskyttelsen, ikke være til særlig gavn for de to indehavere af  \r\n\r\n de modholdte mærker, som måtte blive krænket ved brugen af det ansøgte  \r\n\r\n mærke.&#171; </P>  \r\n\r\n<P>Ankenævnet har behandlet sagen på sit møde den </P>  \r\n\r\n<P>17. maj 1995. </P>  \r\n\r\n<P>Klageren gav ikke møde. </P>  \r\n\r\n<P>Ankenævnet skal udtale: </P>  \r\n\r\n<P>I henhold til de af Direktoratet anførte grunde og under henvisning til  \r\n\r\n det af Direktoratet overfor Ankenævnet anførte </P>  \r\n\r\n<PRE>  \r\n\r\n         bestemmes:  \r\n\r\n Den påklagede afgørelse stadfæstes.  \r\n\r\n Grønning-Nielsen     Hans Chr. Thomsen     J.C. Warnich-Hansen  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Subsidiær påstand om indsættelse af disclaimer. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19951006225"
        },
        {
            "displayName": "Entydig dokumentidentifikation",
            "displayValue": "CA008277"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10062"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "31/07/1995"
        },
        {
            "displayName": "Administrerende myndighed",
            "displayValue": "Patentankenævnet"
        },
        {
            "displayName": "Ressortministeriets journalnummer",
            "displayValue": "V 51/93"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}