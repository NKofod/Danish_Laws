{
    "id": 70829,
    "title": "Bekendtgørelse af overenskomst af 7. november 1994 om udvikling af økonomisk, industrielt og teknisk samarbejde mellem Kongeriget Danmarks regering og Republikken Belarus regering (Hviderusland) ",
    "documentTypeId": "220",
    "isSagsforlobPeriodValid": false,
    "shortName": "BKI nr 38 af 09/03/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 7. november  \r\n\r\n 1994 om udvikling af økonomisk, industrielt og teknisk samarbejde mellem  \r\n\r\n Kongeriget Danmarks regering og Republikken Belarus regering (Hviderusland)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Den 7. november 1994 undertegnedes i Minsk en overenskomst om udvikling af  \r\n\r\n økonomisk, industrielt og teknisk samarbejde mellem Kongeriget Danmarks  \r\n\r\n regering og Republikken Belarus regering. </P>  \r\n\r\n<P>Den danske og engelske version af overenskomsten har følgende ordlyd: </P>  \r\n\r\n<P> <B>Overenskomst mellem Kongeriget Danmarks regering og Republikken  \r\n\r\n Belarus regering om udvikling af økonomisk, industrielt og teknisk  \r\n\r\n samarbejde</B>  </P>  \r\n\r\n<P>Kongeriget Danmarks regering og Republikken Belarus regering, herefter  \r\n\r\n omtalt som &#187;de kontraherende parter&#171;, som </P>  \r\n\r\n<P>- ønsker at yde et nyt bidrag til at udvide og styrke deres fælles  \r\n\r\n forbindelser på basis af lige rettigheder og til gensidig fordel; </P>  \r\n\r\n<P>- ønsker at udnytte de nye muligheder for en yderligere styrkelse af deres  \r\n\r\n samarbejde; </P>  \r\n\r\n<P>- anerkender hinandens internationale forpligtelser i handelssamkvemmet;  \r\n\r\n</P>  \r\n\r\n<P>- har et stærkt ønske om at sikre kontinuitet i dansk-hviderussisk  \r\n\r\n samarbejde; </P>  \r\n\r\n<P>er blevet enige om følgende: </P>  \r\n\r\n<P> <I>Artikel 1</I>  </P>  \r\n\r\n<P>De kontraherende parter vil søge at udvikle og fremme økonomisk,  \r\n\r\n industrielt og teknisk samarbejde mellem interesserede institutioner,  \r\n\r\n organisationer og virksomheder i de to lande. Dette samarbejde skal finde  \r\n\r\n sted inden for forskellige økonomiske sektorer samt inden for anvendt  \r\n\r\n videnskab og teknologi på følgende aktivitetsområder: </P>  \r\n\r\n<P>a. samarbejde om projekter af fælles interesse, herunder  \r\n\r\n kapitalinvestering, licens og know-how arrangementer mellem danske og  \r\n\r\n hviderussiske virksomheder og institutioner i de to lande og på 3. markeder,  \r\n\r\n</P>  \r\n\r\n<P>b. studier og besøg med henblik på gennemførelse af fælles projekter, </P>  \r\n\r\n<P>c. afholdelse af kurser og konferencer for specialister, </P>  \r\n\r\n<P>d. udveksling af specialister og praktikanter, </P>  \r\n\r\n<P>e. udveksling af teknisk dokumentation og information, </P>  \r\n\r\n<P>f. andre gensidigt fordelagtige former for samarbejde. </P>  \r\n\r\n<P> <I>Artikel 2</I>  </P>  \r\n\r\n<P>De kontraherende parter vil aktivt samarbejde om identifikation af  \r\n\r\n projekter af særlig betydning for udviklingen af markedsøkonomi i Republikken  \r\n\r\n Belarus. Gennemførelsen af sådanne projekter skal blandt andre forhold og  \r\n\r\n efter gensidig indforståelse tage danske offentlige institutioner og  \r\n\r\n virksomheders erfaringer i betragtning. </P>  \r\n\r\n<P>De kontraherende parter skal søge at identificere projekter, som eventuelt  \r\n\r\n vil kunne finansieres under eksisterende og fremtidige bilaterale eller  \r\n\r\n multilaterale bistandsprogrammer. </P>  \r\n\r\n<P> <I>Artikel 3</I>  </P>  \r\n\r\n<P>På baggrund af den økonomiske struktur i de to lande vil der kunne findes  \r\n\r\n særligt lovende områder for økonomisk samarbejde inden for sektorerne  \r\n\r\n industriproduktion, landbrug, fødevareforbejdning, skovbrug, fiskeopdræt,  \r\n\r\n energi, infrastruktur, transport og logistik, kommunikation, informatik,  \r\n\r\n sundhed, byggeri, rådgivning, turisme, udvikling af den offentlige sektor,  \r\n\r\n finanssektoren, fag- og erhvervsuddannelser og miljøbeskyttelse. </P>  \r\n\r\n<P>Andre sektorer af fælles interesse vil kunne identificeres af de  \r\n\r\n kontraherende parter. </P>  \r\n\r\n<P> <I>Artikel 4</I>  </P>  \r\n\r\n<P>De kontraherende parter kan indgå supplerende overenskomster, som de måtte  \r\n\r\n finde nødvendige og ønskelige med henblik på at fremme yderligere samarbejde.  \r\n\r\n</P>  \r\n\r\n<P> <I>Artikel 5</I>  </P>  \r\n\r\n<P>Til opfyldelse af denne overenskomst skal der nedsættes en fælles  \r\n\r\n dansk-hviderussisk komite sammensat af repræsentanter for behørige statslige  \r\n\r\n myndigheder samt hovederhvervsorganisationerne inden for handel, industri,  \r\n\r\n landbrug, rådgivning og finansiering i de to lande. </P>  \r\n\r\n<P>Inden for rammerne af dens muligheder skal den fælles komite </P>  \r\n\r\n<P>- følge de økonomiske og handelsmæssige forhold i de to lande; </P>  \r\n\r\n<P>- behandle forslag, som fremlægges af hver af de kontraherende parter;  \r\n\r\n</P>  \r\n\r\n<P>- fastlægge og beskrive potentielle områder for langsigtet økonomisk,  \r\n\r\n industrielt og teknisk samarbejde mellem Kongeriget Danmark og Republikken  \r\n\r\n Belarus; </P>  \r\n\r\n<P>- fremme gunstige betingelser for en styrkelse og udvidelse af dette  \r\n\r\n samarbejde; </P>  \r\n\r\n<P>- opmuntre relevante virksomheder og organisationer til at deltage i  \r\n\r\n fælles økonomiske aktiviteter; </P>  \r\n\r\n<P>- bestræbe sig på at fjerne eventuelle hindringer, der måtte opstå under  \r\n\r\n overenskomstens opfyldelse. </P>  \r\n\r\n<P> <I>Artikel 6</I>  </P>  \r\n\r\n<P>Den fælles komite vil kunne nedsætte permanente eller midlertidige  \r\n\r\n arbejdsgrupper af eksperter til behandling af særlige spørgsmål. </P>  \r\n\r\n<P>Den fælles komite skal samles efter gensidig aftale, skiftevis i  \r\n\r\n Kongeriget Danmark og i Republikken Belarus. </P>  \r\n\r\n<P>På begæring af hver af de kontraherende parter kan der afholdes møder  \r\n\r\n mellem med-formændene for den fælles komite med henblik på drøftelse af  \r\n\r\n særlige spørgsmål. </P>  \r\n\r\n<P>Hver af de kontraherende parter vil, når de modtager repræsentanter fra  \r\n\r\n den anden part, bistå med udførelsen af deres pligter. </P>  \r\n\r\n<P> <I>Artikel 7</I>  </P>  \r\n\r\n<P>De kontraherende parter bekræfter, at det er en vigtig forudsætning for et  \r\n\r\n frugtbart økonomisk samarbejde at bidrage til en realisering samt til en  \r\n\r\n gensidig beskyttelse af kapitalinvesteringer på de respektive staters  \r\n\r\n territorium. </P>  \r\n\r\n<P> <I>Artikel 8</I>  </P>  \r\n\r\n<P>Overenskomsten træder i kraft på datoen for undertegnelsen og forbliver i  \r\n\r\n kraft for en ubegrænset periode. </P>  \r\n\r\n<P>Overenskomsten kan opsiges af hver af de kontraherende parter til udgangen  \r\n\r\n af et kalenderår forudsat den ene af de kontraherende parter modtager en  \r\n\r\n skriftlig opsigelse med 6 måneders varsel. </P>  \r\n\r\n<P>Et opsigelsesvarsel påvirker ikke opfyldelsen af kontrakter og aftaler,  \r\n\r\n der er indgået i henhold til bestemmelserne i nærværende overenskomst. </P>  \r\n\r\n<P>Fra datoen for undertegnelsen vil denne overenskomst ophæve følgende  \r\n\r\n overenskomster med hensyn til relationerne mellem Kongeriget Danmark og  \r\n\r\n Republikken Belarus: </P>  \r\n\r\n<P>- Overenskomst af 17. juli 1970 mellem Kongeriget Danmark og Unionen af  \r\n\r\n Socialistiske Sovjetrepublikker om økonomisk og teknisk-videnskabeligt  \r\n\r\n samarbejde, </P>  \r\n\r\n<P>- Overenskomst af 28. august 1975, mellem Kongeriget Danmark og Unionen af  \r\n\r\n Socialistiske Sovjetrepublikker om udvikling af økonomisk, industrielt,  \r\n\r\n videnskabeligt og teknologisk samarbejde. </P>  \r\n\r\n<P>Til bekræftelse heraf har de undertegnede, der er behørigt befuldmægtigede  \r\n\r\n dertil, undertegnet denne overenskomst. </P>  \r\n\r\n<P>Udfærdiget i Minsk den 7. november 1994 i to originale eksemplarer, hver  \r\n\r\n på dansk, hviderussisk og engelsk, idet de tre versioner har samme gyldighed.  \r\n\r\n Såfremt der måtte opstå uenighed med hensyn til fortolkningen af disse  \r\n\r\n versioner, skal den engelske version have forrang. </P>  \r\n\r\n<P>For Kongeriget </P>  \r\n\r\n<P>Danmarks regering </P>  \r\n\r\n<P> <B>Niels Helveg Petersen</B>  </P>  \r\n\r\n<P>For Republikken </P>  \r\n\r\n<P>Belarus regering </P>  \r\n\r\n<P> <B>Mikhail Marynich</B>  </P>  \r\n\r\n<P>Overenskomsten trådte i medfør af artikel 8 i kraft den 7. november 1994.  \r\n\r\n</P>  \r\n\r\n<P>De i artikel 8 nævnte overenskomster er oprindelig bekendtgjort i  \r\n\r\n Lovtidende C som nr. 75 af 28. august 1970 og nr. 123 af 23. januar 1975.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 9. marts 1995  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Niels Helveg Petersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/03/1995"
        },
        {
            "displayName": "Accession",
            "displayValue": "L19950003864"
        },
        {
            "displayName": "Entydig dokumentidentifikation",
            "displayValue": "CM030020"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/08/2002"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "38"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "09/03/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin., UH.1. j.nr. 74.D.92.a."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}