{
    "id": 164364,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9591 af 25/06/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">Det var i strid med ligestillingsloven, at et diskotek havde forskellige entrépriser for mænd og kvinder, ved et arrangement der inkluderede fri bar. Arrangementet blev annonceret over facebook og prisen var 250 kr. for mænd og 120 kr. for kvinder.</p>\r\n</div>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det er i strid med ligestillingsloven, at et diskotek opkræver forskellige entrépriser for kvinder og mænd.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at et diskotek har forskellige entrépriser for kvinder og mænd.</p>\r\n<p>Det fremgår af Facebook, at diskoteket hver fredag afholder et arrangement, hvor der i entréprisen er inkluderet fri bar. Det koster 120 kr. for kvinder og 250 kr. for mænd. Der er tale om et åbent arrangement, som alle kan deltage i og invitere andre med til.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>Klager påstår, at det er i strid med loven, at diskoteket har forskellige priser for kvinder og mænd, og klager ønsker, at alle skal betale det samme for at komme ind på diskoteket.</p>\r\n<p>Klager har henvist til, at diskoteket tager 120 kr. for kvinder og 250 for mænd i entré.</p>\r\n<p>Indklagede er uforstående over for klagen.</p>\r\n<p>Indklagede har henvist til, at man ønskede at afprøve et koncept med fri bar. På grund af statistikker om, hvor meget gæsterne i snit bruger, når de er i byen, er indklagede nået frem til en pris på 250 kr. for mænd og 120 kr. for kvinder.</p>\r\n<p>Indklagede har ikke ønske om at favorisere kvinder frem for mænd, men har henvist til, at det er almen viden, at mænd drikker mere end kvinder. Indklagede mener derfor, at det ikke vil være fair at have ens priser for begge køn. Det er heller ikke fair, at kvinderne skal være med til at betale for mændenes forbrug.</p>\r\n<p>Indklagede har videre henvist til, at det nye koncept bliver annonceret i Facebook, hvor folk kan melde sig ind i gruppen. Folk har herefter mulighed for at melde sig til festerne med fri bar efter et konkret opslag i Facebook. Det er kun muligt at komme ind til festerne med fri bar, hvis man er medlem af gruppen og tilmeldt via Facebook.</p>\r\n<p>Indklagede har også henvist til, at det er frivilligt, om man ønsker at deltage i festen, og at der ikke er tale om, at nogen bliver bondefanget.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>Ligebehandlingsnævnet finder, at indklagede overtræder forbuddet mod forskelsbehandling ved at have lavere entrépriser for kvinder end for mænd.</p>\r\n<p>Det kan efter nævnets opfattelse ikke medføre en ændret vurdering af sagen, at tilmeldingen til festerne sker via Facebook, idet alle kan tilmelde sig</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/08/2014"
        },
        {
            "displayName": "Accession",
            "displayValue": "W20140959125"
        },
        {
            "displayName": "Entydig dokumentidentifikation",
            "displayValue": "CF000139"
        },
        {
            "displayName": "Dato for indlæggelse",
            "displayValue": "18/11/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9591"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "25/06/2010"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500055-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}