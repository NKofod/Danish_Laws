{
    "id": 62668,
    "title": "Statsskattedirektoratets cirkulære vedrørende ligningsplan for indkomståret 1986 (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 18495 af 04/12/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedrørende  \r\n\r\n ligningsplan for indkomståret 1986 (* 1) </H1>  \r\n\r\n<P></P>  \r\n\r\n<BR>  \r\n\r\n<P>Indledning </P>  \r\n\r\n<P>Det påhviler efter skattestyrelsesloven statsskattedirektoratet forud for  \r\n\r\n hver almindelig ligning, at udarbejde en plan for ligningens forløb samt en  \r\n\r\n plan over fremgangsmåden ved udøvelsen af direktoratets tilsynsførende  \r\n\r\n virksomhed. Planen forelægges ligningsrådet til godkendelse. </P>  \r\n\r\n<P>Statsskattedirektoratet skal efter skattestyrelsesloven påse, at ligningen  \r\n\r\n foregår ensartet over hele landet. </P>  \r\n\r\n<P>Amtsskatteinspektoraterne varetager det regionale tilsyn på  \r\n\r\n statsskattedirektoratets vegne. </P>  \r\n\r\n<P>Ligningsarbejdet i kommunerne foregår efter den af ligningskommissionen  \r\n\r\n godkendte ligningsplan. </P>  \r\n\r\n<P>Den samlede skatteforvaltning skal, trods opdelingen i en statslig og  \r\n\r\n kommunal del, fungere som en helhed. </P>  \r\n\r\n<P>Ved udarbejdelsen af ligninsplanen for indkomståret 1986 er der lagt vægt  \r\n\r\n på: </P>  \r\n\r\n<P>at borgerne har kendskab til og forstår skattereglerne og deres funktion  \r\n\r\n</P>  \r\n\r\n<P>at borgernes mellemværende med skattemyndighederne forenkles </P>  \r\n\r\n<P>at der gennemføres en udvidet administrativ og teknisk service og  \r\n\r\n sikkerhed overfor borgerne </P>  \r\n\r\n<P>at der er retssikkerhed for borgerne </P>  \r\n\r\n<P>at ligning og kontrol er effektiv. </P>  \r\n\r\n<P>Ligningsmyndighederne skal i forbindelse med ligningen for 1986 forberede  \r\n\r\n overgangen til skattereformen den 1. januar 1987. </P>  \r\n\r\n<P>Statsskattedirektoratets opgaver </P>  \r\n\r\n<P>- Statsskattedirektoratet påser, at ligningen er behørig og ensartet i  \r\n\r\n hele landet. </P>  \r\n\r\n<P>- Kontrolindsatsen vil blive øget i overensstemmelse med intentionerne i  \r\n\r\n skattereformen. </P>  \r\n\r\n<P>- Statsskattedirektoratet sørger for udvikling og drift af de centrale  \r\n\r\n skatte- og indtægtsregistre, som direktoratet har ansvaret for og styringen  \r\n\r\n af. Oplysningerne stilles under hensyn til gældende registerforskrifter og  \r\n\r\n indgåede aftaler til rådighed for amtsskatteinspektoraterne og de lokale  \r\n\r\n ligningsmyndigheder. Borgerne får gennem SD-tele adgang til visse af  \r\n\r\n statsskattedirektoratets edb-systemer. </P>  \r\n\r\n<P>- Forenklingen af selvangivelsen forudsættes. Kredsen af skatteydere, der  \r\n\r\n kan anvende S 13 udvides, så den også kan anvendes af skatteydere med  \r\n\r\n udenlandsk indkomst og formue og overskud fra skibsanparter. Årsopgørelsen  \r\n\r\n rykkes yderligere frem. Sammen med S10 udsendes til de erhvervsdrivende  \r\n\r\n virksomhedsskema. Afgivelse af oplysningerne er obligatorisk. Der udarbejdes  \r\n\r\n vejledning om udfyldelsen. </P>  \r\n\r\n<P>- Statsskattedirektoratet udsender anvisninger og vejledninger samt  \r\n\r\n gennemfører instruktionsvirksomhed i tilknytning til ligningen for 1986 i  \r\n\r\n lighed med tidligere år. </P>  \r\n\r\n<P>- Statistikken om forløbet af ligningen og klagebehandlingen udbygges.  \r\n\r\n</P>  \r\n\r\n<P>- Statsskattedirektoratet meddeler bindende forhåndsbesked, besvarer  \r\n\r\n spørgsmål og giver vejledning i konkrete sager. </P>  \r\n\r\n<P>Statsskattedirektratets regionale opgaver </P>  \r\n\r\n<P>- Amtsskatteinspektoraterne er ansvarlige for, at den samlede lignings- og  \r\n\r\n revisionsindsats i regionen er ensartet og behørig og koordinerer denne i  \r\n\r\n fornødent omfang. </P>  \r\n\r\n<P>- Der udarbejdes en tilsyns- og revisonsplan for regionen. Tilsynet  \r\n\r\n omfatter kommunernes indberetning af virksomhedsskemaerne. </P>  \r\n\r\n<P>- Vejledning af ligningsmyndighederne med udgangspunkt bl.a. i de  \r\n\r\n indsendte kommunale ligningsplaner. </P>  \r\n\r\n<P>- Egne erfaringer på såvel lignings- som revisionsområdet formidles og  \r\n\r\n videregives. Formidlingen sker bl.a. ved instruktionsmøder, ved  \r\n\r\n videoinformation og ved udsendelse af &#187;ASI-information&#171;. </P>  \r\n\r\n<P>- Amtsskatteinspektoraterne vil forøge deres medvirken i ligning og  \r\n\r\n revison af de lokale selskaber, specielt i områder, hvor selskabsligningen er  \r\n\r\n for svag, og vil koordinere ligningen og kontrollen af selskaber og deres  \r\n\r\n hovedaktionærer, når de er skatteansat i forskellige kommuner. </P>  \r\n\r\n<P>- Der tilrettelægges i samarbejde med kommunerne i amtsskattekredsen  \r\n\r\n fælles større kontrolaktioner. </P>  \r\n\r\n<P>- Bistand til kommunerne ved gennemførelse af større revisionssager. </P>  \r\n\r\n<P>- Amtsskatteinspektoraterne kan udtage enkelte skatteyderes eller grupper  \r\n\r\n af skatteyderes selvangivelser til kontrol i amtsskatteinspektoraterne. </P>  \r\n\r\n<P>- Amtsskatteinspektoraterne påser, at der sker fornøden indberetning fra  \r\n\r\n de lokale ligningsmyndigheder om fortolkningsproblemer og andre erfaringer  \r\n\r\n fra ligningen. </P>  \r\n\r\n<P>- På statsskattedirektoratets vegne føres tilsyn med  \r\n\r\n arbejdsgiverkontrollen og den kommunale tvangsindderivelse. Tilsynet omfatter  \r\n\r\n en koordinering af ligningen og af inddrivelsen i forbindelse med bl.a  \r\n\r\n restancer opstået som følge af taxationer. </P>  \r\n\r\n<P>- I samarbejde med statsskattedirektoratet analyseres de opnåede  \r\n\r\n ligningsresultater og ligningsindsatsen i amtsskattekredsene vurderes. </P>  \r\n\r\n<P>- Amtsskatteinspektoraterne foranlediger i samarbejde med kommunerne i  \r\n\r\n videst muligt omfang etableret en serviceordning for nyetablerede  \r\n\r\n virksomheder med henblik på vejledning i bogførings- og skattespørgsmål. </P>  \r\n\r\n<P>De kommunale ligningsmyndigheders opgaver </P>  \r\n\r\n<P>- Inden ligningsarbejdet påbegyndes udarbejder skatteadministrationen en  \r\n\r\n ligningsplan under hensyntagen til ligningsrådets og statsskattedirektoratets  \r\n\r\n retningslinier. Planen forelægges til godkendelse i ligningskommissionen og  \r\n\r\n meddeles derpå til amtsskatteinspektoratet. </P>  \r\n\r\n<P>- Ligningsplanen udarbejdes således, at der tilrettelægges en løbende  \r\n\r\n arbejdsgang under hensyn til den fremrykkede årsopgørelse og med henblik på,  \r\n\r\n at ansættelsen for indkomståret 1986 kan være foretaget senest den 31. marts  \r\n\r\n 1988. Planen bør ud over det i forretningsordenen foreskrevne indeholde en  \r\n\r\n opgørelse over de personaleressourcer, der forventes at være til rådighed for  \r\n\r\n ligningsarbejdet frem til ligningsperiodens udløb. </P>  \r\n\r\n<P>- Ved fastsættelse af udsøgningskriterier bør der især henses til  \r\n\r\n skatteadministrationens ressourcer og til en passende fordeling mellem  \r\n\r\n erhvervsgrupper. </P>  \r\n\r\n<P>- På trods af ressourcekravene som følge af indkøring af skattereformen må  \r\n\r\n den igangværende styrkelse af den kommunale indsats i selskabsligningen  \r\n\r\n fortsættes. Det må herunder sikres, at selskaber og deres hovedaktionærer  \r\n\r\n lignes samlet, når de er skatteansat i samme kommune. </P>  \r\n\r\n<P>- De kommunale skatteforvaltninger indberetter oplysninger til de centrale  \r\n\r\n statslige edb-systemer, herunder oplysninger fra virksomhedsskemaerne til  \r\n\r\n SLS-E systemet. </P>  \r\n\r\n<P>- Ved ligningsperiodens afslutning afgiver skatteadministrationen en  \r\n\r\n redegørelse til ligningskommissionen om ligningens forløb. Redegørelsen  \r\n\r\n indsendes til amtsskatteinspektoratet. Ligningsmyndighederne bør i øvrigt  \r\n\r\n videregive erfaringer af værdi for den overordnede planlægning til  \r\n\r\n amtsskatteinspektoratet. </P>  \r\n\r\n<P>Statsskattedirektoratets informations- og vejledningsvirksomhed </P>  \r\n\r\n<P>- Statsskattedirektoratet udsender anvisninger om ligningen for 1986 i  \r\n\r\n januar 1987. Anvisningerne, der er godkendt af ligningsrådet, er bindende for  \r\n\r\n de lignende myndigheder, herunder skatterådene. </P>  \r\n\r\n<P>- Den årlige ligningsvejledning udsendes i marts 1987 og finder anvendelse  \r\n\r\n ved ligningen for indkomståret 1986. Den giver udtryk for  \r\n\r\n statsskattedirektoratets opfattelse af gældende praksis og skal i  \r\n\r\n almindelighed følges. </P>  \r\n\r\n<P>- Udsendelsen af periodiske revisionsmeddelelser til  \r\n\r\n amtsskatteinspektoraterne, skatterådene og de kommunale ligningsmyndigheder  \r\n\r\n fortsættes. Revisionsmeddelelserne, der kun har vejledende karakter, har til  \r\n\r\n formål at videregive den ved ligningen og tilsynet opnåede viden om  \r\n\r\n virksomheder, brancheforhold og lignende. </P>  \r\n\r\n<P>- Instruktionsvirksomheden om ny lovgivning og praksis samt  \r\n\r\n kontrolforanstaltninger og edb-anvendelse fortsætter og kan forventes  \r\n\r\n udbygget og styrket bla. gennem videoinformation. </P>  \r\n\r\n<P>Statsskattedirektoratets edb-systemer </P>  \r\n\r\n<P>I tilknytning til statsskattedirektoratets registre er etableret  \r\n\r\n landsdækkende lignings- og kontrolsystemer. Disse udbygges løbende med  \r\n\r\n henblik på en fortsat effektivisering af ligningen og forbedring af servicen  \r\n\r\n overfor skatteyderne. </P>  \r\n\r\n<P>- Den maskinelle kontrol og fejlrettelse i personligningssystemerne  \r\n\r\n udvides og justeres efter erfaringerne fra 1985-ligningen. Underskud fra  \r\n\r\n ægtefælle vil blive overført automatisk. Systemet forberedes til at  \r\n\r\n uudnyttede underskud fra tidligere år gøres til en erklærbar oplysning. </P>  \r\n\r\n<P>- Statens ligningssystem for erhvervsdrivende (SLS-E-systemet) udvides.  \r\n\r\n Indberetning til systemet sker på grundlag af virksomhedsskema eller på  \r\n\r\n edb-medium, herunder SD-tele. </P>  \r\n\r\n<P>- Som led i en frivillig forsøgsordning vedrørende  \r\n\r\n virksomhedsskatteordningen vil erhvervsdrivende, der afgiver supplerende  \r\n\r\n oplysninger til virksomhedsskemaerne for indkomståret 1986, modtage en  \r\n\r\n skatteberegning efter skattereformens regler på grundlag af indkomst-,  \r\n\r\n formue- og regnskabsoplysninger for indkomståret 1986. </P>  \r\n\r\n<P>Styrkelse af selskabs- og hovedaktionærligningen </P>  \r\n\r\n<P>Som påpeget af rigsrevisionen er der behov for en forbedring af  \r\n\r\n selskabsligningen, herunder ligningen af hovedaktionærer og anpartshavere.  \r\n\r\n</P>  \r\n\r\n<P>- Den statslige indsats i konkret revision af selskaber vil blive styrket,  \r\n\r\n dels i amtsskatteinspektoraterne dels i statsskattedirektoratet. </P>  \r\n\r\n<P>- Statsskattedirektoratet vil koordinere ligningen og kontrollen af større  \r\n\r\n selskaber med ensartet regnskabspraksis, f.eks. pengeinstitutter, og vil  \r\n\r\n udbygge informationen og instruktionen omkring de typiske kontrolproblemer og  \r\n\r\n kontrolopgaver vedrørende selskaber og hovedaktionærer. </P>  \r\n\r\n<P>Statsskattedirektoratets kontrol- og revisionsvirksomhed </P>  \r\n\r\n<P>- Statsskattedirektoratet udbygger sin kontrol og revisionsvirksomhed i  \r\n\r\n overensstemmelse med skattereformen. Dette indebærer bl.a., at kontrollen af  \r\n\r\n lønmodtageres fradrag forskydes fra at ske hos lønmodtagerne til at ske hos  \r\n\r\n arbejdsgiverne/-virksomhederne. </P>  \r\n\r\n<P>- Kontrol- og revisionsvirksomheden udbygges for større og komplicerede  \r\n\r\n sager herunder sager, hvori der forekommer udlandstransaktioner, og sager,  \r\n\r\n hvori der indgår arrangementer, som udelukkende er baseret på den  \r\n\r\n skattebesparende virkning. </P>  \r\n\r\n<P>- På grundlag af erfaringerne fra kontrolaktionen &#187;værdipapirer  \r\n\r\n 1985&#171;, der forventes afsluttet nytåret 1987, gennemføres i 1987 en række  \r\n\r\n undersøgelser og kontrolforanstaltninger vedrørende handel med værdipapirer i  \r\n\r\n 1986. Kontrollen vil specielt vedrøre visse terminsarrangementer og  \r\n\r\n valutalånsarrangementer. </P>  \r\n\r\n<P>- Statsskattedirektoratet vil ved undersøgelser og instruktion sikre, at  \r\n\r\n de nye regler for repræsentationsfradrag administreres ensartet, og at  \r\n\r\n afgrænsningsproblemerne hurtigt klarlægges. </P>  \r\n\r\n<P>- Der gennemføres en række særlige kontrolaktioner og pilotprojekter med  \r\n\r\n henblik på at kontrollere, at der foretages de fornødne indberetninger til  \r\n\r\n ligningskontrolsystemet og rentekontrolsystemet. </P>  \r\n\r\n<P>- Koordineringen af ligningen af deltagere i kommanditselskaber og  \r\n\r\n leasinginteressentskaber o.l. med mange deltagere vil blive udbygget. </P>  \r\n\r\n<P>- Samarbejdet med toldvæsenet vil fortsat blive udbygget centralt og  \r\n\r\n lokalt. Der vil blive udarbejdet nye retningslinier for det lokale samarbejde  \r\n\r\n baseret på erfaringerne fra de lokale forsøgsprojekter. Det er et af målene  \r\n\r\n for samarbejdet at forbedre servicen overfor borgerne og at undgå  \r\n\r\n dobbeltregistrering. </P>  \r\n\r\n<P>- Der er etableret et udvidet samarbejde mellem skatte- og toldvæsen i  \r\n\r\n straffesager, der indeholder overtrædelser af såvel skatte- som  \r\n\r\n afgiftslovgivningen. </P>  \r\n\r\n<P>Hans Westerberg </P>  \r\n\r\n<P>Flemming Paludan </P>  \r\n\r\n</DIV>",
    "isHistorical": true,
    "editorialNotes": [
        "(* 1) SD-CIR 46-1986"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19861849509"
        },
        {
            "displayName": "Entydig dokumentidentifikation",
            "displayValue": "CM021677"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/08/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18495"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "04/12/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statsskattedirektoratet"
        },
        {
            "displayName": "Ressortministeriets journalnummer",
            "displayValue": "J.NR. 003/082-14 AFD: Adm.afd. KONTOR: Rådssekretariatet"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}