{
    "id": 108703,
    "title": "1995 BTL 144   BETÆNKNING OVER FORSLAG TIL LOV OM FLYVEHAVRE    NR L 144 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 144",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 144 </P>  \r\n\r\n<P></P>  \r\n\r\n<P>Betænkning over Forslag til lov om flyvehavre <BR>  \r\n\r\n Nr L 144 1995-96, 1. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19960410 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til landbrugs- og fiskeriministeren, som denne har besvaret  \r\n\r\n skriftligt. Et af disse spørgsmål og ministerens besvarelse heraf er optrykt  \r\n\r\n som bilag til betænkningen. </P>  \r\n\r\n<P>Endvidere har udvalget modtaget en skriftlig henvendelse fra De Danske  \r\n\r\n Landboforeninger. </P>  \r\n\r\n<P>Der er af landbrugs- og fiskeriministeren stillet ændringsforslag, hvorom  \r\n\r\n henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med det  \r\n\r\n stillede ændringsforslag. </P>  \r\n\r\n<P>Et mindretal inden for flertallet (Venstres og Det Konservative  \r\n\r\n Folkepartis medlemmer af udvalget) er stærkt betænkelig ved alle de  \r\n\r\n bemyndigelser, der generelt gives til &#187;med behørig legitimation og uden  \r\n\r\n retskendelse&#171; at skaffe sig adgang til privat ejendom. </P>  \r\n\r\n<P>Mindretallet stemmer dog for lovforslaget, idet bemyndigelsen i § 3 kun  \r\n\r\n omhandler adgang til arealer. </P>  \r\n\r\n<P>Mindretallet lægger vægt på, at kontrolmyndigheden forinden et  \r\n\r\n kontrolbesøg skal tage kontakt, hvor dette er muligt, til ejer eller bruger  \r\n\r\n af det areal, der påtænkes kontrolleret. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling. Mindretallet stemmer  \r\n\r\n dog for det stillede ændringsforslag. </P>  \r\n\r\n<P>Mindretallet finder, at bekæmpelse af flyvehavre er vigtig for at  \r\n\r\n forhindre dette ukrudt i at brede sig. </P>  \r\n\r\n<P>Mindretallet havde gerne stemt for loven, hvis ikke det havde været for §  \r\n\r\n 3, der til enhver tid mod behørig legitimation og uden retskendelse giver  \r\n\r\n ministeren bemyndigelse til at skaffe sig adgang til offentligt og privat  \r\n\r\n ejede arealer. Af bemærkningerne fremgår det, at det kun i enkelte tilfælde  \r\n\r\n er sket, at myndigheder er blevet nægtet adgang til at besigtige et areal.  \r\n\r\n Nogle enkelte tilfælde på 20 år burde ikke føre til, at loven blev strammet  \r\n\r\n så drastisk. </P>  \r\n\r\n<P>Mindretallet forstår udmærket bemærkningerne til § 3 om, at man vil  \r\n\r\n administrere loven på en smidig måde. Mindretallet er dog modstander af, at  \r\n\r\n man ved at indsætte den omtalte paragraf i loven derved kan komme uden om  \r\n\r\n grundlovens § 72, der handler om boligens ukrænkelighed. </P>  \r\n\r\n<P>Fremskridtspartiet har den generelle, principielle og bestemte opfattelse,  \r\n\r\n at den private ejendomsret er ukrænkelig, jf. grundlovens § 72, og det skal  \r\n\r\n respekteres. De hidtige regler og bestemmelser har ikke givet anledning til,  \r\n\r\n at den private ejendomsret sættes ud af kraft. </P>  \r\n\r\n<P>Der sker i disse år en kedelig udvikling hen imod, at der i lovforslag  \r\n\r\n indsættes bestemmelser, der tilsidesætter den private ejendomsret. </P>  \r\n\r\n<P>Den private ejendomsret er en vigtig og afgørende forudsætning for  \r\n\r\n opretholdelsen af vores nuværende samfundsstruktur. Den private ejendomsret i  \r\n\r\n grundlovens § 72 er et bolværk mod unødig chikane og overgreb fra andre,  \r\n\r\n herunder offentlige myndigheder, og skal ikke tilsidesættes af smålige ønsker  \r\n\r\n om adgang til privat ejendom. </P>  \r\n\r\n<P>Skulle der undtagelsesvis være behov for at tiltvinge sig adgang til en  \r\n\r\n ejendom, findes der i retsplejeloven udmærkede regler herom, og sådanne skal  \r\n\r\n der fortsat være. </P>  \r\n\r\n<P>ÆndringsforslagAf <I>landbrugs- og fiskeriministeren,</I> tiltrådt af  \r\n\r\n<I>udvalget:</I>  </P>  \r\n\r\n<P>Ny paragraf <B>1)</B> Efter § 5 indsættes som ny paragraf: </P>  \r\n\r\n<P> <B>&#187;§ 01.</B> Loven gælder ikke for Færøerne og Grønland.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 I lighed med den nugældende lov skal den kommende lov ikke gælde  \r\n\r\n for Færøerne og Grønland. </P>  \r\n\r\n<P> <I>Erling Christensen (S) Peter Christensen (S) Eva Fatum (S) Erik  \r\n\r\n Mortensen (S) Frederik Nørgaard (S) Kristen Touborg (SF) nfmd.</I> <I>Vibeke  \r\n\r\n Peschardt (RV) Bent Hindrup Andersen (EL) Ole Vagn Christensen (S) Christian  \r\n\r\n Mejdahl (V) Bodil Thrane (V) Mariann Fischer Boel (V)</I> fmd. <I>Kim  \r\n\r\n Mouritsen (V) Lene Espersen (KF) Henning Grove (KF) Peder Sønderby (V) Niels  \r\n\r\n Højland (FP)</I>  </P>  \r\n\r\n<P>Centrum-Demokraterne og Dansk Folkeparti havde ikke medlemmer i udvalget.  \r\n\r\n</P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til landbrugs- og fiskeriministeren og dennes  \r\n\r\n svar herpå </P>  \r\n\r\n<P> <I>Spørgsmål: </I></P>  \r\n\r\n<P> &#187;Ministeren bedes i forlængelse af svar på spørgsmål 1, jf. bilag 4,  \r\n\r\n bekræfte, om svaret på spørgsmålet skal forstås således, at  \r\n\r\n kontrolmyndigheden forinden et kontrolbesøg skal tage kontakt - hvor dette er  \r\n\r\n muligt - til ejer eller bruger af det areal, der påtænkes kontrolleret&#171;.  \r\n\r\n</P>  \r\n\r\n<P> <I>Svar:</I>  </P>  \r\n\r\n<P>Jeg kan bekræfte, at det er hensigten, at kontrolmyndigheden, når det er  \r\n\r\n muligt, adviserer ejeren eller brugeren af de pågældende arealer forud for  \r\n\r\n kontrollens gennemførelse. </P>  \r\n\r\n<P>Af hensyn til, at flyvehavrekontrol skal gennemføres med kort varsel, vil  \r\n\r\n der fortsat være tilfælde, hvor kontrollen ikke adviseres. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/04/1996"
        },
        {
            "displayName": "Accession",
            "displayValue": "199514K00144"
        },
        {
            "displayName": "Entydig dokumentidentifikation",
            "displayValue": "CL006307"
        },
        {
            "displayName": "Dato for førstegangsindlæggelse",
            "displayValue": "19/04/1996"
        },
        {
            "displayName": "Dato for indlæggelse",
            "displayValue": "19/04/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "144"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}