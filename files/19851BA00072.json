{
    "id": 106032,
    "title": "1985 BSF 72   FORSLAG TIL FOLKETINGSBESLUTNING OM BEVARELSE AF TØNDERMARSKEN M.V. ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 72",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 72 </P>  \r\n\r\n<P></P>  \r\n\r\n<P>Forslag til folketingsbeslutning om bevarelse af Tøndermarsken m.v. </P>  \r\n\r\n<P></P>  \r\n\r\n<P>Fremsat af Dorthe Bennedsen (S) Ritt Bjerregård (S) Camre (S) Hjortnæs (S)  \r\n\r\n Erik Holst (S) Tove Lindbo Larsen (S) Henning Nielsen (S) Løvig Simonsen (S)  \r\n\r\n</P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>1. Folketinget pålægger miljøministeren inden 1. juni 1986 at rejse </P>  \r\n\r\n<P>fredningssag om bevarelse af Tøndermarsken. </P>  \r\n\r\n<P>Fredningsforslaget skal indeholde følgende elementer med henblik på </P>  \r\n\r\n<P>en bevarelse af arealet: </P>  \r\n\r\n<P>a) Afgræsning af de vedvarende græsarealer og bevandingssystemet i de </P>  \r\n\r\n<P>ydre koge opretholdes. </P>  \r\n\r\n<P>b) Beplantning må ikke foretages. </P>  \r\n\r\n<P>c) Byggeri må kun ske i forbindelse med eksisterende bebyggelse. </P>  \r\n\r\n<P>d) Vidåsystemet skal henligge som vådområde, og den nuværende </P>  \r\n\r\n<P>udnyttelse med afgræsning og rørskær skal opretholdes. </P>  \r\n\r\n<P>e) Fortidsminder registreres og sikres efter naturfredningslovens </P>  \r\n\r\n<P>fortidsmindebestemmelser. </P>  \r\n\r\n<P>f) Højer sluse fredes. </P>  \r\n\r\n<P>2. Endvidere pålægger folketinget regeringen at inddrage det nye åløb </P>  \r\n\r\n<P>mellem Højer sluse og Vidå sluse under de for ferskvand gældende </P>  \r\n\r\n<P>retsregler. </P>  \r\n\r\n<P>3. Endelig pålægger folketinget miljøministeren at udarbejde en plan </P>  \r\n\r\n<P>for formidling og oplysning om marsken til offentligheden og for </P>  \r\n\r\n<P>løbende overvågning af naturforholdene. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Ved Tøndermarsken forstås det ca. 13.000 ha store marskområde vest </P>  \r\n\r\n<P>for Tønder, omfattende Møgeltønder Kog, Højer Kog, Gl. og Ny </P>  \r\n\r\n<P>Frederikskog, Rudbøl Kog og Margrethe Kog. </P>  \r\n\r\n<P>Tøndermarskens biologiske værdi er velkendt. Således har EFs </P>  \r\n\r\n<P>fuglebeskyttelsesdirektiv udpeget Tøndermarsken som et af de </P>  \r\n\r\n<P>vigtigste fugleområder i EF, og fredningsstyrelsen har udpeget </P>  \r\n\r\n<P>dele af marsken som &#187;nationalt biologisk interesseområde&#171;. </P>  \r\n\r\n<P>Men hertil kommer, at Tøndermarsken som det mest velbevarede </P>  \r\n\r\n<P>inddigede marskområde i Europa også efter international målestok </P>  \r\n\r\n<P>har en meget stor kulturhistorisk værdi. </P>  \r\n\r\n<P>Skal dette kulturhistoriske og biologisk værdifulde område bevares, </P>  \r\n\r\n<P>er det en absolut forudsætning, at dyrkningsmønsteret med </P>  \r\n\r\n<P>afgræsning af vedvarende græsarealer og bevandingssystemer </P>  \r\n\r\n<P>bevares. </P>  \r\n\r\n<P>Imidlertid viser udviklingen fra 1945 til 1985, at området trues af </P>  \r\n\r\n<P>opdyrkning. Hvor opdyrkningen af græsarealer tidligere havde en </P>  \r\n\r\n<P>størrelsesorden af 1 pct. om året, er den i de senere år steget </P>  \r\n\r\n<P>til 5 pct. årlig. </P>  \r\n\r\n<P>Dette har medført, at den sidste del af Møgeltønder Kog opdyrkedes i </P>  \r\n\r\n<P>1985, og at 72 pct. af Rudbøl Kog, 44 pct. af Ny Frederikskog og </P>  \r\n\r\n<P>19 pct. af Gl. Frederikskog nu er opdyrket. </P>  \r\n\r\n<P>Dette udviklingsbillede viser, at det er på høje tid, at der gribes </P>  \r\n\r\n<P>ind med fredning, da store kulturelle og biologiske værdier går </P>  \r\n\r\n<P>tabt hvert år. </P>  \r\n\r\n<P>I forbindelse med udarbejdelse af bevarings- og fredningsplaner for </P>  \r\n\r\n<P>Tøndermarsken bør det undersøges, om staten administrativt og </P>  \r\n\r\n<P>økonomisk skal gå ind i den fremtidige drift af området, herunder </P>  \r\n\r\n<P>specielt i bevaringen af bevandingssystemet i de ydre koge. </P>  \r\n\r\n<P>Udgifterne i forbindelse med oplysning og formidling til befolkningen </P>  \r\n\r\n<P>bør bæres af det offentlige. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 1 </P>  \r\n\r\n<P>Der skal hurtigst muligt nedlægges forbud mod yderligere dræning og </P>  \r\n\r\n<P>omlægning i henhold til § 11 i lov om naturfredning, således at </P>  \r\n\r\n<P>der ikke foretages yderligere dræning og omlægning, mens </P>  \r\n\r\n<P>fredningssagen pågår. </P>  \r\n\r\n<P>Ad 1 a </P>  \r\n\r\n<P>Fredningskravet skal omfatte Gl. og Ny Frederikskog samt Rudbøl Kog. </P>  \r\n\r\n<P>For hele Gl. Frederikskog, størstedelen af Ny Frederikskog og den </P>  \r\n\r\n<P>vestlige del af Rudbøl Kog skal kravet være, at området kun må </P>  \r\n\r\n<P>anvendes til afgræsning og høslæt, at omlæg ikke må finde sted, og </P>  \r\n\r\n<P>at arealer, der i dag anvendes til andet end vedvarende græs, </P>  \r\n\r\n<P>inden for en 10-årig periode skal overgå til vedvarende græs, </P>  \r\n\r\n<P>således at der sikres et stort sammenhængende marskområde præget </P>  \r\n\r\n<P>af traditionelle dyrkningsmetoder. </P>  \r\n\r\n<P>For den østlige del af Rudbøl Kog skal fredningskravet være, at </P>  \r\n\r\n<P>områdets anvendelse og drift ikke må ændres i forhold til i dag, </P>  \r\n\r\n<P>og at bevandingssystemet opretholdes. </P>  \r\n\r\n<P>Ad 1 b </P>  \r\n\r\n<P>Et fremtrædende karakteristikon ved marsken er, at denne er uden </P>  \r\n\r\n<P>egentlig træbevoksning, hvilket giver et helt særligt </P>  \r\n\r\n<P>landskabsbillede. Dette bør også sikres fremover - i hvert fald i </P>  \r\n\r\n<P>de ydre koge. </P>  \r\n\r\n<P>Ad 1 c </P>  \r\n\r\n<P>I de ydre koge må nybyggeri ikke finde sted. Dog kan tilladelse gives </P>  \r\n\r\n<P>i forbindelse med eksisterende byggeri under hensyntagen til </P>  \r\n\r\n<P>områdets karakteristiske, frisiske byggestil. </P>  \r\n\r\n<P>Ad 1 d </P>  \r\n\r\n<P>Med Vidåsystemet forstås foruden åløbet mellem digerne Rudbøl Sø og </P>  \r\n\r\n<P>Magisterkogen. </P>  \r\n\r\n<P>Ad 1 e </P>  \r\n\r\n<P>Området er rigt på kulturminder såsom digelinjer, bebyggede og </P>  \r\n\r\n<P>ubebyggede værfter m.v. Samtlige fortidsminder i hele marsken </P>  \r\n\r\n<P>(både ydre og indre koge) skal registreres og deres fortsatte </P>  \r\n\r\n<P>eksistens sikres gennem fredning eller på anden vis. </P>  \r\n\r\n<P>Ad 1 f </P>  \r\n\r\n<P>Højer sluse er opført i 1860erne, og den skal sikres ved fredning </P>  \r\n\r\n<P>efter bygningsfredningsloven. </P>  \r\n\r\n<P>Ad 2 </P>  \r\n\r\n<P>Åløbet mellem Højer sluse og Vidå sluse bør inddrages under § 3 i lov </P>  \r\n\r\n<P>om ferskvandsfiskeri, og der bør indføres forbud mod alle former </P>  \r\n\r\n<P>for fiskeri, ligesom fysiske hindringer og spærringer bør fjernes </P>  \r\n\r\n<P>for at sikre vandrefiskenes, specielt snæbelens frie adgang i </P>  \r\n\r\n<P>Vidåen. </P>  \r\n\r\n<P>Ad 3 </P>  \r\n\r\n<P>Et væsentligt led i en bevarelsesplan for Tøndermarsken er, at </P>  \r\n\r\n<P>oplysning om dette enestående kulturlandskab formidles videre til </P>  \r\n\r\n<P>befolkningen. Som forbilleder for dette formidlingsarbejde kan </P>  \r\n\r\n<P>tages det arbejde, som er igangsat af fredningsstyrelsen med Vidå </P>  \r\n\r\n<P>sluse-udstillingen, og det arbejde, der udføres af </P>  \r\n\r\n<P>vadehavssekretariatet i Vester Vedsted. </P>  \r\n\r\n<P>Endvidere bør offentligheden sikres adgang til området i det omfang, </P>  \r\n\r\n<P>hensynet til fugle- og dyreliv tillader det. </P>  \r\n\r\n<P>I forbindelse med oplysningsvirksomheden bør det tillige undersøges, </P>  \r\n\r\n<P>om det er muligt at erhverve en marskgård. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00072"
        },
        {
            "displayName": "Entydig dokumentidentifikation",
            "displayValue": "CL005671"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "72"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}