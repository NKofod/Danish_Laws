{
    "id": 112618,
    "title": "1985 LSF 35   FORSLAG TIL LOV OM OPHÆVELSE AF LOV OM MÆGLING I ARBEJDSSTRIDIGHEDER ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 35",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 35 </P>  \r\n\r\n<P></P>  \r\n\r\n<P>Forslag til Lov om ophævelse af lov om mægling i arbejdsstridigheder </P>  \r\n\r\n<P></P>  \r\n\r\n<P>Fremsat af Elisabeth Bruun Olesen (VS) Albrechtsen (VS) Lenger (VS) </P>  \r\n\r\n<P></P>  \r\n\r\n<P>den 15. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>Lov om mægling i arbejdsstridigheder, jfr. lovbekendtgørelse nr. 559 </P>  \r\n\r\n<P>af 21. december 1971, ophæves. </P>  \r\n\r\n<P>§ 2 </P>  \r\n\r\n<P>Loven træder i kraft ved bekendtgørelsen i Lovtidende. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>VS har igen og igen pointeret, at vi er arge modstandere af </P>  \r\n\r\n<P>statsmagtens tvangsindgreb i forhandlingerne på arbejdsmarkedet. </P>  \r\n\r\n<P>Vi har bl.a. tidligere i 1975 og 1976 fremsat forslag om </P>  \r\n\r\n<P>afskaffelse af forligsmandsloven, se Folketingstidende 1974-75, </P>  \r\n\r\n<P>forhandlingerne sp. 2549, 4877, 6527 og 6586, tillæg A sp. 3871 og </P>  \r\n\r\n<P>tillæg B sp. 769 samt Folketingstidende 1975-76, forhandlingerne </P>  \r\n\r\n<P>sp. 11809 og tillæg A sp. 4493. Ved de tidligere fremsættelser er </P>  \r\n\r\n<P>forslaget blevet afvist af et overvældende flertal fra </P>  \r\n\r\n<P>socialdemokratiet til de borgerlige partier. </P>  \r\n\r\n<P>Vi genfremsætter nu lovforslaget med bemærkninger, der er ført up to </P>  \r\n\r\n<P>date. Det gør vi dels for at markere vor holdning endnu en gang, </P>  \r\n\r\n<P>dels fordi vi ved den borgerlige regerings indgreb i </P>  \r\n\r\n<P>overenskomsterne for nylig så, at heller ikke regeringspartierne </P>  \r\n\r\n<P>eller det radikale venstre benyttede sig af forligsinstitutionen. </P>  \r\n\r\n<P>Den borgerlige regering gik et skridt videre. Arbejdsgiverne stillede </P>  \r\n\r\n<P>sig på bagbenene og nægtede at realitetsforhandle. Inden for det </P>  \r\n\r\n<P>offentlige arbejdsmarked kom det end ikke til skinforhandlinger. </P>  \r\n\r\n<P>Forligsmandens grundlag til en skitse kunne ikke accepteres af </P>  \r\n\r\n<P>parterne, og så kom regeringen med sin arbejdsgivergave - en </P>  \r\n\r\n<P>overenskomst, der med sine meget snævre lønrammer endog underbyder </P>  \r\n\r\n<P>arbejdsgivernes oprindelige krav. </P>  \r\n\r\n<P>På papiret skal forligsmanden forestille at være neutral og uafhængig </P>  \r\n\r\n<P>af både organisationerne og statsmagten. Men et er papir, noget </P>  \r\n\r\n<P>andet er virkeligheden. Og 80ernes virkelighed har væet en </P>  \r\n\r\n<P>forligsinstitution, der i stigende grad fungerer som statens </P>  \r\n\r\n<P>forlængede arm - som statens lønpoliti. Både i 1981 og i 1983 var </P>  \r\n\r\n<P>forligsmandens mæglingsskitse 100 pct. i overensstemmelse med de </P>  \r\n\r\n<P>lønrammer, som regeringen i forvejen havde udstukket. Forhandling </P>  \r\n\r\n<P>var der ikke tale om. Kun en tvangsgennemførelse af regeringens </P>  \r\n\r\n<P>økonomiske politik. </P>  \r\n\r\n<P>VS mener ikke, at lovgivningsmagten skal blande sig i, hvorledes </P>  \r\n\r\n<P>parterne på arbejdsmarkedet indgår aftaler om løn- og </P>  \r\n\r\n<P>arbejdsforhold. Det bør være op til lønarbejderne og </P>  \r\n\r\n<P>arbejdsgiverne selv at tilrettelægge deres forhandlinger, herunder </P>  \r\n\r\n<P>beslutte sig til, om de vil inddrage mæglere af den ene eller den </P>  \r\n\r\n<P>anden art i forhandlingerne. Parterne må også selv finde ud af, om </P>  \r\n\r\n<P>de vil sammenkæde aftaleafslutningen på forskellige </P>  \r\n\r\n<P>overenskomstområder, hvilke pressionsmidler de vil tage i </P>  \r\n\r\n<P>anvendelse osv. Vi finder det helt uacceptabelt, at en trediepart, </P>  \r\n\r\n<P>i dette tilfælde forligsinstitutionen, kan gribe ind i parternes </P>  \r\n\r\n<P>selvstændige aftalefornyelse med tvangsmidler, dvs. med pålæg om, </P>  \r\n\r\n<P>hvor og hvornår der skal afholdes møder. Det er også uacceptabelt, </P>  \r\n\r\n<P>at forligsmanden ved sin indgriben kan ulovliggøre aftalte </P>  \r\n\r\n<P>konfliktmidler, og at forligsmanden kan sammenkæde flere </P>  \r\n\r\n<P>forskellige afstemningsområder uden hensyntagen til parternes </P>  \r\n\r\n<P>ønske eller almindelig saglighed. De grafiske forbund har f.eks. </P>  \r\n\r\n<P>flere gange fået presset overenskomster ned over sig, uanset at et </P>  \r\n\r\n<P>meget stort antal af de grafiske arbejdere har stemt nej. </P>  \r\n\r\n<P>Ja-stemmer fra helt andre overenskomstområder har altså sikret, at </P>  \r\n\r\n<P>de grafiske overenskomster kunne &#187;vedtages&#171;! </P>  \r\n\r\n<P>Formålet med forligsmandsloven er angiveligt at forhindre </P>  \r\n\r\n<P>arbejdsstandsninger. I den borgerlige jura beskrives det på denne </P>  \r\n\r\n<P>smukke måde: &#187;Forligsmandsloven er statsmagtens forsøg på at </P>  \r\n\r\n<P>hjælpe arbejdsmarkedets parter til at afslutte acceptable </P>  \r\n\r\n<P>overenskomster uden arbejdskamp&#171; (Per Jacobsen, Kollektiv </P>  \r\n\r\n<P>Arbejdsret, s. 228). Men reelt vender loven sig jo kun mod de </P>  \r\n\r\n<P>tilfælde, hvor lønarbejderne finder det nødvendigt at nedlægge </P>  \r\n\r\n<P>arbejdet. </P>  \r\n\r\n<P>Arbejdsgiverne kan helt legalt lukke eller flytte virksomheder, </P>  \r\n\r\n<P>foretage massefyringer, foretage produktionsomlægninger og anvende </P>  \r\n\r\n<P>laverelønnet arbejdskraft, uden at forligsinstitutionen griber ind </P>  \r\n\r\n<P>for at sikre arbejdspladserne. </P>  \r\n\r\n<P>Den reelle effekt af forligsmandens virke bliver derfor, at </P>  \r\n\r\n<P>arbejdsgiverne under forhandlingerne om aftaler om løn- og </P>  \r\n\r\n<P>ansættelsesforhold i øvrigt kan fremture med helt urealistiske </P>  \r\n\r\n<P>krav, krav, som de udmærket godt ved at lønarbejderne ville sige </P>  \r\n\r\n<P>nej til, hvis de havde en almindelig demokratisk ret til at nægte </P>  \r\n\r\n<P>at sælge deres arbejdskraft på betingelser, de var uenige i. </P>  \r\n\r\n<P>Arbejdsgiverne ved jo godt, at hvis lønarbejderne ikke frivilligt </P>  \r\n\r\n<P>skriver under på arbejdsgivernes krav, kan man efterfølgende få </P>  \r\n\r\n<P>forligsinstitutionen til at forbyde konflikter i at bryde ud, og </P>  \r\n\r\n<P>man kan ved brug af alle mulige urimelige metoder presse forslag </P>  \r\n\r\n<P>igennem, der ligger ganske nær arbejdsgivernes ønsker. </P>  \r\n\r\n<P>VS ønsker på den baggrund at få forligsmandsloven fuldstændig </P>  \r\n\r\n<P>afskaffet, således at lønarbejdernes mulighed for at forbedre </P>  \r\n\r\n<P>deres forhold øges. </P>  \r\n\r\n<P>Men såfremt det under behandlingen af dette lovforslag viser sig, at </P>  \r\n\r\n<P>der ikke kan opnås flertal for en total afskaffelse af </P>  \r\n\r\n<P>forligsinstitutionen, men kun for afskaffelse af nogle af dens </P>  \r\n\r\n<P>uhyrlige tvangsmidler, er VS også villig til at medvirke til </P>  \r\n\r\n<P>sådanne mindre forbedringer af arbejderbefolkningens vilkår. </P>  \r\n\r\n<P>Blandt de tvangsmidler i forligsmandsloven, der i særlig grad </P>  \r\n\r\n<P>svækker arbejderbefolkningens kampmuligheder, og som vi derfor </P>  \r\n\r\n<P>ønsker afskaffet eller ændret, kan nævnes: </P>  \r\n\r\n<P>1) tvangsmægling mod de involveredes ønsker </P>  \r\n\r\n<P>2) hemmelighedskræmmeriet </P>  \r\n\r\n<P>3) retten til at udsætte en konflikt mod de involveredes ønske </P>  \r\n\r\n<P>4) afstemningsreglerne </P>  \r\n\r\n<P>5) sammenkædningsreglerne. </P>  \r\n\r\n<P>ad 1) </P>  \r\n\r\n<P>Jfr. lovens § 3. </P>  \r\n\r\n<P>Reglen om, at forligsmanden kan tvangsindkalde organisationerne, </P>  \r\n\r\n<P>forligsmandens ret til uden parternes samtykke - at kræve </P>  \r\n\r\n<P>oplysninger forelagt og hans ret til at fremsætte mæglingsforslag </P>  \r\n\r\n<P>uden opfordring fra parterne bør afskaffes. </P>  \r\n\r\n<P>Forligsmanden kan på den måde (mis)bruge organisationernes tid, tid, </P>  \r\n\r\n<P>som de måske selv ønskede at bruge på medlemsinformation, og </P>  \r\n\r\n<P>forligsmanden kan helt selv bestemme indholdet i en </P>  \r\n\r\n<P>mæglingsskitse. Uanset hvor urimeligt det måtte være, har parterne </P>  \r\n\r\n<P>ikke mulighed for at få det ændret. </P>  \r\n\r\n<P>Der er mange eksempler på disse urimeligheder. Ved </P>  \r\n\r\n<P>overenskomstfornyelsen i 1983 omfattede forligsmandens </P>  \r\n\r\n<P>mæglingsforslag ikke kun hovedorganisationerne, men også </P>  \r\n\r\n<P>Sømændenes Forbund, som står udenfor. Og Sømændenes Forbund havde </P>  \r\n\r\n<P>end ikke indledt sine overenskomstforhandlinger. Protester nyttede </P>  \r\n\r\n<P>ikke. Forligsmanden tilsidesatte, at der ikke havde været ført </P>  \r\n\r\n<P>forhandlinger, og påstod, at loven skulle fortolkes efter sit </P>  \r\n\r\n<P>formål, som jo netop er at gennemtvinge overenskomster. Det er </P>  \r\n\r\n<P>helt i strid med almindelig dansk retsopfattelse i øvrigt, at en </P>  \r\n\r\n<P>tredjepart kan komme og fremsætte forslag til ændring af en aftale </P>  \r\n\r\n<P>og ved tvangsmidler lade dette ændringsforslag vedtage ved at kæde </P>  \r\n\r\n<P>det sammen med nogle helt andre forslag. </P>  \r\n\r\n<P>ad 2) </P>  \r\n\r\n<P>Jfr. lovens § 13 og § 4, stk. 3. </P>  \r\n\r\n<P>Reglerne om forbud mod at orientere organisationernes medlemmer om, </P>  \r\n\r\n<P>hvad der sker i forhandlingerne i forligsinstitutionen, bør </P>  \r\n\r\n<P>afskaffes. Det hæmmer organisationernes interne demokrati, at det </P>  \r\n\r\n<P>ligefrem er forbudt for forhandlerne at inddrage medlemmerne i </P>  \r\n\r\n<P>overvejelserne om, hvilken taktik der skal bruges. </P>  \r\n\r\n<P>Samtidig giver hele dette hemmelighedskræmmeri alt for megen mulighed </P>  \r\n\r\n<P>for at manipulere med lovene. Tænk blot på eksemplet fra 1981, </P>  \r\n\r\n<P>hvor forligsmandens valg af den ene eller den anden metode til at </P>  \r\n\r\n<P>opgøre resultatet af afstemningen på AC-området var afgørende for </P>  \r\n\r\n<P>afstemningens resultat. </P>  \r\n\r\n<P>Forligsmanden benægtede dette og afviste i øvrigt offentligt at </P>  \r\n\r\n<P>fastlægge, hvad der var den korrekte afgørelsesmetode på forhånd. </P>  \r\n\r\n<P>En sådan praksis skaber mistanke om, at man ville afvente og se, </P>  \r\n\r\n<P>hvilken opgørelsesmetode der bedst kunne sikre, at forligsmandens </P>  \r\n\r\n<P>mæglingsforslag blev vedtaget. </P>  \r\n\r\n<P>Her kom man i den helt groteske situation, at et dagblad blev dømt </P>  \r\n\r\n<P>for at drage dette problem frem i lyset, medens det eneste </P>  \r\n\r\n<P>rimelige havde været at belønne bladet. </P>  \r\n\r\n<P>Dette hemmelighedskræmmeri er et levn fra gamle dage. Hvis parterne </P>  \r\n\r\n<P>ønsker fortrolige forhandlinger, må parterne selv aftale det </P>  \r\n\r\n<P>indbyrdes og så selv holde fortroligheden. Det er for absurd, at </P>  \r\n\r\n<P>man kan blive dømt for at fortælle medlemmerne eller </P>  \r\n\r\n<P>offentligheden sandheden. </P>  \r\n\r\n<P>ad 3) </P>  \r\n\r\n<P>Jfr. lovens §§ 3 og 4. </P>  \r\n\r\n<P>Forligsmandens ret til at udsætte en lovligt varslet konflikt - mod </P>  \r\n\r\n<P>den ene eller begge parters ønske - bør afskaffes. </P>  \r\n\r\n<P>Også denne ret tilgodeser arbejdsgivernes interesser. Den giver dem </P>  \r\n\r\n<P>urimeligt gode muligheder for at holde sig skadesløse ved at </P>  \r\n\r\n<P>opbygge lagre, ved at beordre medlemmerne på overarbejde, ved at </P>  \r\n\r\n<P>få leverancer. Men det hæmmer lønarbejdernes organisationer, at </P>  \r\n\r\n<P>de igen og igen skal sige til fagbevægelsens medlemmer: &#187;nu kommer  \r\n\r\n</P>  \r\n\r\n<P>ulven (dvs. konflikten)&#187;. Det skaber usikkerhed og irritation hos  \r\n\r\n</P>  \r\n\r\n<P>fagbevægelsens menige medlemmer, som ikke ved, om de er købt eller </P>  \r\n\r\n<P>solgt. </P>  \r\n\r\n<P>ad 4) </P>  \r\n\r\n<P>Jfr. lovens § 1. </P>  \r\n\r\n<P>De nuværende afstemningsregler er kort og godt 100 pct. </P>  \r\n\r\n<P>udemokratiske. Reglen om, at der kræves et kvalificeret flertal på </P>  \r\n\r\n<P>35 pct. stemmer imod fra lønarbejderne for at forkaste et </P>  \r\n\r\n<P>mæglingsforslag, bør erstattes af en regel om almindeligt flertal. </P>  \r\n\r\n<P>Lovens bestemmelser om forskel mellem afstemningsregler på </P>  \r\n\r\n<P>henholdsvis lønarbejderog arbejdsgiverside er uhørt og bør </P>  \r\n\r\n<P>afskaffes. </P>  \r\n\r\n<P>Forligsmandsloven indeholder den helt enestående urimelige </P>  \r\n\r\n<P>konstruktion, at afstemningsreglerne for de 2 parter er </P>  \r\n\r\n<P>forskellige. Det er således langt sværere for lønarbejderne end </P>  \r\n\r\n<P>for arbejdsgiverne at forkaste et mæglingsforslag. Denne </P>  \r\n\r\n<P>forskelsbehandling viser det borgerlige retssystems udemokratiske </P>  \r\n\r\n<P>sider med ekstrem tydelighed. For arbejdsgiverne gælder </P>  \r\n\r\n<P>almindelige demokratiske spilleregler, nemlig at afgørelsen om </P>  \r\n\r\n<P>organisationernes stilling til mæglingsforslaget træffes i </P>  \r\n\r\n<P>overensstemmelse med bestemmelserne i organisationernes vedtægter. </P>  \r\n\r\n<P>Og sådan skal det selvfølgelig være. Det må være enhver </P>  \r\n\r\n<P>organisations ret selvstændigt at fastlægge, hvordan den vil </P>  \r\n\r\n<P>organisere sine afstemningsregler (her er bestemmelserne i § 10 </P>  \r\n\r\n<P>om, at der skal være tale om hemmelige og skriftlige afstemninger, </P>  \r\n\r\n<P>ikke et afgørende indgreb. Dette er i forvejen almindelig praksis </P>  \r\n\r\n<P>i så godt som alle organisationer her i landet). </P>  \r\n\r\n<P>Men disse demokratiske spilleregler tilsidesættes helt åbenlyst, når </P>  \r\n\r\n<P>vi kommer til lønarbejderne. Her lukkes der op for, at </P>  \r\n\r\n<P>mindretallene kan bestemme, at sofavælgerne får det afgørende ord. </P>  \r\n\r\n<P>Her er det nemlig ikke afgørende, hvis der er et flertal imod et </P>  \r\n\r\n<P>mæglingsforslag. Nej, der stilles krav om, at flertallet skal </P>  \r\n\r\n<P>omfatte mindst 35 pct. af de stemmeberettigede. Det kan kun </P>  \r\n\r\n<P>opfattes som åbenlyst urimeligt, at en stemmefordeling med 34 pct. </P>  \r\n\r\n<P>af de stemmeberettigede imod og 26 pct. for ved en stemmeprocent </P>  \r\n\r\n<P>på 60 kan resultere i, at det er mindretallet, de 24 pct., der </P>  \r\n\r\n<P>bestemmer. </P>  \r\n\r\n<P>VS&#171; hovedsynspunkt er, at statsmagten ikke skal blande sig i </P>  \r\n\r\n<P>organisationernes interne afstemningsregler. Det er en fagpolitisk </P>  \r\n\r\n<P>kamp i organisationerne, der skal afgøre disse. Men hvis </P>  \r\n\r\n<P>statsmagten så alligevel griber ind, må mindstekravet være, at </P>  \r\n\r\n<P>lønarbejderne ikke stilles ringere end arbejdsgiverne. </P>  \r\n\r\n<P>ad 5) </P>  \r\n\r\n<P>Jfr. lovens § 12. </P>  \r\n\r\n<P>Forligsmandens ret til - uden parternes samtykke - at kæde </P>  \r\n\r\n<P>afstemningen om en overenskomst sammen med afstemningen om en </P>  \r\n\r\n<P>anden må afskaffes. Et minimumskrav er, at sammenkædning af </P>  \r\n\r\n<P>områder med urafstemning med områder med afstemning ved kompetent </P>  \r\n\r\n<P>forsamling øjeblikkeligt stoppes. Tilsvarende må tvangsmæssig </P>  \r\n\r\n<P>sammenkædning på tværs af hovedorganisationerne stoppes. </P>  \r\n\r\n<P>Loven foreskriver godt nok, at vægten af stemmer fra den kompetente </P>  \r\n\r\n<P>forsamling reduceres i forhold til stemmeprocenten på de områder, </P>  \r\n\r\n<P>hvor der er urafstemning. Men det løser ikke problemet. I </P>  \r\n\r\n<P>kompetente forsamlinger er det muligt - og meget udbredt - at der </P>  \r\n\r\n<P>forud for den egentlige formelle afstemning gennemføres en </P>  \r\n\r\n<P>vejledende meningstilkendegivelse, hvorefter der så ved den </P>  \r\n\r\n<P>formelle afstemning opnås enstemmighed i overensstemmelse med den </P>  \r\n\r\n<P>indledende sondering. På den måde kan stemmerne fra områder, der </P>  \r\n\r\n<P>træffer beslutning ved kompetent forsamling, få meget stor </P>  \r\n\r\n<P>gennemslagskraft og forrykke afstemningsresultatet. </P>  \r\n\r\n<P>Sammenkædning på tværs af hovedorganisationer er en uskik. Som </P>  \r\n\r\n<P>eksempel kan igen nævnes Sømandsforbundet, der bl.a. for at gøre </P>  \r\n\r\n<P>sig uafhængig af den overenskomstmæssige linje i LO meldte sig ud </P>  \r\n\r\n<P>af LO. Men dette rager forligsinstitutionen en papand. Så </P>  \r\n\r\n<P>Sømandsforbundet må opleve, at selv om forbundet har meldt sig ud </P>  \r\n\r\n<P>af LO, så er det alligevel de store LO-forbund, der i vid </P>  \r\n\r\n<P>udstrækning sidder og afgør sømændenes overenskomster på grund af </P>  \r\n\r\n<P>sammenkædningsreglerne. Mæglingsforslaget fra forligsmanden i 1983 </P>  \r\n\r\n<P>var et godt gammeldags bunkebryllup, der omfattede så forskellige </P>  \r\n\r\n<P>overenskomstområder som Mærsk Airs Stewardesseforening, Sømændenes </P>  \r\n\r\n<P>Forbund og LO-organisationerne. Og i 1981 så vi, at flylederne </P>  \r\n\r\n<P>blev kædet sammen med helt fremmede grupper på tværs af alle </P>  \r\n\r\n<P>organisationsskel. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00035"
        },
        {
            "displayName": "Entydig dokumentidentifikation",
            "displayValue": "CL006020"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "35"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}