{
    "id": 105903,
    "title": "1987 BSF 97   FORSLAG TIL FOLKETINGSBESLUTNING OM SYGEHUSAPOTEKER ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 97",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 97 </P>  \r\n\r\n<P></P>  \r\n\r\n<P>Forslag til folketingsbeslutning om sygehusapoteker </P>  \r\n\r\n<P></P>  \r\n\r\n<P>Fremsat af Torben Lund (S) Dorte Bennedsen (S) Jytte Hilden (S) Qvist  \r\n\r\n Jørgensen (S) Lone Møller (S) Ingrid Rasmussen (S) </P>  \r\n\r\n<P></P>  \r\n\r\n<P>den 29. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden den 1. april 1988 at tage </P>  \r\n\r\n<P>de fornødne initiativer og herunder fremsætte lovforslag om de </P>  \r\n\r\n<P>nødvendige lovændringer til at ændre sygehuskommunernes </P>  \r\n\r\n<P>beslutningskompetence vedrørende sygehusapotekerne og til at udvide </P>  \r\n\r\n<P>sygehusapotekernes virksomhed efter følgende retningslinier: </P>  \r\n\r\n<P>1. Et sygehusapotek eller en sygehusapoteksfilial kan oprettes og </P>  \r\n\r\n<P>nedlægges efter sygehuskommunens beslutning som led i </P>  \r\n\r\n<P>sygehuskommunens øvrige sygehusplanlægning. </P>  \r\n\r\n<P>2. Et sygehusapotek eller en sygehusapoteksfilial kan levere </P>  \r\n\r\n<P>lægemidler og andre varer til </P>  \r\n\r\n<P>- sygehuskommunens øvrige sygehuse og private sygehuse, der har </P>  \r\n\r\n<P>driftsoverenskomst med sygehuskommunen, </P>  \r\n\r\n<P>-andre institutioner, som sygehuskommunen har driftsansvaret for, </P>  \r\n\r\n<P>f.eks. amtskommunale plejehjem, og selvejende institutioner, der </P>  \r\n\r\n<P>har driftsoverenskomst, </P>  \r\n\r\n<P>-andre sygehusapoteker og apoteker, </P>  \r\n\r\n<P>-sygehuse i andre sygehuskommuner, der ikke har eget sygehusapotek. </P>  \r\n\r\n<P>3. Der åbnes adgang til, at et sygehusapotek eller en filial i visse </P>  \r\n\r\n<P>tilfælde kan levere medicin til patientens brug uden for </P>  \r\n\r\n<P>sygehuset. </P>  \r\n\r\n<P>4. De i § 56 i lov om apoteksvirksomhed angivne særlige rammer for </P>  \r\n\r\n<P>produktion af lægemidler og dermed beslægtede varer på et </P>  \r\n\r\n<P>sygehusapotek bortfalder. </P>  \r\n\r\n<P>5. Et sygehusapotek eller en filial får mulighed for direkte indkøb </P>  \r\n\r\n<P>af lægemidler fra importører og fabrikanter. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>I 1986 er de samlede medicinudgifter opgjort til ca. 4,5 mia. kr. </P>  \r\n\r\n<P>Sygehussektorens andel heraf udgjorde godt 1 mia. kr. og </P>  \r\n\r\n<P>sygesikringens andel godt 1,6 mia. kr. Inden for sygehussektoren </P>  \r\n\r\n<P>dækker sygehuskommunerne medicinudgifterne 100 pct. Inden for den </P>  \r\n\r\n<P>primære sundhedssektor svarer sygesikringens udgifter til </P>  \r\n\r\n<P>halvdelen af medicinudgifterne i den primære sektor. Alt i alt </P>  \r\n\r\n<P>afholder sygehuskommunerne ca. 2/3 af de samlede medicinudgifter, </P>  \r\n\r\n<P>mens resten udredes af borgerne direkte i primærsektoren. </P>  \r\n\r\n<P>Der findes i dag i alt 16 sygehusapoteker fordelt på 8 amtskommuner, </P>  \r\n\r\n<P>Københavns og Frederiksberg Kommuner samt Rigshospitalet. </P>  \r\n\r\n<P>Hovedparten af de eksisterende sygehusapoteker varetager i større </P>  \r\n\r\n<P>eller mindre omfang følgende funktioner: </P>  \r\n\r\n<P>1. Produktion af lægemidler. Sygehusapotekernes lægemiddelproduktion </P>  \r\n\r\n<P>dækker ca. 6 pct. af det samlede medicinforbrug. Til </P>  \r\n\r\n<P>sammenligning kan nævnes, at den private apoteksproduktion og </P>  \r\n\r\n<P>DAK-Laboratoriet A/S' centralproduktion dækker ca. 15 pct. af </P>  \r\n\r\n<P>forbruget, 27 pct. produceres af den danske medicinalindustri, </P>  \r\n\r\n<P>mens de resterende 58 pct. importeres. </P>  \r\n\r\n<P>2. Indkøb af lægemidler. </P>  \r\n\r\n<P>3. Distribution af lægemidler til sygehusafdelingerne og i nogle </P>  \r\n\r\n<P>tilfælde andre amtskommunale institutioner. </P>  \r\n\r\n<P>4. Videresalg af lægemidler til andre sygehusapoteker. </P>  \r\n\r\n<P>5. Indkøb af en lang række andre varer ud over det, der direkte </P>  \r\n\r\n<P>defineres som lægemidler. </P>  \r\n\r\n<P>6. En væsentlig sygehusfarmaceutisk service over for afdelingerne, </P>  \r\n\r\n<P>sygehusene og forvaltningerne. Der kan her peges på faglig </P>  \r\n\r\n<P>rådgivning i farmaceutiske spørgsmål, deltagelse i </P>  \r\n\r\n<P>lægemiddelkomitearbejde, hygiejnekomitearbejde, informations- og </P>  \r\n\r\n<P>oplysningsvirksomhed om lægemidler, lægemiddelhåndtering m.v. </P>  \r\n\r\n<P>Sygehusapotekernes virksomhed reguleres af lov nr. 279 af 6. juni </P>  \r\n\r\n<P>1984 om apoteksvirksomhed, der trådte i kraft den 1. januar 1985. </P>  \r\n\r\n<P>Foranlediget heraf har de sygehusapoteksejende amtskommuner, </P>  \r\n\r\n<P>Københavns og Frederiksberg Kommuner samt staten oprettet et </P>  \r\n\r\n<P>fælles interessentskab, Amternes Lægemiddelregistreringskontor </P>  \r\n\r\n<P>I/S, med et formål at varetage registreringsindehavernes </P>  \r\n\r\n<P>rettigheder og pligter. </P>  \r\n\r\n<P>Sygehusapotekerne drives af sygehusejerne, dvs. amtskommunerne, </P>  \r\n\r\n<P>Københavns og Frederiksberg Kommuner samt staten. </P>  \r\n\r\n<P>I de særlige bestemmelser i apoteksloven, der vedrører </P>  \r\n\r\n<P>sygehusapotekerne (kapitel 11), er lagt en række restriktioner på </P>  \r\n\r\n<P>sygehuskommunernes beslutningskompetence og sygehusapotekernes </P>  \r\n\r\n<P>virksomhed, som trækker i modsat retning af den ligestilling </P>  \r\n\r\n<P>mellem sygehusapotekere og private apotekere samt den øvrige </P>  \r\n\r\n<P>industri, der bl.a. lå i lovens intentioner, og som begrænser </P>  \r\n\r\n<P>sygehusapotekernes mulighed for at drive rationel virksomhed på </P>  \r\n\r\n<P>lige fod med andre producenter. </P>  \r\n\r\n<P>Nærværende beslutningsforslag tilsigter at fjerne en række af de </P>  \r\n\r\n<P>særlige restriktioner og begrænsninger, som er lagt på </P>  \r\n\r\n<P>sygehuskommunernes beslutningskompetence og sygehusapotekernes </P>  \r\n\r\n<P>virksomhed. </P>  \r\n\r\n<P>Beslutningsforslaget er i høj grad inspireret af betænkning nr. </P>  \r\n\r\n<P>1123/1987 fra det af indenrigsministeren nedsatte udvalg om </P>  \r\n\r\n<P>amtskommunalt udgiftspres og styringsmuligheder (Lotz-udvalget). </P>  \r\n\r\n<P>Bemærkninger til de enkelte punkter </P>  \r\n\r\n<P>Ad pkt. 1 </P>  \r\n\r\n<P>Sygehusapotekerne drives som nævnt af sygehusejerne, dvs. </P>  \r\n\r\n<P>amtskommunerne, Københavns og Frederiksberg Kommuner samt staten. </P>  \r\n\r\n<P>Apotekslovens § 54 indebærer imidlertid, at et sygehusapotek </P>  \r\n\r\n<P>eller/og en sygehusapoteksfilial kun kan oprettes eller nedlægges </P>  \r\n\r\n<P>med indenrigsministerens (nu sundhedsministerens) tilladelse. </P>  \r\n\r\n<P>Denne indskrænkning i sygehusejernes beslutningskompetence gør </P>  \r\n\r\n<P>det vanskeligt for sygehusejerne at tilrettelægge </P>  \r\n\r\n<P>lægemiddeldistributionen på sygehusene på en hensigtsmæssig måde. </P>  \r\n\r\n<P>Derfor foreslås kompetencen tillagt sygehusejerne, således at </P>  \r\n\r\n<P>oprettelse og nedlæggelse af sygehusapoteker og filialer heraf </P>  \r\n\r\n<P>kan indgå i den øvrige sygehusplanlægning. </P>  \r\n\r\n<P>Ad pkt. 2 </P>  \r\n\r\n<P>Efter den gældende apotekslovs § 55 fastsætter sundhedsministeren, </P>  \r\n\r\n<P>til hvilke sygehuse og institutioner et sygehusapotek eller en </P>  \r\n\r\n<P>filial heraf kan levere lægemidler og andre varer. </P>  \r\n\r\n<P>Det er således sundhedsministeren, som suverænt fastlægger </P>  \r\n\r\n<P>sygehusapotekernes leveringsområder. Det har i praksis betydet, </P>  \r\n\r\n<P>at sygehusapoteker ikke har kunnet levere medicin til f.eks. </P>  \r\n\r\n<P>amtskommunale plejehjem, som amtskommunen i øvrigt har det fulde </P>  \r\n\r\n<P>driftsansvar for. </P>  \r\n\r\n<P>Af den gældende lovgivning følger tillige, at et sygehusapotek eller </P>  \r\n\r\n<P>en filial heraf kun med sundhedsministerens tilladelse kan levere </P>  \r\n\r\n<P>til andre sygehuse - offentlige og private, hvormed der er </P>  \r\n\r\n<P>indgået driftsoverenskomst - i sygehuskommunen. </P>  \r\n\r\n<P>Endelig har en sygehuskommune ikke mulighed for at indgå aftale med </P>  \r\n\r\n<P>et sygehusapotek i en anden sygehuskommune om levering af </P>  \r\n\r\n<P>lægemidler m.v. til sygehuse. </P>  \r\n\r\n<P>Den foreslåede bestemmelse indebærer, at et sygehusapoteks eller en </P>  \r\n\r\n<P>filials leveringsområde væsentligt udvides og besluttes af </P>  \r\n\r\n<P>sygehuskommunen selv. Den eksisterende samhandelsmulighed mellem </P>  \r\n\r\n<P>sygehusapotekerne indbyrdes opretholdes, således at den heri </P>  \r\n\r\n<P>liggende rationaliseringsgevinst kan fastholdes fuldt ud. </P>  \r\n\r\n<P>Ad pkt. 3 </P>  \r\n\r\n<P>Sygehusenes medicinordinationer vedrører alene patienter indlagt i </P>  \r\n\r\n<P>sygehusvæsenet. Sygehusene kan ikke levere medicin direkte til </P>  \r\n\r\n<P>patienter i primærsektoren. </P>  \r\n\r\n<P>I primærsektoren leveres medicin gennem de private apoteker. </P>  \r\n\r\n<P>Patienten betaler en patientdel af varierende størrelse, mens den </P>  \r\n\r\n<P>offentlige sygesikring dækker resten. </P>  \r\n\r\n<P>Afgrænsningen mellem de to leveringsområder og de økonomiske </P>  \r\n\r\n<P>konsekvenser for såvel patient som sygehuskommunerne kan i nogle </P>  \r\n\r\n<P>tilfælde give anledning til grænsedragningsproblemer. </P>  \r\n\r\n<P>Der bør her peges på bl.a. døende patienter, der plejes i hjemmet. </P>  \r\n\r\n<P>I begge tilfælde vil patienterne som regel have kontakt med </P>  \r\n\r\n<P>sygehusvæsenet, og det kan af behandlings- og leveringsmæssige </P>  \r\n\r\n<P>årsager være hensigtsmæssigt, at der er mulighed for levering af </P>  \r\n\r\n<P>medicin fra sygehuset til patientens brug uden for sygehuset. </P>  \r\n\r\n<P>I øvrigt bør det nærmere undersøges, hvilke konsekvenser det vil </P>  \r\n\r\n<P>have at etablere &#187;udleveringsskranke&#171; på sygehuse, hvor medicin  \r\n\r\n</P>  \r\n\r\n<P>udleveres og finansieres på samme vilkår som i primærsektoren. </P>  \r\n\r\n<P>Ad pkt. 4 </P>  \r\n\r\n<P>Rammen for produktion af lægemidler og dermed beslægtede varer på </P>  \r\n\r\n<P>sygehusapoteker er angivet i apotekslovens § 56, som har følgende </P>  \r\n\r\n<P>ordlyd: </P>  \r\n\r\n<P>&#187; <B>§ 56.</B> Sygehusapoteker kan fremstille: </P>  \r\n\r\n<P>1) magistrelle lægemidler, </P>  \r\n\r\n<P>2) de i § 57, stk. 1, nævnte lægemidler, såfremt disse af </P>  \r\n\r\n<P>registreringsindehaveren er anmeldt til Sundhedsstyrelsen inden </P>  \r\n\r\n<P>den 1. januar 1987 til fortsat fremstilling på sygehusapotek, </P>  \r\n\r\n<P>3) farmaceutiske specialiteter, der inden den 1. januar 1985 er </P>  \r\n\r\n<P>registreret i henhold til § 15 i lov om lægemidler til </P>  \r\n\r\n<P>fremstilling på sygehusapotek, </P>  \r\n\r\n<P>4) farmaceutiske specialiteter, der efter den 1. januar 1985 </P>  \r\n\r\n<P>registreres til fremstilling på sygehusapotek, såfremt de </P>  \r\n\r\n<P>pågældende lægemidler helt eller fortrinsvis er bestemt til at </P>  \r\n\r\n<P>anvendes til sygdomsbehandling på sygehuse, og </P>  \r\n\r\n<P>5) andre varer, der anvendes i sundheds- og sygeplejen på sygehusene. </P>  \r\n\r\n<P>Stk. 2. De lægemidler og de andre varer, der er nævnt i stk. 1, kan </P>  \r\n\r\n<P>forhandles til andre sygehusapoteker. De lægemidler, der er nævnt </P>  \r\n\r\n<P>i stk. 1, nr. 4, kan endvidere forhandles til apoteker.&#171; </P>  \r\n\r\n<P>Bestemmelsen om sygehusapotekernes tilladte produktion indebærer, at </P>  \r\n\r\n<P>sygehusapotekerne ikke kan registrere og fremstille et nyt </P>  \r\n\r\n<P>lægemiddel, såfremt dette også finder anvendelse til </P>  \r\n\r\n<P>sygdomsbehandling uden for sygehusene. Det er klart, at der i </P>  \r\n\r\n<P>sygehusenes forbrug af lægemidler kan udskilles en lang række </P>  \r\n\r\n<P>såkaldt sygehusspecifikke lægemidler, dvs. lægemidler, der </P>  \r\n\r\n<P>fortrinsvis anvendes til sygdomsbehandling på sygehusene. På den </P>  \r\n\r\n<P>anden side anvendes også inden for sygehusvæsenet de samme </P>  \r\n\r\n<P>lægemidler, som anvendes i primærsektoren. Sygehusapotekerne må </P>  \r\n\r\n<P>efter lovens bestemmelser gerne fremstille de gammelkendte af </P>  \r\n\r\n<P>sådanne lægemidler, der både anvendes inden for og uden for </P>  \r\n\r\n<P>sygehusvæsenet, mens sygehusapotekerne ikke må fremstille et nyt </P>  \r\n\r\n<P>lægemiddel med tilsvarende udbredelse, uanset om økonomiske </P>  \r\n\r\n<P>overvejelser måtte føre til, at en sygehusapoteksproduktion kunne </P>  \r\n\r\n<P>billiggøre præparatet. </P>  \r\n\r\n<P>Det foreslås, at de særlige rammer for sygehusapotekernes produktion </P>  \r\n\r\n<P>bortfalder. </P>  \r\n\r\n<P>Ad pkt. 5 </P>  \r\n\r\n<P>Pr. 1. januar 1985 gennemførte lægemiddelbranchen - importører og </P>  \r\n\r\n<P>fabrikanter - en såkaldt distributionsordning. Dette betød, at </P>  \r\n\r\n<P>sygehusapotekerne blev afskåret fra at indkøbe lægemidler direkte </P>  \r\n\r\n<P>fra fabrikant eller importør. Ordningen medførte samtidig en hel </P>  \r\n\r\n<P>unødvendig fordyrelse af sygehusapotekernes medicin. </P>  \r\n\r\n<P>Sygehusapoteksejerne har siden foråret 1983 forsøgt at få </P>  \r\n\r\n<P>totaldistributionsordningen tilsidesat - hidtil forgæves hos </P>  \r\n\r\n<P>monopolmyndighederne og i Østre Landsret. Sagen verserer for </P>  \r\n\r\n<P>tiden i Højesteret. </P>  \r\n\r\n<P>Fire amtskommuner og Københavns Kommune har igennem længere tid søgt </P>  \r\n\r\n<P>godkendelse hos indenrigsministeren for en fælleskommunal </P>  \r\n\r\n<P>lægemiddel-grossistvirksomhed (AMGROS). </P>  \r\n\r\n<P>Den foreslåede bestemmelse vil åbne adgang til at foretage indkøb </P>  \r\n\r\n<P>direkte hos importør og fabrikant. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00097"
        },
        {
            "displayName": "Entydig dokumentidentifikation",
            "displayValue": "CL004469"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "97"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}