{
    "id": 128288,
    "title": "Øvrige feriedage kan varsles afholdt i ferieperioden med 1 måneds varsel",
    "documentTypeId": "240",
    "isSagsforlobPeriodValid": true,
    "shortName": "KEN nr 9878 af 18/05/2009",
    "documentHtml": "<div class=\"bjelke\">Den fulde tekst</div><p class=\"Titel2\">Øvrige feriedage kan varsles afholdt i ferieperioden med 1 måneds varsel</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div><span class=\"Bold\">Øvrige feriedage kan varsles afholdt i ferieperioden med 1 måneds varsel.</span></div>\r\n        </p>\r\n        <p class=\"Tekst2\">\r\n          <div>Der forelå ikke en individuel aftale om, at arbejdsgiveren kunne varsle afholdelse af hovedferie med mindre end 3 måneders varsel. Imidlertid kunne arbejdsgiveren med 1 måneds varsel forlange, at lønmodtageren afholdt øvrige feriedage i ferieperioden.</div>\r\n        </p>\r\n      </div>\r\n      <p class=\"TekstV\">Ankenævnet har behandlet [virksomhedens navn udeladt] klage på møde den 13. maj 2009.</p>\r\n      <p class=\"TekstV\">Nævnet traf denne</p>\r\n      <p class=\"TekstV\" style=\"text-align: Center;\">A F G Ø R E L S E</p>\r\n      <p class=\"TekstV\">[Virksomhedens navn udeladt] skal ikke afregne yderligere feriepenge for optjeningsåret 2006 vedrørende [navn udeladt].</p>\r\n      <p class=\"TekstV\">Ankenævnet ændrer således direktoratets afgørelse af den 18. december 2008, herunder de rettelser, der fremgår af Arbejdsdirektoratets brev af 12. januar 2009.</p>\r\n      <p class=\"TekstV\" style=\"text-align: Center;\">B E G R U N D E L S E</p>\r\n      <p class=\"TekstV\">Den 30. april 2007 varslede [virksomhedens navn udeladt], at spillerne på herreligaholdet skulle afholde tilgodehavende ferie for ferieåret 2007-08 inden 30. juni 2007. Ferien kunne dog tidligst afholdes efter den 6. eller 13. maj 2007. Datoen var afhængig af sidste kvalifikationskamp.</p>\r\n      <p class=\"TekstV\">[Navn udeladt] sendte den 9. maj 2007 en e-mail til holdets daglige kontaktperson, idet [navn udeladt] fandt, at han ikke var omfattet af ferielovens § 21, stk. 2 om et forkortet varsel i forhold til afholdelse af hovedferie. Han ønskede derfor at vide, hvordan han skulle forholde sig.</p>\r\n      <p class=\"TekstV\">Da han ikke fik svar sendt han den 17. maj 2007 en ny e-mail til [virksomhedens navn udeladt].</p>\r\n      <p class=\"TekstV\">[Virksomhedens navn udeladt] har ikke dokumenteret, at man har svaret [navn udeladt].</p>\r\n      <p class=\"TekstV\">[Navn udeladt] fratrådte den 30. juni 2007.</p>\r\n      <p class=\"TekstV\">[Navn udeladt] Foreningen har den 2. august 2007 fremsendt påkrav på [navn udeladt] vegne på 25 dages ferie for ferieåret 2007/2008 og 24.016,50 kr. i feriepenge på grundlag af ansættelse fra 1. januar 2006 - 31. december 2007 og 192.132 kr. i ferieberettiget løn.</p>\r\n      <p class=\"TekstV\">Det er oplyst, at [virksomhedens navn udeladt] har afregnet for 20 feriedage og Arbejdsmarkedets Ankenævn har lagt til grund for afgørelsen, at disse dage er afregning af ferie for optjeningsåret 2006, ferieåret 2007/2008.</p>\r\n      <p class=\"TekstV\">Af ferien skal mindst 15 dage gives i sammenhæng (hovedferien). Hovedferien skal holdes i perioden 1. maj til 30. september (ferieperioden). Hvis lønmodtageren har optjent mindre end 15 dages ferie, er hele den optjente ferie hovedferie. Det fremgår af ferielovens § 14, stk. 1.</p>\r\n      <p class=\"TekstV\">Arbejdsgiveren skal varsle afholdelse af hovedferie med mindst 3 måneders varsel. Det fremgår af lovens § 15, stk. 2.</p>\r\n      <p class=\"TekstV\">Ferielovens § 15, stk. 2 kan fraviges ved individuel aftale. Det fremgår af lovens § 21, stk. 2.</p>\r\n      <p class=\"TekstV\">Arbejdsmarkedets Ankenævn har lagt til grund for afgørelsen, at der ikke foreligger en individuel aftale om, at [virksomhedens navn udeladt] kunne varsle afholdelse af hovedferie med kortere varsel end 3 måneder.</p>\r\n      <p class=\"TekstV\">Arbejdsgiveren skal give meddelelsen senest 1 måned før ferien begynder for øvrige feriedage. Det fremgår af lovens § 15, stk. 2.</p>\r\n      <p class=\"TekstV\">[Virksomhedens navn udeladt] gav den 30. april 2007 varsel om, at ferien - både hoved- og restferie - skulle afvikles inden 30. juni 2007 og tidligst fra 6. eller 13. maj 2007.</p>\r\n      <p class=\"TekstV\">I den forbindelse har Arbejdsmarkedets Ankenævn lagt til grund for afgørelsen, at [navn udeladt] modtog denne meddelelse den 30. april 2007, idet andet ikke er oplyst.</p>\r\n      <p class=\"TekstV\">På grund af ferielovens regler om længden af det varsel, der tilkom [navn udeladt] ved afholdelse af hovedferien, kunne hovedferien tidligst afholdes fra 30. juli 2007. Imidlertid kunne [navn udeladt] afvikle øvrige feriedage (dvs. 10 dage) allerede fra 30. maj 2007.</p>\r\n      <p class=\"TekstV\">Arbejdsmarkedets Ankenævn har i den forbindelse lagt vægt på, at [virksomhedens navn udeladt] har dokumenteret, at der den 30. april 2007 blev varslet afholdelse af øvrige feriedage, og nævnet finder derfor, at [navn udeladt] har holdt ferie fra den 30. maj 2007 i 10 dage.</p>\r\n      <p class=\"TekstV\">Da klubben har afregnet for 20 dage, har [navn udeladt] ikke yderligere ferie til gode for optjeningsåret 2006. Der henvises i den forbindelse til ferielovens § 7, stk. 1.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Ankenævnet henviser til § 7, stk. 1, § 14, stk. 1, § 15 og § 21, stk. 2 i Ferielov, jf. lovbekendtgørelse nr. 407 af 28. maj 2004.</p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter som ankenævnet har modtaget fra direktoratet.</p>\r\n      <p class=\"TekstV\" style=\"text-align: Center;\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\r\n        <p class=\"Liste1\"><span class=\"Liste1Nr\" id=\"\">–</span> Arbejdsdirektoratet,</p>\r\n      </p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Ferielov, jf. lovbekendtgørelse nr. 407 af 28. maj 2004</span></p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 2</span></p>\r\n      <p class=\"TekstV\" style=\"text-align: Center;\"><span class=\"Bold\">Optjening af ferie</span></p>\r\n      <p class=\"TekstV\"><span class=\"Bold\">§ 7.</span> En lønmodtager optjener ret til 2,08 dages betalt ferie for hver måneds ansættelse i et kalenderår (optjeningsår). For ansættelsesperioder af under 1 måneds varighed optjenes ferien i forhold til ansættelsens længde.</p>\r\n      <p class=\"TekstV\"><span class=\"Italic\">Stk. 2.</span> …</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 3</span></p>\r\n      <p class=\"TekstV\" style=\"text-align: Center;\"><span class=\"Bold\">Afholdelse af ferie</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 14.</span> Af ferien skal mindst 15 dage gives i sammenhæng (hovedferien). Hovedferien skal holdes i perioden 1. maj til 30. september (ferieperioden). Hvis lønmodtageren har optjent mindre end 15 dages ferie, er hele den optjente ferie hovedferie.</p>\r\n      <p class=\"TekstV\"><span class=\"Italic\">Stk. 2.</span> …</p>\r\n      <p class=\"TekstV\"><span class=\"Italic\">Stk. 3.</span> Øvrige feriedage skal også gives i sammenhæng af mindst 5 dages varighed, men kan lægges uden for ferieperioden. Hvis de øvrige feriedage udgør mindre end 5 dage, skal disse dage gives i sammenhæng. Hvor driftsmæssige hensyn gør det ønskeligt, kan de øvrige feriedage dog gives som enkeltdage.</p>\r\n      <p class=\"TekstV\"><span class=\"Bold\">§ 15.</span> Arbejdsgiveren fastsætter efter forhandling med lønmodtageren, hvornår ferien skal holdes. Arbejdsgiveren skal under hensyntagen til virksomhedens drift så vidt muligt imødekomme lønmodtagerens ønske om, hvornår ferien skal holdes, herunder lønmodtagerens ønske om, at hovedferien holdes i lønmodtagerens barns skolesommerferie.</p>\r\n      <p class=\"TekstV\"><span class=\"Italic\">Stk. 2.</span> Arbejdsgiveren skal så tidligt som muligt meddele lønmodtageren, hvornår ferien skal holdes. Arbejdsgiveren skal give meddelelsen senest 3 måneder før hovedferien begynder, og senest 1 måned før ferien begynder for øvrige feriedage, medmindre særlige omstændigheder hindrer dette.</p>\r\n      <p class=\"TekstV\"><span class=\"Italic\">Stk. 3.</span> Hvis væsentlige, upåregnelige driftsmæssige hensyn gør det nødvendigt, kan arbejdsgiveren ændre tidligere fastsat ferie. Lønmodtageren skal have erstattet et eventuelt økonomisk tab som følge af udskydelsen. Allerede begyndt ferie kan ikke afbrydes.</p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Fravigelsesmuligheder og bemyndigelser</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 21.</span> § 14 kan fraviges ved aftale. Mindst 10 feriedage skal dog gives i sammenhæng, for så vidt angår § 14, stk. 1 og 2.</p>\r\n      <p class=\"TekstV\"><span class=\"Italic\">Stk. 2.</span> § 15, stk. 2, og § 16, stk. 1, kan fraviges ved aftale.</p>\r\n      <p class=\"TekstV\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/11/2009"
        },
        {
            "displayName": "Accession",
            "displayValue": "W20090987825"
        },
        {
            "displayName": "Entydig dokumentidentifikation",
            "displayValue": "BE003784"
        },
        {
            "displayName": "Dato for indlæggelse",
            "displayValue": "12/11/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9878"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "18/05/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j.nr. 5800006-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}