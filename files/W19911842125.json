{
    "id": 36970,
    "title": "Rentefradrag - statsgældsbeviser - vekselererlån. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18421 af 18/12/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En klager havde optaget lån i et vekselererfirma til køb af  \r\n\r\n statsgældsbeviser og med adgang for vekselererfirmaet til at foretage  \r\n\r\n terminsforretninger med de til sikkerhed for lånet deponerede  \r\n\r\n statsgældsbeviser. Fradrag for renter på lånet blev nægtet, idet der såvel  \r\n\r\n med hensyn til medvirkende vekselererfirma som statsgældsbeviserne var  \r\n\r\n identitet med forholdene i Højesterets dom af 10. februar 1986. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Rentefradrag - statsgældsbeviser -  \r\n\r\n vekselererlån. (* 1) </H1>  \r\n\r\n<P></P>  \r\n\r\n<P>Assurandør A klagede for indkomståret 1978 over, at de stedlige  \r\n\r\n skattemyndigheder ikke havde godkendt fradrag for renteudgifter til  \r\n\r\n vekselererfirmaet B med 133.974 kr., ligesom han ikke var anset skattepligtig  \r\n\r\n af renteindtægter af statsgældsbeviser med 55.761 kr. </P>  \r\n\r\n<P>Det var oplyst, at klageren i april 1978 havde erhvervet nom. 1 mio. kr.  \r\n\r\n statsgældsbeviser 1978 IV i vekselererfirmaet B. Købet blev finansieret ved  \r\n\r\n lån optaget i vekselererfirmaet. Som sikkerhed for lånet skulle de pågældende  \r\n\r\n statsgældsbeviser deponeres hos långiveren, hvorved det specielt var aftalt,  \r\n\r\n at vekselererfirmaet var berettiget til at foretage terminsforretninger med  \r\n\r\n de i depotet værende værdipapirer til finansiering af lånearrangementet.  \r\n\r\n Vekselererfirmaet havde samme dag til en bank foretaget salg og genkøb på  \r\n\r\n termin af nom. 2,5 mio. kr. statsgældsbeviser 1978 IV. </P>  \r\n\r\n<P>Klagerens advokat nedlagde over for Landsskatteretten påstand om  \r\n\r\n nedsættelse til det selvangivne beløb, hvorved der ville blive indrømmet  \r\n\r\n fradrag for renteudgifter af det i B optagne lån, medens renteindtægter af de  \r\n\r\n for lånet erhvervede statsgældsbeviser skulle anses som  \r\n\r\n indkomstskattepligtige for klageren. </P>  \r\n\r\n<P>Til støtte herfor anførte advokaten, at der obligationsretlig var sket en  \r\n\r\n korrekt opfyldelse af de indgåede kontrakter, idet statsgældsbeviserne var  \r\n\r\n til stede i vekselererfirmaet på indfrielsestidspunktet. Videre, at den  \r\n\r\n mellem aftalens indgåelse og indfrielsestidspunktet liggende periode og de  \r\n\r\n deri foretagne dispositioner var uden skatteretlig relevans, jf.  \r\n\r\n Landsskatterettens kendelse af 12. april 1988, hvor det blev statueret, at  \r\n\r\n valget af finansieringsform tilkom vekselererfirmaet, og var klageren  \r\n\r\n uvedkommende. Advokaten henviste til, at finansiering ved rebelåning ikke  \r\n\r\n fratog en medkontrahent forpligtelsen til at opfylde sin del af en kontrakt,  \r\n\r\n uanset medkontrahentens konkurs, jf. Østre landsretsdom refereret i Ugeskrift  \r\n\r\n for Retsvæsen 1982, side 1051. Af en udtalelse fra Fondsbørsens  \r\n\r\n repræsentantskab i samme dom kunne videre sluttes, at rebelåning og  \r\n\r\n finansiering ved terminsforretninger var ligestillede på kapitalmarkedet, og  \r\n\r\n at udbyttet af terminskontrakter først tilfaldt terminskøberen ved endelig  \r\n\r\n effektuering af aftalen, hvorved det forhold, at det i nærværende sag var  \r\n\r\n banken, der havde oppebåret renteindtægterne, ikke ville få afgørende  \r\n\r\n betydning. </P>  \r\n\r\n<P>Advokaten anførte videre, at efter at Kammeradvokaten havde taget  \r\n\r\n bekræftende til genmæle i sagen Østre landsretsdom af 30. november 1988, var  \r\n\r\n der fra Skatteministeriet fremkommet en redegørelse om forskellene mellem  \r\n\r\n denne sag og den af Højesteret den 10. februar 1986 afsagte dom. Da disse  \r\n\r\n forskelle stort set var rent formelle, kunne der ikke skatteretligt lægges  \r\n\r\n vægt herpå, idet skattemyndighederne stort set altid lagde vægt på de  \r\n\r\n faktiske forhold og ikke på de formelle indgåede aftaler. Under hensyn til,  \r\n\r\n at lighedsgrundsætningen var baggrunden for, at ministeriet havde taget  \r\n\r\n bekræftende til genmæle i Østre Landsrets dom af 30. november 1988, fandt  \r\n\r\n advokaten ikke, at nærværende sag kunne afgøres i overensstemmelse med den af  \r\n\r\n Højesteret den 10. februar 1986 afsagte dom. </P>  \r\n\r\n<P>Endvidere fremhævede advokaten den af revisoren afgivne erklæring om, at  \r\n\r\n de erhvervede statsgældsbeviser til enhver tid kunne udleveres, såfremt  \r\n\r\n låneforholdet blev indfriet. Han fandt, at udtalelsen måtte anses for  \r\n\r\n meningsløs, såfremt den ikke dækkede over det forhold, at vekselererfirmaet  \r\n\r\n var i stand til at opfylde aftalen. Herved stod den af revisoren afgivne  \r\n\r\n udtalelse direkte i modsætning til det sandsynlighedsbevis, der var ført i  \r\n\r\n nævnte højesteretsdom, hvorfor dette sandsynlighedsbevis ikke kunne lægges  \r\n\r\n til grund i nærværende sag. </P>  \r\n\r\n<P>Endelig fandt advokaten, at Landsskatteretten i de såkaldte  \r\n\r\n investeringspakke-sager havde taget stilling til forhold, der mindede meget  \r\n\r\n om nærværende sag, idet Landsskatteretten i kendelser havde lagt vægt på,  \r\n\r\n hvorvidt der i forbindelse med låneoptagelsen var afgivet ordre til køb af  \r\n\r\n værdipapirer. Retten måtte herved antages at have lagt vægt på, om klagerne  \r\n\r\n løb en kursrisiko og havde dispositionsret over låneprovenuet. I nærværende  \r\n\r\n sag havde klageren fået udbetalt det omhandlede låneprovenu, og der var ved  \r\n\r\n den foretagne disposition en sædvanlig kursrisiko, hvorfor advokaten fandt,  \r\n\r\n at det her omhandlede arrangement i lighed med disse sager måtte anses for at  \r\n\r\n være reelt. </P>  \r\n\r\n<P>Told- og Skattestyrelsen nedlagde over for Landsskatteretten påstand om  \r\n\r\n stadfæstelse af den påklagede ansættelse. Styrelsen fandt, at der var 3  \r\n\r\n afgørelser på området, der afgrænsede dette, dels Højesterets dom af 10.  \r\n\r\n februar 1986, dels Østre Landsrets dom af 30. november 1988, og endelig den  \r\n\r\n af Landsskatteretten den 12. april 1988 afsagte kendelse. Fælles for de 2  \r\n\r\n sidstnævnte sager var, at der ikke forelå aftaler om refinansiering ved  \r\n\r\n terminsforretninger, og at der ikke havde været foretaget terminsforretninger  \r\n\r\n for hele beløbet eller i hvert fald ikke for hele den omhandlede løbetid af  \r\n\r\n arrangementet, ligesom såvel rente som kursgevinster var tilfaldet klageren  \r\n\r\n og ikke pengeinstituttet. Styrelsen var derfor af den opfattelse, at det  \r\n\r\n afgørende var, hvorvidt statsgældsbeviserne rent faktisk havde været til  \r\n\r\n stede ved indfrielsen, og hvorvidt det var vekselererfirmaet eller  \r\n\r\n pengeinstituttet, der oppebar kurs- og rentegevinster. Dvs., at såfremt  \r\n\r\n nærværende sag måtte anses for identisk med den af Højesteret afsagte dom,  \r\n\r\n måtte den afgøres i overensstemmelse hermed. Styrelsen fandt, at synspunktet  \r\n\r\n om de obligationsretlige aftaler var forladt, jf. at Østre Landsrets dom i  \r\n\r\n sagen senere blev tilsidesat af Højesteret, og fandt ikke, at klageren havde  \r\n\r\n dokumenteret at have været ejer af de pågældende statsgældsbeviser. Styrelsen  \r\n\r\n erkendte, at skattemyndighederne heller ikke havde ført bevis herfor, men i  \r\n\r\n nærværende sag forelå der samme sandsynliggørelse for, at der havde  \r\n\r\n foreligget terminsforretninger i hele arrangementets løbetid, som havde  \r\n\r\n foreligget i Højesterets dom af 10. februar 1986. Der var i sagen tale om  \r\n\r\n nøjagtigt samme tidspunkter og samme obligationspuljer, som var omhandlet i  \r\n\r\n Højesterets dom, der således ganske nøje havde beskrevet forholdet. Endvidere  \r\n\r\n henviste styrelsen til, at den af revisoren afgivne og for Højesteret  \r\n\r\n fremlagte erklæring viste sig uden hold i virkeligheden, hvorfor man heller  \r\n\r\n ikke i nærværende sag kunne tillægge revisorens erklæring større vægt.  \r\n\r\n Afsluttende fandt Told- og Skattestyrelsen således ikke i nærværende sag  \r\n\r\n mindre bevis for, at der havde været foretaget terminsforretninger med de i  \r\n\r\n sagen omhandlede statsgældsbeviser i hele perioden, end tilfældet havde været  \r\n\r\n i Højesterets dom af 10. februar 1986. Landsskatteretten kunne ikke stille  \r\n\r\n strengere beviskrav, end Højesteret havde gjort, og der var efter styrelsens  \r\n\r\n opfattelse identitet mellem nærværende sag og den af Højesteret afsagte dom  \r\n\r\n af 10. februar 1986. </P>  \r\n\r\n<P>Landsskatteretten udtalte, at Højesteret ved dommen af 10. februar 1986  \r\n\r\n havde taget stilling til, at refinansiering ved terminsforretninger var at  \r\n\r\n betragte som afståelse og ikke kunne sidestilles med rebelåning, og at  \r\n\r\n Højesterets dom fortsat havde præcedens, således at en fuldt ud identisk sag  \r\n\r\n fortsat måtte afgøres i overensstemmelse hermed. Da de i nærværende sag  \r\n\r\n omhandlede statsgældsbeviser var en del af den pulje, som var omtalt i  \r\n\r\n Højesterets dom, forelå der nøjagtig samme sandsynliggørelse for, at  \r\n\r\n terminsforretninger var foretaget med de af klageren erhvervede  \r\n\r\n statsgældsbeviser. Retten fandt derfor, at den påklagede ansættelse i  \r\n\r\n overensstemmelse med Højesterets dom af 10. februar 1986 måtte stadfæstes.  \r\n\r\n</P>  \r\n\r\n<P>LV 1990, F 3.1.3. </P>  \r\n\r\n</DIV>",
    "isHistorical": false,
    "editorialNotes": [
        "(* 1)Afgørelsen er offentliggjort i t&s nyt 1992, nr. 3, side 93."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911842125"
        },
        {
            "displayName": "Entydig dokumentidentifikation",
            "displayValue": "CA004905"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18421"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "18/12/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 650-8922-00470."
        },
        {
            "displayName": "Stikord",
            "displayValue": "RENTEFRADRAG"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}