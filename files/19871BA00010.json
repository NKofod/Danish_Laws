{
    "id": 105823,
    "title": "1987 BSF 10   FORSLAG TIL FOLKETINGSBESLUTNING OM FORBUD MOD ETABLERING OG DRIFT AF   PRIVATE BETALINGSHOSPITALER I DANMARK ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 10",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 10 </P>  \r\n\r\n<P></P>  \r\n\r\n<P>Forslag til folketingsbeslutning om forbud mod etablering og drift af  \r\n\r\n private betalingshospitaler i Danmark </P>  \r\n\r\n<P></P>  \r\n\r\n<P>Fremsat af Torben Lund (S) Dorte Bennedsen (S) Jytte Hilden (S) Qvist  \r\n\r\n Jørgensen (S) Lone Møller (S) Ingrid Rasmussen (S) </P>  \r\n\r\n<P></P>  \r\n\r\n<P>den 15. oktober 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden 1. december 1987 og med </P>  \r\n\r\n<P>virkning fra dette beslutningsforslags fremsættelsesdato at </P>  \r\n\r\n<P>fremsætte lovforslag om forbud mod etablering og drift af private </P>  \r\n\r\n<P>betalingshospitaler i Danmark. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Beslutningsforslaget har til formål effektivt at forhindre etablering </P>  \r\n\r\n<P>og drift af private betalingshospitaler i Danmark. </P>  \r\n\r\n<P>Forslagsstillerne ønsker at bevare det danske sygehusvæsen som et </P>  \r\n\r\n<P>offentligt sygehusvæsen, der bygger på det grundlæggende princip, </P>  \r\n\r\n<P>at enhver borger bør have lige ret til og lige mulighed for </P>  \r\n\r\n<P>undersøgelse og behandling uanset den pågældendes indkomst- og </P>  \r\n\r\n<P>formueforhold. </P>  \r\n\r\n<P>Når der i de senere år i visse kredse i befolkningen er skabt grobund </P>  \r\n\r\n<P>for tanken om private betalingshospitaler i Danmark, bygger det </P>  \r\n\r\n<P>ikke på et særligt ideologisk fundament. </P>  \r\n\r\n<P>For de erhvervsfolk og læger, som arbejder med planer om etablering </P>  \r\n\r\n<P>af hospitalerne, er hensigten naturligvis rent forretningsmæssig. </P>  \r\n\r\n<P>Erfaringer fra udlandet viser, at der er meget store summer at </P>  \r\n\r\n<P>tjene på forretningsmæssige tilbud om undersøgelser og behandling </P>  \r\n\r\n<P>af folks sygdomme. </P>  \r\n\r\n<P>For de behandlingskrævende borgere, som også finder tanken om private </P>  \r\n\r\n<P>betalingshospitaler tiltalende, er forklaringen lige så </P>  \r\n\r\n<P>indlysende. Den begrænsning på det offentlige sygehusvæsens </P>  \r\n\r\n<P>kapacitet og de bl.a. deraf afledte ventelister til undersøgelser </P>  \r\n\r\n<P>og behandling, som er resultater af regeringens hårdhændede </P>  \r\n\r\n<P>økonomiske politik over for sygehuskommunerne, skaber meget </P>  \r\n\r\n<P>naturligt hos velstillede borgere det ønske at kunne betale sig ud </P>  \r\n\r\n<P>af deres lidelser. </P>  \r\n\r\n<P>Beslutningsforslaget er ikke vendt imod disse behandlingskrævende </P>  \r\n\r\n<P>borgeres forståelige ønske om hurtigst muligt at komme ud af deres </P>  \r\n\r\n<P>lidelser, men mod regeringen. </P>  \r\n\r\n<P>Udsultningen af det offentlige sygehusvæsen er et led i regeringens </P>  \r\n\r\n<P>tydeligt udtalte ønske om at privatisere sygehusvæsenet. </P>  \r\n\r\n<P>Sundhedsministeren har ganske vist udtalt, at de private </P>  \r\n\r\n<P>betalingshospitaler alene skal være et supplement til det </P>  \r\n\r\n<P>offentlige sygehusvæsen, men erfaringer fra udlandet og </P>  \r\n\r\n<P>regeringens politik over for sygehuskommunerne vil meget hurtigt </P>  \r\n\r\n<P>placere de private betalingshospitaler som erstatning for det </P>  \r\n\r\n<P>offentlige sygehusvæsen på en række områder. Der vil efter </P>  \r\n\r\n<P>forslagsstillernes opfattelse tværtimod være behov for at styrke </P>  \r\n\r\n<P>det offentlige sygehusvæsen, så nødvendige undersøgelser og </P>  \r\n\r\n<P>behandlinger kan foretages uden urimelige ventetider for </P>  \r\n\r\n<P>patienterne. </P>  \r\n\r\n<P>En privatisering af sygehusvæsenet vil ikke nedbringe de samlede </P>  \r\n\r\n<P>sundhedsudgifter. Tværtimod peger udenlandske erfaringer på, at de </P>  \r\n\r\n<P>samlede sundhedsudgifter bliver større, samtidig med at uligheden </P>  \r\n\r\n<P>i adgangen til sundhedsvæsenet forøges. </P>  \r\n\r\n<P>De private betalingshospitaler vil ikke påtage sig alle de opgaver, </P>  \r\n\r\n<P>der er knyttet til et udbygget og tidssvarende sygehusvæsen. De </P>  \r\n\r\n<P>opgaver, der ikke er penge i, vil naturligvis fortsat blive udført </P>  \r\n\r\n<P>af det offentlige sygehusvæsen. Højteknologien - de meget </P>  \r\n\r\n<P>specialiserede og avancerede behandlingsmetoder - vil blive højere </P>  \r\n\r\n<P>prioriteret end i øjeblikket på bekostning af kronisk syge </P>  \r\n\r\n<P>patienter, de gamle, de psykiatriske patienter og det </P>  \r\n\r\n<P>sundhedsmæssige og forebyggende arbejde til fordel for hele </P>  \r\n\r\n<P>befolkningen. Uddannelsesopgaver vil de private </P>  \r\n\r\n<P>betalingshospitaler naturligvis heller ikke påtage sig. </P>  \r\n\r\n<P>Som et katastrofalt element i denne sammenhæng vil man givetvis </P>  \r\n\r\n<P>opleve, at den bedste ekspertise blandt læger og andet </P>  \r\n\r\n<P>sundhedspersonale på de offentlige sygehuse i stor udstrækning vil </P>  \r\n\r\n<P>blive købt af betalingshospitalerne, som vil være i stand til at </P>  \r\n\r\n<P>honorere disse bedre end det offentlige sygehusvæsen. </P>  \r\n\r\n<P>Der bør sikres imod en ikke alene økonomisk, men også faglig </P>  \r\n\r\n<P>niveauforringelse på de offentlige sygehuse. </P>  \r\n\r\n<P>Private betalingshospitaler vil øge bureaukratiseringen i </P>  \r\n\r\n<P>sundhedssektoren. </P>  \r\n\r\n<P>Selv om disse hospitaler måtte blive etableret og drevet uden hverken </P>  \r\n\r\n<P>direkte eller indirekte offentlige tilskud, vil det for private </P>  \r\n\r\n<P>forsikringsselskaber, som indgår i forsikringsordninger for </P>  \r\n\r\n<P>hospitalernes brugere, og for det offentlige, som har det </P>  \r\n\r\n<P>overordnede ansvar for sundhedspolitikken, være nødvendigt at </P>  \r\n\r\n<P>etablere en omfattende kontrolorganisation. </P>  \r\n\r\n<P>Det har under den offentlige debat om forbud mod private </P>  \r\n\r\n<P>betalingshospitaler været hævdet, at der vil være en vanskelig </P>  \r\n\r\n<P>afgrænsning mellem private lægeklinikker og egentlige hospitaler. </P>  \r\n\r\n<P>Det kan ikke afvises, at et sådant afgrænsningsproblem vil kunne </P>  \r\n\r\n<P>opstå i særlige tilfælde. Det er imidlertid forslagsstillernes </P>  \r\n\r\n<P>opfattelse, at en meget præcis afgrænsning kan formuleres under </P>  \r\n\r\n<P>beslutningsforslagets og det senere lovforslags behandling i </P>  \r\n\r\n<P>Folketinget, ligesom eventuelle enkelte vanskelige grænsetilfælde </P>  \r\n\r\n<P>ikke er tilstrækkelig begrundelse for at undlade at gennemføre et </P>  \r\n\r\n<P>forbud imod private betalingshospitaler. </P>  \r\n\r\n<P>Som angivet i beslutningsforslagets tekst skal lovforslaget have </P>  \r\n\r\n<P>virkning fra beslutningsforslagets fremsættelsesdato. Hensigten </P>  \r\n\r\n<P>hermed er at sikre, at aktuelle planer om etablering af </P>  \r\n\r\n<P>betalingshospitaler i Borup og Ebeltoft vil blive omfattet af </P>  \r\n\r\n<P>forbudet. </P>  \r\n\r\n<P>Forbudet mod private betalingshospitaler skal have virkning, uanset </P>  \r\n\r\n<P>om patientkredsen er danske eller udenlandske statsborgere. </P>  \r\n\r\n<P>Selv om et privat betalingshospital etableres med henblik på at </P>  \r\n\r\n<P>betjene alene udenlandske statsborgere, vil der ingen mulighed </P>  \r\n\r\n<P>være for at hindre, at hospitalet ikke også kommer til at betjene </P>  \r\n\r\n<P>danske statsborgere. </P>  \r\n\r\n<P>Forslagsstillernes indvendinger imod private betalingshospitaler kan </P>  \r\n\r\n<P>resumeres i følgende 3 hovedpunkter: </P>  \r\n\r\n<P>1. Private betalingshospitaler vil skabe stor ulighed i </P>  \r\n\r\n<P>behandlingsmulighederne afhængig af patienternes indkomst- og </P>  \r\n\r\n<P>formueforhold. </P>  \r\n\r\n<P>2. Den dygtigste lægelige ekspertise og det bedste sundhedspersonale </P>  \r\n\r\n<P>vil i stor udstrækning blive trukket bort fra de offentlige </P>  \r\n\r\n<P>sygehuse, altså en kvalitetsforringelse af behandlingstilbudene </P>  \r\n\r\n<P>for den almindelige borger. </P>  \r\n\r\n<P>3. Etablering af blot eet betalingshospital vil kombineret med </P>  \r\n\r\n<P>regeringens økonomiske politik uundgåeligt bane vej for den </P>  \r\n\r\n<P>gradvis privatisering af sygehusvæsenet med de uhyggelige </P>  \r\n\r\n<P>konsekvenser, dette vil have for vort samlede sundhedsvæsen. </P>  \r\n\r\n<P>Sporene fra USA og Storbritannien burde skræmme. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00010"
        },
        {
            "displayName": "Entydig dokumentidentifikation",
            "displayValue": "CL004390"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}