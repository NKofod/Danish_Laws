{
    "id": 108191,
    "title": "1985 BTL 181   BETÆNKNING OVER FORSLAG TIL LOV OM ÆNDRING AF LIGNINGSLOVEN OG   KILDESKATTELOVEN (BEGRÆNSNING AF FRADRAGSRET FOR LØNMODTAGERUDGIFTER OG VISSE   KONSEKVENSÆNDRINGER SOM FØLGE AF SKATTEREFORMEN)    NR L 181 1985-86, 1. SAMLING BLAD NR 651 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 181",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 181 </P>  \r\n\r\n<P></P>  \r\n\r\n<P>Betænkning over Forslag til lov om ændring af ligningsloven og  \r\n\r\n kildeskatteloven (Begrænsning af fradragsret for lønmodtagerudgifter og visse  \r\n\r\n konsekvensændringer som følge af skattereformen) <BR>  \r\n\r\n Nr L 181 1985-86, 1. samling Blad nr 651 </P>  \r\n\r\n<P></P>  \r\n\r\n<P>Afgivet af skatte- og afgiftsudvalget </P>  \r\n\r\n<P></P>  \r\n\r\n<P>Afgivet: 19860314 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til ministeren for skatter og afgifter, som </P>  \r\n\r\n<P>denne har besvaret i samråd. </P>  \r\n\r\n<P>Udvalget har endvidere modtaget mundtlige og/ eller skriftlige </P>  \r\n\r\n<P>henvendelser fra: </P>  \r\n\r\n<P>Centralforeningen for Danske Assurandører, </P>  \r\n\r\n<P>Danske Forsikringsfunktionærers Landsforening, </P>  \r\n\r\n<P>F. L. Smidth &amp; Co. og </P>  \r\n\r\n<P>Pædagogisk Medhjælper Forbund. </P>  \r\n\r\n<P>Der er af ministeren for skatter og afgifter stillet ændringsforslag, </P>  \r\n\r\n<P>hvorom henvises til de ledsagende bemærkninger. </P>  \r\n\r\n<P>Herefter indstiller et flertal (socialdemokratiets, det konservative </P>  \r\n\r\n<P>folkepartis, venstres, det radikale venstres, </P>  \r\n\r\n<P>centrum-demokraternes og kristeligt folkepartis medlemmer af </P>  \r\n\r\n<P>udvalget) lovforslaget til vedtagelse med de af ministeren for </P>  \r\n\r\n<P>skatter og afgifter stillede ændringsforslag. </P>  \r\n\r\n<P>Et mindretal (socialistisk folkepartis medlemmer af udvalget) kan </P>  \r\n\r\n<P>ikke medvirke til lovforslagets vedtagelse. </P>  \r\n\r\n<P>Socialistisk folkeparti betragter lovforslaget i nøje sammenhæng med </P>  \r\n\r\n<P>forslag til lov om indkomstskat og formueskat for personer m.v. </P>  \r\n\r\n<P>(personskatteloven) (L 106). SF er ikke tilhænger af, at man kun </P>  \r\n\r\n<P>begrænser fradragsværdien for lønmodtagere, mens virksomheders </P>  \r\n\r\n<P>fradrag ikke begrænses. SF forudser, at fradragsbegrænsningen for </P>  \r\n\r\n<P>lønmodtagere vil medføre, at en stor gruppe lønmodtagere vil søge </P>  \r\n\r\n<P>at opnå status som erhvervsvirksomhed for at bevare fradragsretten </P>  \r\n\r\n<P>og fradragsværdien. Lovforslaget forsøger at rette en smule op på </P>  \r\n\r\n<P>disse skævheder, hvorfor SF ikke vil stemme imod lovforslaget. </P>  \r\n\r\n<P>Et andet mindretal (fremskridtspartiets medlem af udvalget) </P>  \r\n\r\n<P>indstiller lovforslaget til forkastelse ved 3. behandling, men kan </P>  \r\n\r\n<P>dog stemme for de af ministeren for skatter og afgifter stillede </P>  \r\n\r\n<P>ændringsforslag. </P>  \r\n\r\n<P>ÆNDRINGSFORSLAG </P>  \r\n\r\n<P>Af </P>  \r\n\r\n<P>ministeren for skatter og afgifter, tiltrådt af et flertal (udvalget </P>  \r\n\r\n<P>med undtagelse af SF): </P>  \r\n\r\n<P>Til § 1 </P>  \r\n\r\n<P>1) Efter nr. 4 indsættes som nyt nummer: </P>  \r\n\r\n<P>&#187;01. § 15 G, stk. 3, ophæves, og i stedet indsættes som nyt stk. 3 og  \r\n\r\n</P>  \r\n\r\n<P>stk. 4: </P>  \r\n\r\n<P>&#187;Stk. 3. Hvis lejeværdien for skattepligtige omfattet af stk. 1 er  \r\n\r\n</P>  \r\n\r\n<P>steget med mere end 3.500 kr. i forhold til lejeværdien for det </P>  \r\n\r\n<P>forudgående indkomstår, nedsættes lejeværdien med det overskydende </P>  \r\n\r\n<P>beløb. Nedsættelse kan dog højst ske til et beløb svarende til </P>  \r\n\r\n<P>lejeværdien for det forudgående indkomstår forhøjet med 20 pct. </P>  \r\n\r\n<P>Stk. 4. Hvis lejeværdien for skattepligtige omfattet af stk. 2 er </P>  \r\n\r\n<P>steget med mere end 1.000 kr. i forhold til lejeværdien for det </P>  \r\n\r\n<P>forudgående indkomstår, nedsættes lejeværdien med det overskydende </P>  \r\n\r\n<P>beløb. Nedsættelse kan dog højst ske til et beløb svarende til </P>  \r\n\r\n<P>lejeværdien for det forudgående indkomstår forhøjet med 20 pct. og </P>  \r\n\r\n<P>nedsat med 2.500 kr.&#171; </P>  \r\n\r\n<P>Stk. 4 bliver herefter stk. 5.' </P>  \r\n\r\n<P>Til § 3 </P>  \r\n\r\n<P>2) Som nyt stykke indsættes: </P>  \r\n\r\n<P>&#187;Stk. 2. § 1, nr. 01, har dog virkning fra og med indkomståret  \r\n\r\n 1985.&#171; </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Ændringsforslagets sigte er en præcisering af reglerne i </P>  \r\n\r\n<P>ligningslovens § 15 G, stk. 3, om, hvorledes stigningen i </P>  \r\n\r\n<P>lejeværdien fra et år til det følgende skal begrænses i </P>  \r\n\r\n<P>overensstemmelse med skattereformaftalen, når det drejer sig om </P>  \r\n\r\n<P>personer, der er fyldt 67 år. </P>  \r\n\r\n<P>Reformaftalen er på dette område udmøntet i lov nr. 494 af 27. </P>  \r\n\r\n<P>november 1985. Lovændringen er omtalt i Folketingstidende 1985/ </P>  \r\n\r\n<P>86, sp. 75, 532, 2010 og 2351. </P>  \r\n\r\n<P>Efter lovændringen har ligningslovens § 15 G, stk. 3, følgende </P>  \r\n\r\n<P>ordlyd: </P>  \r\n\r\n<P>&#187;Stk. 3. Den lejeværdi, der er beregnet efter stk. 1, skal nedsættes  \r\n\r\n</P>  \r\n\r\n<P>i det omfang, den overstiger lejeværdien for det forudgående </P>  \r\n\r\n<P>indkomstår med mere end 3.500 kr. Den lejeværdi, der er beregnet </P>  \r\n\r\n<P>for de i stk. 2 nævnte skattepligtige, skal nedsættes i det </P>  \r\n\r\n<P>omfang, den overstiger lejeværdien for det forudgående indkomstår </P>  \r\n\r\n<P>med mere end 1.000 kr. Dog kan nedsættelse efter 1. eller 2. pkt. </P>  \r\n\r\n<P>kun ske i det omfang, lejeværdien efter stk. 1 og stk. 2 </P>  \r\n\r\n<P>overstiger det forudgående indkomstårs lejeværdi med mere end 20 </P>  \r\n\r\n<P>pct.&#171; </P>  \r\n\r\n<P>For personer, der er fyldt 67 år, skal lejeværdien herefter højst </P>  \r\n\r\n<P>kunne stige med 1.000 kr. eller dog 20 pct. i forhold til det </P>  \r\n\r\n<P>tidligere års lejeværdi. </P>  \r\n\r\n<P>Til og med indkomståret 1984 kunne lejeværdien for personer, der er </P>  \r\n\r\n<P>fyldt 67 år, højst stige med 3.500 kr. fra det ene år til det </P>  \r\n\r\n<P>andet. Dog kunne lejeværdien altid blive 20 pct. højere end året </P>  \r\n\r\n<P>før. Disse regler betød, at hvis lejeværdien i det forudgående år </P>  \r\n\r\n<P>var 17.500 kr. eller derunder, blev stigningen begrænset til 3.500 </P>  \r\n\r\n<P>kr. Var lejeværdien året før derimod over 17.500 kr., blev </P>  \r\n\r\n<P>stigningen begrænset til 20 pct. af lejeværdien i det forudgående </P>  \r\n\r\n<P>år. For personer over 67 år svarede en lejeværdi på 17.500 kr. i </P>  \r\n\r\n<P>1984 til en ejendomsværdi på ca. 907.000 kr., forudsat at </P>  \r\n\r\n<P>begrænsningsreglen ikke førte til nedsættelse af 1984-lejeværdien. </P>  \r\n\r\n<P>Denne begrænsningsregel blev ved den nævnte lovændring udbygget med </P>  \r\n\r\n<P>virkning fra og med indkomståret 1985. Herefter kan lejeværdien </P>  \r\n\r\n<P>for personer over 67 år højst stige med 1.000 kr. fra det ene år </P>  \r\n\r\n<P>til det andet. Dog kan lejeværdien som hidtil altid blive 20 pct. </P>  \r\n\r\n<P>højere end året før. Herefter er overgrænsen for lejeværdiens </P>  \r\n\r\n<P>stigning nedsat fra 3.500 kr. til 1.000 kr., når lejeværdien for </P>  \r\n\r\n<P>det forudgående år er 5.000 kr. eller derunder. For personer over </P>  \r\n\r\n<P>67 år svarer en lejeværdi i 1984 på 5.000 kr. til en ejendomsværdi </P>  \r\n\r\n<P>på ca. 417.000 kr., når begrænsningsreglen ikke nedsætter </P>  \r\n\r\n<P>1984-lejeværdien. Er lejeværdien i det forudgående år mellem 5.000 </P>  \r\n\r\n<P>kr. og 17.500 kr., medfører lovændringen, at overgrænsen for </P>  \r\n\r\n<P>stigningen i lejeværdien nedsættes fra 3.500 kr. til 20 pct. af </P>  \r\n\r\n<P>det forudgående års lejeværdi, det vil sige et beløb, der ligger </P>  \r\n\r\n<P>mellem 1.000 kr. og 3.500 kr. </P>  \r\n\r\n<P>Hvis det forudgående års lejeværdi er over 17.500 kr., bliver den </P>  \r\n\r\n<P>maksimale stigning i lejeværdien efter lovændringen 20 pct. </P>  \r\n\r\n<P>ligesom efter de tidligere gældende regler. </P>  \r\n\r\n<P>Den tekniske udformning af ændringsloven har imidlertid i forbindelse </P>  \r\n\r\n<P>med de nu konstaterede kraftige stigninger i ejendomsværdierne </P>  \r\n\r\n<P>bevirket, at intentionerne bag skattereformen ikke ganske er </P>  \r\n\r\n<P>blevet opfyldt. </P>  \r\n\r\n<P>Det foreslås derfor, at begrænsningsreglen for personer, der er fyldt </P>  \r\n\r\n<P>67 år, ændres således, at den maksimale stigning fra det ene år </P>  \r\n\r\n<P>til det andet nedsættes fra 3.500 kr. til 1.000 kr. for alle de </P>  \r\n\r\n<P>husejere, hvis lejeværdi før ændringslovens gennemførelse højst </P>  \r\n\r\n<P>kunne stige med 3.500 kr. Den nu foreslåede 1.000 kr.s grænse </P>  \r\n\r\n<P>omfatter således alle personer, hvis lejeværdi for det forudgående </P>  \r\n\r\n<P>år ikke overstiger 17.500 kr. </P>  \r\n\r\n<P>Er lejeværdien for det forudgående år over 17.500 kr., skal den </P>  \r\n\r\n<P>hidtidige overgrænse for lejeværdiens stigning på 20 pct. af </P>  \r\n\r\n<P>lejeværdien året før efter ændringsforslaget nedsættes med et fast </P>  \r\n\r\n<P>fradrag på 2.500 kr. Dette fradrag er fastsat således, at </P>  \r\n\r\n<P>overgrænsen for stigningen i lejeværdien bliver 1.000 kr., når </P>  \r\n\r\n<P>lejeværdien for det forudgående år netop er 17.500 kr. Uden dette </P>  \r\n\r\n<P>fradrag ville overgrænsen for lejeværdiens stigning blive forhøjet </P>  \r\n\r\n<P>fra 1.000 kr. til 3.500 kr., når lejeværdien for det forudgående </P>  \r\n\r\n<P>år går op fra 17.500 kr. til 17.501 kr. </P>  \r\n\r\n<P>For at lette forståelsen har man foreslået reglen i § 15 G, stk. 3, </P>  \r\n\r\n<P>opdelt i to stykker, således at de særlige regler for 67-årige er </P>  \r\n\r\n<P>samlet i et nyt stk. 4. </P>  \r\n\r\n<P>Virkningerne af den ny begrænsningsregel er i øvrigt belyst i </P>  \r\n\r\n<P>følgende oversigt ved hjælp af nogle eksempler på beregning af </P>  \r\n\r\n<P>lejeværdi i 1984 og 1985 for personer, der er fyldt 67 år. </P>  \r\n\r\n<P>Eksemplerne omfatter ejerboliger med lejeværdi af forskellig </P>  \r\n\r\n<P>størrelse, og det er i alle eksemplerne forudsat, at den </P>  \r\n\r\n<P>ejendomsværdi, hvoraf lejeværdien beregnes i 1985, er 30 pct. </P>  \r\n\r\n<P>højere end i 1984. </P>  \r\n\r\n<P>Den omtalte ændring skal have virkning fra og med indkomståret 1985, </P>  \r\n\r\n<P>således at stigningen i 1985-lejeværdien i forhold til </P>  \r\n\r\n<P>1984-lejeværdien begrænses. </P>  \r\n\r\n<P>Provenutabet herved for indkomståret 1985 skønnes til ca. 5 mill. kr. </P>  \r\n\r\n<P>i forhold til gældende lovgivning fordelt nogenlunde ligeligt </P>  \r\n\r\n<P>mellem stat og kommune. Skønnet er behæftet med nogen usikkerhed. </P>  \r\n\r\n<P><IMG SRC=\"/image.aspx?id=108191&img=CL5926_1.gif\" align=middle width=235 height=85 border=no alt=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"></P>  \r\n\r\n<P>Hagen Hagensen (KF) nfmd. Collet (KF) Stetter (KF) Fogh </P>  \r\n\r\n<P>Rasmussen (V) Skrumsager Skau (V) Bente Juncker (CD) Ove </P>  \r\n\r\n<P>Jensen (FP) Arne Bjerregaard (KrF) Jytte Hilden (S) Poul </P>  \r\n\r\n<P>Nielson (S) Lohmann (S) Lykketoft (S) Stavad (S) fmd. </P>  \r\n\r\n<P>Tastesen (S) Rahbæk Møller (SF) Thoft (SF) Bernhard </P>  \r\n\r\n<P>Baunsgaard (RV) </P>  \r\n\r\n<P>Partierne VS og FD havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00181"
        },
        {
            "displayName": "Entydig dokumentidentifikation",
            "displayValue": "CL005926"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "181"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}