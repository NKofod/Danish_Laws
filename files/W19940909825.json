{
    "id": 40189,
    "title": "Partistøttenævnets brev til en lokalliste om udbetaling af partistøtte ",
    "documentTypeId": "240",
    "isSagsforlobPeriodValid": false,
    "shortName": "KEN nr 9098 af 14/02/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Uberettiget udbetaling af partistøtte på grundlag af en  \r\n\r\n ufyldestgørende erklæring til en lokalliste, som ikke havde anvendt de  \r\n\r\n tilskudsbeløb, der var udbetalt i de foregående år. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Partistøttenævnets brev til en lokalliste om  \r\n\r\n udbetaling af partistøtte </H1>  \r\n\r\n<P></P>  \r\n\r\n<P>Partistøttenævnets brev til en lokalliste v/kassereren. </P>  \r\n\r\n<P>I anledning af en henvendelse fra Dem til Indenrigsministeriet vedrørende  \r\n\r\n nogle uafklarede spørgsmål omkring X-Listen har Indenrigsministeriet ved brev  \r\n\r\n af 23. september 1993 oversendt sagen til afgørelse i Partistøttenævnet.  \r\n\r\n Indenrigsministeriet har under henvisning til tidligere brevveksling, senest  \r\n\r\n Deres brev af 18. august 1993, betragtet Deres anmodning i dette brev om, at  \r\n\r\n Indenrigsministeriet meddeler byrådet, at støttebeløbet for 1993 skal  \r\n\r\n udbetales til X-Listen på samme måde, som det er sket i de forudgående år,  \r\n\r\n som en klage over, at kommunen ikke har udbetalt støttebeløbet for 1993 til  \r\n\r\n X-Listen. </P>  \r\n\r\n<P>Det fremgår af sagen, at kandidatlisten X-Listen opstillede ved  \r\n\r\n kommunalvalget den 21. november 1989 og opnåede 428 stemmer, hvilket  \r\n\r\n resulterede i, at kandidatlisten fik indvalgt et medlem i byrådet. </P>  \r\n\r\n<P>Den 12. januar 1993 meddelte borgmesteren i byrådet, at han sammen med et  \r\n\r\n andet byrådsmedlem og NN fra X-Listen for resten af valgperioden ville danne  \r\n\r\n en gruppe med navnet &#187;Y-Listen&#171;. </P>  \r\n\r\n<P>I brev af 23. april 1993 hr De på vegne af X-Listen anmodet  \r\n\r\n Indenrigsministeriet om at besvare følgende spørgsmål: </P>  \r\n\r\n<P>1. Er X-Listen berettiget til at overdrage sin formue - herunder de  \r\n\r\n opsparede tilskudsmidler - til Y-listen eller til een eller flere af de  \r\n\r\n øvrige partiorganisationer og kandidatlister i kommunen? </P>  \r\n\r\n<P>2. Hvilken personkreds er i bekræftende fald berettiget til at træffe en  \r\n\r\n sådan afgørelse? </P>  \r\n\r\n<P>3. Hvorledes skal der forholdes med de af X-Listen opsparede  \r\n\r\n tilskudsmidler, såfremt listen opløses eller ikke ønsker selv at anvende  \r\n\r\n midlerne i forbindelse med politisk arbejde i kommunen og ikke lovligt kan  \r\n\r\n overdrage disse, jf. spørgsmål 1 og 2. </P>  \r\n\r\n<P>Det fremgår endvidere af Deres brev, at X-Listen har modtaget tilskud  \r\n\r\n efter partistøtteloven for årene 1990, 1991 og 1992. Tilskuddene er ikke  \r\n\r\n løbende blevet anvendt til politisk arbejde, men opsparet med henblik på  \r\n\r\n senere anvendelse. I de erklæringer om anvendelse af økonomisk støtte til  \r\n\r\n politisk arbejde, der er afgivet for årene 1990 og 1991, har De som kasserer  \r\n\r\n for X-Listen erklæret følgende: </P>  \r\n\r\n<P>&#187;at støttebeløbet er indgået på kandidatlistens girokonto, at  \r\n\r\n girobeholdningen indgår i kandidatlistens formue pr. 31. december 199x, </P>  \r\n\r\n<P>at kandidatlistens midler udelukkende kan anvendes til politisk arbejde i  \r\n\r\n kommunen, </P>  \r\n\r\n<P>at et sådant politisk arbejde pågår, idet listen har indvalgt et medlem af  \r\n\r\n byrådet, nemlig udvalgsformanden, og at dette politiske arbejde agtes  \r\n\r\n videreført.&#171; </P>  \r\n\r\n<P>Byrået har i brev af 24. juni 1993 til Indenrigsministeriet bl.a. oplyst:  \r\n\r\n</P>  \r\n\r\n<P>Der er ikke udbetalt støtte for 1993 efter aftale med NN, idet NN har  \r\n\r\n meddelt, at den økonomiske støtte fremover skal udbetales til YN i stedet for  \r\n\r\n til Dem. YN var kandidat på X-Listen ved kommunalvalget i 1989 og er stadig  \r\n\r\n med i det politiske arbejde omkring X-Listen. NN har imidlertid ikke meddelt,  \r\n\r\n at X-Listen er opløst. </P>  \r\n\r\n<P>NN har endelig den 14. april 1993 fremsendt erklæring om støttebeløbets  \r\n\r\n anvendelse for 1992. Der er tale om en standarderklæring, hvor listens navn,  \r\n\r\n dato og underskrift er indføjet i håndskrift. Erklæringen har følgende  \r\n\r\n ordlyd: </P>  \r\n\r\n<P> <B>&#187;Erklæring om anvendelse af økonomisk støtte til politisk  \r\n\r\n arbejde</B>  </P>  \r\n\r\n<P>Det erklæres hermed, at det udbetalte støttebeløb fra kommunen for året  \r\n\r\n 1992 til kandidatliste X-LISTEN </P>  \r\n\r\n<P>er anvendt til politisk arbejde i kommunen. </P>  \r\n\r\n<P>Dette arbejde agtes videreført. </P>  \r\n\r\n<P>Ovenstående oplysninger afgives under strafansvar efter borgerlig  \r\n\r\n straffelovs § 163. </P>  \r\n\r\n<P>Undertegnede underskriver som </P>  \r\n\r\n<P>repræsentant for partiorganisation/-foreningen </P>  \r\n\r\n<P>Dato: 14 april 93 Underskrift: NN&#171; </P>  \r\n\r\n<P>De har i brev af 18. august 1993 til Indenrigsministeriet knyttet en række  \r\n\r\n bemærkninger til byrådets brev af 24. juni 1993. De konstaterer bl.a., at  \r\n\r\n X-Listen efter Deres opfattelse fortsat består, idet der ikke har været  \r\n\r\n indkaldt til møde, hvor en beslutning om listens opløsning har været på  \r\n\r\n dagsordenen. Vedrørende den afgivne erklæring for 1992 bemærker De, at NN  \r\n\r\n ikke har rekvireret og heller ikke fået underretning om regnskabet for 1992  \r\n\r\n for X-Listen. Listens finansielle midler har siden listens grundlæggelse  \r\n\r\n været forvaltet af Dem og indestår på en konto, som kun De er hæveberettiget  \r\n\r\n til. De har allerede den 5. januar 1993 afgivet en erklæring fra 1992 med  \r\n\r\n samme indhold som de tidligere år. </P>  \r\n\r\n<P>Vedrørende opfyldelse af betingelsen i lovens § 10, stk. 2, om forbrug af  \r\n\r\n den modtagne støtte har De bl.a. udtalt, at det sandsynligvis er typisk for  \r\n\r\n små lokale politiske lister, at deres politiske arbejde ikke foregår jævnt,  \r\n\r\n men koncentreret i forbindelse med valgkampen op til kommunalvalgene hvert  \r\n\r\n fjerde år. En fortolkning af lovens anvendelsesbegreb som &#187;faktisk  \r\n\r\n forbrug&#171; vil derfor efter Deres opfattelse betyde, at disse lister  \r\n\r\n forskelsbehandles i forhold til de større og mere organiserede partier, der  \r\n\r\n bl.a. har faste sekretariatsudgifter og derfor let kan dokumentere  \r\n\r\n anvendelsen af det årlige støttebeløb. </P>  \r\n\r\n<P>I brev af 23. september 1993 til Partistøttenævnet har  \r\n\r\n Indenrigsministeriet som ovenfor nævnt anmodet nævnet om at træffe afgørelse  \r\n\r\n i sagen såvel vedrørende udbetaling af partistøtte for 1993 som vedrørende  \r\n\r\n spørgsmålet om, hvorledes der bør forholdes med de uforbrugte  \r\n\r\n partistøttebeløb, der er udbetalt for årene 1990 - 1992. </P>  \r\n\r\n<P>Byrådet har i brev af 29. december 1993 til Partistøttenævnet udtalt, at  \r\n\r\n kommunen ikke har modtaget erklæring fra Dem vedrørende tilskud for 1992. Da  \r\n\r\n NN imidlertid har meddelt, at De ikke repræsenterer X-Listen mere, har den  \r\n\r\n &#187;manglende erklæring&#171; ikke haft nogen betydning, idet der på  \r\n\r\n udbetalingstidspunktet var rejst tvivl om, hvem der var berettiget til at  \r\n\r\n modtage listens støttebeløb. </P>  \r\n\r\n<P>For så vidt angår Deres brev af 18. august 1993 til byrådet henholder  \r\n\r\n byrådet sig til de kendte forhold, herunder at NN opstillede på Y-listen ved  \r\n\r\n kommunalvalget den 16. november 1993, samt at X-Listen ikke opstillede. På  \r\n\r\n denne baggrund finder byrådet det ikke muligt at se, hvorledes den opsamlede  \r\n\r\n partistøtte på X-Listen skal kunne anvendes til politisk arbejde for listen i  \r\n\r\n henhold til partistøtteloven. </P>  \r\n\r\n<P>I denne anledning skal Partistøttenævnet udtale følgende: </P>  \r\n\r\n<P>I medfør af partistøttelovens § 11, stk. 2, jf. § 10, stk. 2, er det en  \r\n\r\n betingelse for udbetaling af tilskud, at tilskudsmodtageren hvert år inden  \r\n\r\n den 1. marts indsender en erklæring til kommunalbestyrelsen om, at  \r\n\r\n tilskudsbeløbet for det foregående kalenderår er anvendt til politisk arbejde  \r\n\r\n i kommunen, samt at dette agtes videreført. Der henvises herved til  \r\n\r\n lovbemærkningerne til § 1, sidste afsnit, hvoraf følgende fremgår: </P>  \r\n\r\n<P>&#187;Støttebeløbet kan dog ikke (alene) anvendes i valgkampen forud for  \r\n\r\n næste valg. Det årligt udbetalte støttebeløb skal anvendes inden for det år,  \r\n\r\n det udbetales, og kan ikke hensættes til en særlig &#187;valgfond&#171; eller  \r\n\r\n lignende.' </P>  \r\n\r\n<P>Da X-Listen ikke har anvendt de tilskudsbeløb, der er udbetalt i de  \r\n\r\n foregående år, jf. de afgivne erklæringer, har kandidatlisten ikke været  \r\n\r\n berettiget til at få udbetalt partistøtte, jf. partistøttelovens § 11, stk.  \r\n\r\n 2, jf. § 10, stk. 2. Kandidatlisten er heller ikke berettiget til at modtage  \r\n\r\n tilskud for 1993. </P>  \r\n\r\n<P>For så vidt angår den allerede udbetalte støtte skal Partistøttenævnet  \r\n\r\n udtale, at nævnet ikke har kompetence til at træffe afgørelse herom, men må  \r\n\r\n henvise til, at spørgsmålet henhører under domstolene. </P>  \r\n\r\n<P>Partistøttenævnet skal dog vejledende udtale, at det er nævnets  \r\n\r\n opfattelse, at det følger af de almindelige formueretlige regler, at den, der  \r\n\r\n har betalt et beløb, som ikke skyldes, i almindelighed har krav på  \r\n\r\n tilbagebetaling af det (for meget) betalte beløb (condictio indebiti),  \r\n\r\n medmindre tilbagebetaling under de foreliggende omstændigheder ville være  \r\n\r\n urimelig eller særlig byrdefuld for den, der har modtaget beløbet. </P>  \r\n\r\n<P>Det er Partistøttenævnets opfattelse, at det ikke kan antages, at et krav  \r\n\r\n om tilbagebetaling vil være urimelig eller særlig byrdefuld for X-Listen,  \r\n\r\n idet pengene står på en konto. </P>  \r\n\r\n<P>Hvilke krav, der kan stilles til en erklæring, for at denne kan anses for  \r\n\r\n at være fyldestgørende, er belyst i indenrigsministerens bsvarelse af 1.  \r\n\r\n december 1986 af spørgsmål 3 fra Folketingets udvalg for forretningsordenen.  \r\n\r\n I besvarelsen udtales bl.a. følgende: </P>  \r\n\r\n<P>&#187;Bestemmelserne i lovforslagets § 7, stk. 2, og § 10, stk. 2, om  \r\n\r\n afgivelse af fyldestgørende erklæring giver ikke de tilskudsadministrerende  \r\n\r\n myndigheder en almindelig adgang til at forlange dokumentation for afholdte  \r\n\r\n udgifter, kræve indsigt i partiernes regnskaber eller forlange nærmere  \r\n\r\n oplysninger om hidtidige og påtænkte aktiviteter mv. Kun i de tilfælde, hvor  \r\n\r\n der for den tilskudsadministrerende myndighed foreligger oplysninger, som  \r\n\r\n giver grund til at antage, at det pågældende parti/den pågældende  \r\n\r\n kandidatliste ikke i et omfag, der svarer til støttebeløbet, udfører løbende  \r\n\r\n politisk arbejde her i landet, henholdsvis i amtskommunen eller i kommunen,  \r\n\r\n vil de tilskudsadministrerende myndigheder kunne kræve yderligere oplysninger  \r\n\r\n for at anse en erklæring for at være fyldestgørende. I sådanne tilfælde vil  \r\n\r\n tilskudsudbetalingen kunne udsættes, indtil en &#187;fyldestgørende  \r\n\r\n erklæring&#171; foreligger. Hvis en fyldestgørende erklæring ikke  \r\n\r\n tilvejebringes, må tilskudsudbetalingen bortfalde.' </P>  \r\n\r\n<P>Partistøttenævnet finder, at byrådet har udbetalt partistøtte på grundlag  \r\n\r\n af en erklæring, der ikke er fyldestgørende. Der henvises til, at det af  \r\n\r\n erklæringen bl.a. fremgår: </P>  \r\n\r\n<P>&#187;at støttebeløbet er indgået på kandidatlistens girokonto, og at  \r\n\r\n girobeholdningen indgår i kandidatlistens formue pr. 31. december 1991&#171;.  \r\n\r\n</P>  \r\n\r\n<P>Endelig skal Partistøttenævnet henlede byrådets opmærksomhed på, at NN ved  \r\n\r\n erklæring af 14. april 1993 har erklæret, at støttebeløbet for 1992 er  \r\n\r\n anvendt uagtet, at beløbet ikke er anvendt, men henstår på en konto. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Afgørelsen er optaget i Ministerialtidende 1994 hæfte 38, side 1595 (Nr.  \r\n\r\n 149) </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19940909825"
        },
        {
            "displayName": "Entydig dokumentidentifikation",
            "displayValue": "CA008127"
        },
        {
            "displayName": "Dato for indlæggelse",
            "displayValue": "18/12/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9098"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "14/02/1994"
        },
        {
            "displayName": "Administrerende myndighed",
            "displayValue": "Partistøttenævnet"
        },
        {
            "displayName": "Ressortministeriets journalnummer",
            "displayValue": "1. k.kt. 1993/4334-3"
        },
        {
            "displayName": "Stikord",
            "displayValue": "PARTISTØTTE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}