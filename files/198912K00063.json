{
    "id": 110069,
    "title": "1989 LSF 63   FORSLAG TIL LOV OM STØTTE TIL DANSKE INVESTERINGER I ØSTLANDENE ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 63",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 63 </P>  \r\n\r\n<P></P>  \r\n\r\n<P>Forslag til Lov om støtte til danske investeringer i Østlandene </P>  \r\n\r\n<P></P>  \r\n\r\n<P>Fremsat af udenrigsministeren (Ellemann-Jensen) </P>  \r\n\r\n<P></P>  \r\n\r\n<P>den 8. november 1989 </P>  \r\n\r\n<P></P>  \r\n\r\n<P>Vedtaget ved tredjebehandling den 14. december 1989 </P>  \r\n\r\n<P></P>  \r\n\r\n<P><a href=\"document.aspx?accn=A19890082830\"> Lov nr. 828 af 19/12/1989</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Målsætning </P>  \r\n\r\n<P>§ 1. Målet for Danmarks støtte til danske investeringer i Østlandene skal  \r\n\r\n være at bistå de reformvenlige kræfter i disse lande med at opnå øget  \r\n\r\n økonomisk vækst og erhvervsmæssig udvikling og at fremme mulighederne for et  \r\n\r\n nærmere økonomisk samarbejde mellem Danmark og Østlandene, som vil være til  \r\n\r\n gavn for det generelle Øst-Vest-forhold, og som vil kunne komme dansk  \r\n\r\n erhvervsliv og beskæftigelse til gode. </P>  \r\n\r\n<P>Investeringsfond for Østlandene </P>  \r\n\r\n<P>§ 2. Der oprettes en fond til fremme af investeringer i disse lande i  \r\n\r\n samvirke med dansk erhvervsliv. Fonden er en selvejende institution benævnt  \r\n\r\n Investeringsfonden for Østlandene. </P>  \r\n\r\n<P>Stk. 2. Der kan af statskassen ydes tilskud til fondens virksomhed. Fonden  \r\n\r\n kan endvidere modtage bidrag fra erhvervsorganisationer, enkeltvirksomheder  \r\n\r\n eller private i form af kontante tilskud eller garantikapital. </P>  \r\n\r\n<P>Stk. 3. Fonden kan yde støtte til danske investeringer i Østlandene ved  \r\n\r\n aktietegning, finansiering af undersøgelser vedrørende investeringsmuligheder  \r\n\r\n og andre igangsættelsesforanstaltninger, långivning, ydelse af garantier og  \r\n\r\n kautioner, uddannelse, rådgivning samt andre foranstaltninger, der efter  \r\n\r\n bestyrelsens skøn kan fremme fondens formål. </P>  \r\n\r\n<P>Stk. 4. Fonden ledes af en bestyrelse, hvis medlemmer for 3 år ad gangen  \r\n\r\n udnævnes af udenrigsministeren, der tillige udpeger formand og næstformand  \r\n\r\n blandt medlemmerne. Fondens daglige forretninger forestås af en direktør, der  \r\n\r\n ligeledes udnævnes af udenrigsministeren. Udgifterne ved fondens  \r\n\r\n administration udredes af fondens midler. </P>  \r\n\r\n<P>Stk. 5. De nærmere retningslinier for fondens virksomhed fastlægges i en  \r\n\r\n vedtægt, der godkendes af udenrigsministeren. </P>  \r\n\r\n<P>Garantiordning for investeringer i Østlandene </P>  \r\n\r\n<P>§ 3. Udenrigsministeren kan inden for en beløbsramme på 1 mia. kr. give  \r\n\r\n garanti til virksomheder, der er hjemmehørende i Danmark, mod tab i  \r\n\r\n forbindelse med direkte nyinvesteringer i Østlandene og hermed ligestillede  \r\n\r\n lån. </P>  \r\n\r\n<P>Stk. 2. Garanti kan kun gives mod tab, der skyldes politiske forhold såsom  \r\n\r\n nationalisering og dermed ligestillede offentlige foranstaltninger,  \r\n\r\n hindringer for overførsel af betalinger, krigshandlinger eller lignende i det  \r\n\r\n land, i hvilket investeringen er foretaget. </P>  \r\n\r\n<P>Stk. 3. For ydede garantier betales en risikopræmie, der indgår i en  \r\n\r\n garantifond, som anvendes til imødegåelse af tab. </P>  \r\n\r\n<P>§ 4. Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P>Målsætning </P>  \r\n\r\n<P>§ 1. Målet for Danmarks støtte til danske investeringer i østlandene skal  \r\n\r\n være at bistå de reformvenlige kræfter i disse lande med at opnå øget  \r\n\r\n økonomisk vækst og erhvervsmæssig udvikling, og at fremme mulighederne for et  \r\n\r\n nærmere økonomisk samarbejde mellem Danmark og østlandene, som vil være til  \r\n\r\n gavn for det generelle øst/vest-forhold, og som vil kunne komme dansk  \r\n\r\n erhvervsliv og beskæftigelse til gode. </P>  \r\n\r\n<P>Investeringsfond for Østlandene </P>  \r\n\r\n<P>§ 2. Der oprettes en fond til fremme af investeringer i disse lande i  \r\n\r\n samvirke med dansk erhvervsliv. Fonden er en selvejende institution benævnt  \r\n\r\n &#187;Investeringsfonden for Østlandene&#171;. </P>  \r\n\r\n<P>Stk. 2. Der kan af statskassen ydes tilskud til fondens virksomhed. Fonden  \r\n\r\n kan endvidere modtage bidrag fra erhvervsorganisationer, enkeltvirksomheder  \r\n\r\n eller private i form af kontante tilskud eller garantikapital. </P>  \r\n\r\n<P>Stk. 3. Fonden kan yde støtte til danske investeringer i østlandene ved  \r\n\r\n aktietegning, finansiering af undersøgelser vedrørende investeringsmuligheder  \r\n\r\n og andre igangsættelsesforanstaltninger, långivning, ydelse af garantier og  \r\n\r\n kautioner, uddannelse, rådgivning samt andre foranstaltninger, der efter  \r\n\r\n bestyrelsens skøn kan fremme fondens formål. </P>  \r\n\r\n<P>Stk. 4. Fonden ledes af en bestyrelse, hvis medlemmer for 3 år ad gangen  \r\n\r\n udnævnes af udenrigsministeren, der tillige udpeger formand og næstformand  \r\n\r\n blandt medlemmerne. Fondens daglige forretninger forestås af en direktør, der  \r\n\r\n ligeledes udnævnes af udenrigsministeren. Udgifterne ved fondens  \r\n\r\n administration udredes af fondens midler. </P>  \r\n\r\n<P>Stk. 5. De nærmere retningslinier for fondens virksomhed fastlægges i en  \r\n\r\n vedtægt, der godkendes af udenrigsministeren. </P>  \r\n\r\n<P>Garantiordning for investeringer i østlandene </P>  \r\n\r\n<P>§ 3. Udenrigsministeren kan inden for en beløbsramme på 1 mia. kr. give  \r\n\r\n garanti til virksomheder, der er hjemmehørende i Danmark, mod tab i  \r\n\r\n forbindelse med direkte nyinvesteringer i østlandene og hermed ligestillede  \r\n\r\n lån. </P>  \r\n\r\n<P>Stk. 2. Garanti kan kun gives mod tab, der skyldes politiske forhold,  \r\n\r\n såsom nationalisering og dermed ligestillede offentlige foranstaltninger,  \r\n\r\n hindringer for overførsel af betalinger, krigshandlinger eller lignende i det  \r\n\r\n land, i hvilket investeringen er foretaget. </P>  \r\n\r\n<P>Stk. 3. For ydede garantier betales en risikopræmie, der indgår i en  \r\n\r\n garantifond, som anvendes til imødegåelse af tab. </P>  \r\n\r\n<P>§ 4. Loven træder i kraft dagen efter bekendtgørelsen i Lovtidende. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Efter opfordring fra Det Verdensøkonomiske Topmøde i Paris den 14.-16.  \r\n\r\n juli 1989 har de 24 OECD-lande besluttet at yde koordineret støtte til  \r\n\r\n reformprocesserne i Polen og Ungarn. På denne baggrund ønsker regeringen at  \r\n\r\n yde en støtte på 300 mio. kr. over en 3-årig periode til østlandene med  \r\n\r\n særligt henblik på Polen og Ungarn, herunder blandt andet gennem oprettelse  \r\n\r\n af en Investeringsfond for Østlandene og etablering af en  \r\n\r\n investeringsgarantiordning, som er omfattet af nærværende lovforslag, samt  \r\n\r\n gennem anden økonomisk støtte til projekter, uddannelse og rådgivning, som  \r\n\r\n vil blive koordineret blandt de involverede ministerier. </P>  \r\n\r\n<P>Sigtet med såvel fonden som garantiordningen er at bedre  \r\n\r\n investeringsvilkårene i østlandene for danske virksomheder med det formål at  \r\n\r\n støtte de reformvenlige østlande i deres bestræbelser på at udvikle sig i  \r\n\r\n retning mod en højere grad af politisk pluralisme, respekt for  \r\n\r\n menneskerettighederne samt en mere markedspræget økonomi og at fremme dansk  \r\n\r\n erhvervslivs muligheder for at deltage i denne proces. </P>  \r\n\r\n<P>De økonomiske reformer i en række østlande kan skabe nye muligheder for på  \r\n\r\n længere sigt at forøge det hidtidige begrænsede økonomiske samarbejde med  \r\n\r\n disse nærmarkeder. </P>  \r\n\r\n<P>Lovforslaget forventes alene at medføre udgifter for staten til  \r\n\r\n tilvejebringelse af investeringsfondens kapital, hvoraf fondens  \r\n\r\n startomkostninger agtes afholdt, idet de løbende driftsudgifter på et senere  \r\n\r\n tidspunkt tænkes afholdt af de løbende indtægter. </P>  \r\n\r\n<P>Omkostningerne ved investeringsgarantiordningen forudsættes dækket af de  \r\n\r\n opkrævede risikopræmier. Det er vanskeligt på forhånd at vurdere risikoen ved  \r\n\r\n at investere i østlandene, men erfaringerne fra den i henhold til  \r\n\r\n udviklingsbistandsloven oprettede garantiordning viser, at tabene, som er  \r\n\r\n dækket af denne ordning, har været væsentlig mindre end  \r\n\r\n præmieindbetalingerne. </P>  \r\n\r\n<P>Bemærkninger til forslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Loven tager generelt sigte på at fremme danske investeringer i østlandene,  \r\n\r\n dvs. Albanien, Bulgarien, den Tyske Demokratiske Republik, Jugoslavien,  \r\n\r\n Polen, Rumænien, Sovjetunionen, Tjekkoslovakiet og Ungarn. De i loven  \r\n\r\n omhandlede investerings- og garantiordninger skal dog alene benyttes i de  \r\n\r\n lande, hvor der reelt er tale om en politisk og økonomisk reformproces. På  \r\n\r\n nuværende tidspunkt vil der blive givet prioritet til investeringer i Polen  \r\n\r\n og Ungarn. </P>  \r\n\r\n<P>Til § 2 </P>  \r\n\r\n<P>Med henblik på at fremme den økonomiske udvikling ved at lette  \r\n\r\n kapitaltilførsel og imødegå de kommercielle risici, som fortsat er væsentlige  \r\n\r\n hindringer for danske erhvervsvirksomheders etablering i østlandene, foreslås  \r\n\r\n oprettet en investeringsfond for østlandene, i det følgende kaldet IØ-fonden.  \r\n\r\n Fonden vil kunne virke dels gennem en direkte deltagelse i investeringer,  \r\n\r\n dels ved at yde garantier og lignende og derved påtage sig nogle af de  \r\n\r\n kommercielle risici. IØ-fondens formål skal først og fremmest være  \r\n\r\n igangsættende ved etablering med dansk kapital af virksomheder i østlande, og  \r\n\r\n det forudsættes, at fonden trækker sig ud af de pågældende foretagender på et  \r\n\r\n tidspunkt, når virksomhederne normalt vil have nået en vis økonomisk  \r\n\r\n stabilitet. Fonden skal virke efter forretningsmæssige principper og i nært  \r\n\r\n samarbejde med det private erhvervsliv. </P>  \r\n\r\n<P>Investeringsfonden for Østlandene vil blive etableret med  \r\n\r\n Industrialiseringsfonden for Udviklingslandene som forbillede, jf. lov om  \r\n\r\n internationalt udviklingssamarbejde § 9. </P>  \r\n\r\n<P>Ved danske investeringer forstås investeringer foretaget af virksomheder  \r\n\r\n hjemmehørende i Danmark. </P>  \r\n\r\n<P>Der er ikke i lovforslaget taget stilling til størrelsen af den kapital,  \r\n\r\n der indskydes fra statens side i IØ-fonden, idet dette vil afhænge af et skøn  \r\n\r\n over behovet for kapital til fonden på den ene side og for støtte til  \r\n\r\n projekter, uddannelse og rådgivning uden for fondens rammer på den anden  \r\n\r\n side. I første række tænkes en del af de 50 mio. kr., der er søgt bevilling  \r\n\r\n om i 1989-90, indskudt som startkapital i fonden. Senere vil fonden kunne  \r\n\r\n tilføres yderligere midler fra den samlede ramme på 300 mio. kr., som af  \r\n\r\n regeringen tænkes afsat til støtte for østlandene. Beløbet vil blive søgt  \r\n\r\n bevilget på de årlige finanslove. </P>  \r\n\r\n<P>IØ-fonden vil i forbindelse med sin virksomhed oppebære indtægter i form  \r\n\r\n af renter, udbytter, præmier m.v., som vil indgå i fondens midler. </P>  \r\n\r\n<P>Det er forudset, at private virksomheder, herunder banker og  \r\n\r\n forsikringsselskaber m.v., kan bidrage til fondens arbejdskapital. </P>  \r\n\r\n<P>Der er opregnet de væsentligste opgaver, som IØ-fonden skal varetage. I  \r\n\r\n overensstemmelse med at fondens formål er at virke igangsættende, forudsættes  \r\n\r\n det, at aktier erhvervet af fonden afhændes, når bestyrelsen af fonden  \r\n\r\n skønner, at formålet er opfyldt. Finansiering af forundersøgelser af private  \r\n\r\n investeringsprojekters rentabilitet og af igangsætning af  \r\n\r\n erhvervsvirksomheder i østlande skal efter bestyrelsens beslutning kunne  \r\n\r\n eftergives, kræves tilbagebetalt eller konverteret til andels- eller  \r\n\r\n aktiekapital i fondens besiddelse. </P>  \r\n\r\n<P>Ved sammensætningen af den foreslåede bestyrelse for IØ-fonden bør der  \r\n\r\n tilstræbes en passende repræsentation for erhvervslivet og offentlige  \r\n\r\n myndigheder. </P>  \r\n\r\n<P>Investeringsfonden for Østlandene forudses på en række praktiske områder  \r\n\r\n at indgå i et dagligt, nært samarbejde med Industrialiseringsfonden for  \r\n\r\n Udviklingslandene med henblik på at drage nytte af IFUs erfaringer. Det bør  \r\n\r\n tilstræbes at etablere et administrativt &#187;bofællesskab&#171; mellem IFU  \r\n\r\n og IØ-fonden, således at IØ-fonden vil kunne trække på IFUs erfaringer og  \r\n\r\n personelle ressourcer. Derved vil IØ-fondens driftsomkostninger kunne holdes  \r\n\r\n nede på et minimum. </P>  \r\n\r\n<P>I vedtægten vil - udover de almindelige retningslinier for IØ-fondens  \r\n\r\n administration - blive optaget nærmere bestemmelser om bestyrelsens  \r\n\r\n sammensætning og kompetence i forhold til direktøren. </P>  \r\n\r\n<P>Til § 3 </P>  \r\n\r\n<P>Uafhængigt af den i § 2 omtalte Investeringsfond for Østlandene foreslås  \r\n\r\n oprettet en investeringsgarantiordning. Investeringsgarantiordningen for  \r\n\r\n udviklingslandene, jf. lov om internationalt udviklingssamarbejde § 8 vil  \r\n\r\n blive anvendt som forbillede for ordningen. </P>  \r\n\r\n<P>Administrationen henlægges under Udenrigsministeriet. Et  \r\n\r\n investeringsgarantiudvalg med deltagelse af bl.a. Udenrigsministeriet og  \r\n\r\n Industriministeriet vil foretage vurderingen af  \r\n\r\n investeringsgarantiansøgningerne. </P>  \r\n\r\n<P>Den af Verdensbanken i 1988 etablerede investeringsgarantiordning  \r\n\r\n Multilateral Investment Guarantee Agency (MIGA) åbner mulighed for at  \r\n\r\n supplere den nationale ordning, i det omfang de pågældende østlande har  \r\n\r\n tilsluttet sig denne ordning. På nuværende tidspunkt har Ungarn ratificeret  \r\n\r\n og Polen undertegnet konventionen om MIGA. </P>  \r\n\r\n<P>Begrænsningen af lovens område til alene at omfatte direkte investeringer  \r\n\r\n og hermed ligestillede lån udelukker rene porteføljeinvesteringer. En direkte  \r\n\r\n investering er karakteriseret ved, at investor i væsentlig grad får  \r\n\r\n indflydelse på ledelsen af den virksomhed, hvori investeringen foretages.  \r\n\r\n</P>  \r\n\r\n<P>Investeringer vil f.eks. kunne ske i forbindelse med oprettelse af  \r\n\r\n datterselskaber og ikke sjældent som led i såkaldte &#187;joint  \r\n\r\n ventures&#171;, dvs. samarbejde med lokale interesser. Formen for  \r\n\r\n investeringer, der kan garanteres, bør i øvrigt bero på en konkret vurdering.  \r\n\r\n</P>  \r\n\r\n<P>Også nyinvesteringer i bestående virksomheder kan omfattes af ordningen.  \r\n\r\n Alene her i landet hjemmehørende virksomheder vil kunne opnå garanti. Også  \r\n\r\n virksomheder, der ikke er organiseret i firma- eller selskabsform, f.eks.  \r\n\r\n visse af landbrugets afsætningsorganer, bør være omfattet af  \r\n\r\n garantiordningen. Ikke blot tab af selve investeringen, men også af dennes  \r\n\r\n afkast vil kunne dækkes ved garanti. </P>  \r\n\r\n<P>Det vil være en forudsætning for ydelse af investeringsgaranti, at der kan  \r\n\r\n påvises en sammenhæng mellem investeringen og danske produktions- eller  \r\n\r\n eksportmæssige interesser. </P>  \r\n\r\n<P>Der skal i hvert enkelt tilfælde fastsættes en grænse for garantiens  \r\n\r\n løbetid, og denne bør normalt ikke overstige 15 år. </P>  \r\n\r\n<P>Ydelsen af investeringsgarantier er foreløbig holdt inden for et  \r\n\r\n rammebeløb, der foreslås fastsat til 1 mia. kr., hvilket skønnes at være  \r\n\r\n tilstrækkeligt til at dække garantibehovet i de nærmeste år. </P>  \r\n\r\n<P>Garantiordningen dækker kun tab i forbindelsemed politiske risici, medens  \r\n\r\n tab af kommercielle årsager udelukkes fra garanti. Forslaget tilsigter ikke  \r\n\r\n en udtømmende opregning af politiske risici, der kan dækkes ved garanti, men  \r\n\r\n nævner kun de mest typiske. Investor forudsættes selv at skulle bære en vis  \r\n\r\n del af tabet som selvrisiko. </P>  \r\n\r\n<P>Til imødegåelse af tab under garantiordningen vil der blive opkrævet en  \r\n\r\n risikopræmie for ydede garantier. Disse præmier vil indgå i en garantifond,  \r\n\r\n som anvendes til imødegåelse af tab. </P>  \r\n\r\n<P>Til § 4 </P>  \r\n\r\n<P>Det foreslås, at loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/01/1990"
        },
        {
            "displayName": "Accession",
            "displayValue": "198912K00063"
        },
        {
            "displayName": "Entydig dokumentidentifikation",
            "displayValue": "CL003627"
        },
        {
            "displayName": "Dato for førstegangsindlæggelse",
            "displayValue": "25/01/1990"
        },
        {
            "displayName": "Dato for indlæggelse",
            "displayValue": "25/01/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "63"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}