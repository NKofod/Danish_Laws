{
    "id": 36600,
    "title": "Personskattelovens § 19 (dødsboer) ",
    "documentTypeId": "230",
    "isSagsforlobPeriodValid": false,
    "shortName": "AFG nr 18912 af 29/11/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Redegørelse for spørgsmålet, om det vandrette skatteloft gælder ved  \r\n\r\n skatteberegningen i dødsboer. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Personskattelovens § 19 (dødsboer) </H1>  \r\n\r\n<P></P>  \r\n\r\n<BR>  \r\n\r\n<P>I skattepolitisk oversigt nr. 6 fra 1989 omtaler bladet på s. 269  \r\n\r\n spørgsmålet, om det vandrette skatteloft gælder ved skatteberegningen i  \r\n\r\n skattepligtigt dødsbo. </P>  \r\n\r\n<P>Spørgsmålet er ikke omtalt i Skatteministeriets nye vejledning i reglerne  \r\n\r\n om dødsbobeskatning fra august 1989. Det skyldes, at man ikke antog, at  \r\n\r\n spørgsmålet kunne volde problemer. </P>  \r\n\r\n<P>Udskrivningsloven regulerede reglerne om det vandrette skatteloft og  \r\n\r\n dødsboer indtil skattereformen fra 1987. </P>  \r\n\r\n<P>Kap. 1 i udskrivningsloven, der omfattede §§ 1-5, havde overskriften:  \r\n\r\n Indkomstskat for personer. Kap. 2, der omfattede §§ 6-9, havde overskriften:  \r\n\r\n Indkomstskat for dødsboer og kap. 3, der omfatttede § 10 havde overskriften:  \r\n\r\n Formueskat for personer og dødsboer. </P>  \r\n\r\n<P>Regler om det vandrette skatteloft fandtes i § 5, og det var derfor  \r\n\r\n allerede i kraft af bestemmelsens placering i lovens kapitel 1, indiskutabelt  \r\n\r\n at den ikke gjaldt dødsboer. </P>  \r\n\r\n<P>Efter skattereformen findes reglerne om skatteloft i personskatteloven i  \r\n\r\n et særligt afsnit betitlet Skatteloft . Det fremgår af skatteloftsreglernes  \r\n\r\n eget indhold (Personskattelovens § 19), at de alene omfatter fysiske personer  \r\n\r\n og ikke dødsboer. Det er nemlig en forudsætning for at anvende § 19, at  \r\n\r\n skatteyderen både er indkomstskattepligtig til stat, kommune og amtskommune.  \r\n\r\n</P>  \r\n\r\n<P>Dødsboer betaler alene indkomstskat til staten. </P>  \r\n\r\n<P>Det har ikke været hensigten i forbindelse med gennemførelsen af  \r\n\r\n skattereformen i 1987 at indføre det vandrette skatteloft for dødsboer. </P>  \r\n\r\n<P>Det ville også kunne føre til overraskende resultater, hvis det vandrette  \r\n\r\n skatteloft skulle gælde dødsboer. </P>  \r\n\r\n<P>Kort fortalt går det vandrette skatteloft ud på at sammenligne et helt års  \r\n\r\n indkomst- og formueskat med et helt års indkomst. Hvis de samlede skatter  \r\n\r\n overstiger 78 pct. af indkomsten nedsættes skatterne. </P>  \r\n\r\n<P>Et dødsbo bliver formueskattepligtigt, hvis det afsluttes efter den 31.  \r\n\r\n december i dødsåret. Formueskattepligten vedrører i givet fald hele det  \r\n\r\n pågældende dødsår. Det hænger sammen med, at  <I>afdøde</I>  ikke betaler  \r\n\r\n formueskat i dødsåret. Dødsboets indkomstskattepligt vedrører derimod i det  \r\n\r\n første år kun tiden fra dødsfaldet og indtil 31. december. En anvendelse af  \r\n\r\n skatteloftsreglerne i § 19 ville herefter føre til, at man skulle sammenligne  \r\n\r\n på den ene side indkomstskatten fra dødsfaldet og året ud tillagt et  \r\n\r\n<I>helt</I>  års formueskat med på den anden side dødsboets indkomst fra  \r\n\r\n dødsfaldet og året ud. Komponenterne i skatteloftsberegningen kommer altså  \r\n\r\n ikke til at vedrøre samme tidsrum. Det er ikke logisk og ved dødsfald sent på  \r\n\r\n året kan det føre til anvendelse af skatteloftsreglerne i tilfælde, hvor  \r\n\r\n skatteyderen aldrig i levende live har været i nærheden af skatteloftet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19891891201"
        },
        {
            "displayName": "Entydig dokumentidentifikation",
            "displayValue": "CA004535"
        },
        {
            "displayName": "Dato for indlæggelse",
            "displayValue": "28/09/2006"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18912"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "29/11/1989"
        },
        {
            "displayName": "Administrerende myndighed",
            "displayValue": "Skatteministeriet, departementet"
        },
        {
            "displayName": "Ressortministeriets journalnummer",
            "displayValue": "SKM 591-403-1214"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}