{
    "id": 106106,
    "title": "1985 BSF 146   FORSLAG TIL FOLKETINGSBESLUTNING OM ÆNDRING AF LOV OM KOMMUNEPLANLÆGNING  ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 146",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 146 </P>  \r\n\r\n<P></P>  \r\n\r\n<P>Forslag til folketingsbeslutning om ændring af lov om kommuneplanlægning  \r\n\r\n</P>  \r\n\r\n<P></P>  \r\n\r\n<P>Fremsat af Leif Hermann (SF) Ebba Strange (SF) Pelle Voigt (SF) Tove  \r\n\r\n Lindbo Larsen (S) Løvig Simonsen (S) Lone Dybkjær (RV) Estrup (RV) Anne Grete  \r\n\r\n Holmsgård (VS) Lenger (VS) </P>  \r\n\r\n<P></P>  \r\n\r\n<P>den 7. maj 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte forslag om ændring af </P>  \r\n\r\n<P>den gældende retstilstand for bevarende lokalplanlægning i lov om </P>  \r\n\r\n<P>kommuneplanlægning, jfr. lovbekendtgørelse nr. 391 af 22. juli </P>  \r\n\r\n<P>1985, i overensstemmelse med nedenstående retningslinier: </P>  \r\n\r\n<P>Kommuneplanlovens adgang til i kommuneplaner og lokalplaner at sikre </P>  \r\n\r\n<P>bevaring af ældre bymiljøer præciseres og indrettes således: </P>  \r\n\r\n<P>1. Tekstafsnit i hovedstruktur og rammedel formuleres således, at det </P>  \r\n\r\n<P>utvetydigt fremgår, at bevaringsformålet er ufravigeligt uden </P>  \r\n\r\n<P>udarbejdelse af nyt kommuneplantillæg, der ændrer såvel </P>  \r\n\r\n<P>hovedstruktur som rammedel. </P>  \r\n\r\n<P>2. Afkald på statslige myndigheders indsigelser i henhold til </P>  \r\n\r\n<P>kommuneplanlovens § 26 besluttes af ministeren. </P>  \r\n\r\n<P>3. Kommuneplanlovens § 25 ændres således, at amtsrådets/ </P>  \r\n\r\n<P>hovedstadsrådets vurdering efter § 25, stk. 1, 1. pkt., altid kan </P>  \r\n\r\n<P>påklages i henhold til kommuneplanlovens § 48, uanset at </P>  \r\n\r\n<P>formuleringer i kommuneplanen muliggør udøvelse af et kommunalt </P>  \r\n\r\n<P>skøn. </P>  \r\n\r\n<P>4. Indtil de i punkt 1-3 nævnte ændringer er gennemført, suspenderes </P>  \r\n\r\n<P>retsvirkningen af lokalplaner, der trods underliggende </P>  \r\n\r\n<P>bevaringsbestemmelser i en kommuneplan åbner adgang til sanering </P>  \r\n\r\n<P>gennem nedrivninger. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Forslaget er begrundet i den konkrete sag om den frederiksbergske </P>  \r\n\r\n<P>søfront. Nedenfor er sagen gennemgået i detaljer. </P>  \r\n\r\n<P>Den 4. juni 1984 vedtog Frederiksberg kommunalbestyrelse </P>  \r\n\r\n<P>kommuneplanen for 1980-92. I planens afsnit om hovedstruktur </P>  \r\n\r\n<P>anføres, at områder udlagt til byforbedring skal særskilt </P>  \r\n\r\n<P>planlægges. Det bemærkes, at sanering af de enkelte karreer i </P>  \r\n\r\n<P>princippet skal ske som en bevarende sanering, medmindre </P>  \r\n\r\n<P>boligudgiften efter forbedringen bliver urimelig høj (jfr. </P>  \r\n\r\n<P>kommuneplanens side 5, 2. spalte). Derudover angives i </P>  \r\n\r\n<P>kommuneplanens rammedel i det generelle afsnit om byforbedring </P>  \r\n\r\n<P>(kommuneplanen s. 19), at lokalplaner, som ikke udarbejdes med </P>  \r\n\r\n<P>henblik på umiddelbart forestående gennemførelse af byforbedring, </P>  \r\n\r\n<P>kun skal indeholde sådanne bestemmelser, som er nødvendige for at </P>  \r\n\r\n<P>bevare området som boligområde i overensstemmelse med </P>  \r\n\r\n<P>kommuneplanen. </P>  \r\n\r\n<P>Sammenfattende må dette betyde: </P>  \r\n\r\n<P>- at kommuneplanen for Frederiksberg udlægger bestemte områder til </P>  \r\n\r\n<P>bevarende sanering, hvor en byfornyelse skal igangsættes i løbet </P>  \r\n\r\n<P>af planperioden (1980-92), og at Søfronten indgår i området, der </P>  \r\n\r\n<P>tidsmæssigt indplaceres som nr. 2, </P>  \r\n\r\n<P>- at nedrivninger af beboelsesejendomme i byforbedringsområderne kun </P>  \r\n\r\n<P>er aktuelle i tilfælde af, at en bevarende sanering vil medføre en </P>  \r\n\r\n<P>urimelig høj husleje (boligudgift), </P>  \r\n\r\n<P>- at Frederiksberg kommune af hensyn til beboernes indflydelse på </P>  \r\n\r\n<P>byforbedringer ikke har fastlagt nogen bindende retningslinjer for </P>  \r\n\r\n<P>byforbedringernes kvalitetsniveau, samt </P>  \r\n\r\n<P>- at lokalplaner, der foregriber byfornyelsen, kun må indeholde </P>  \r\n\r\n<P>bestemmelser, som er nødvendige for at bevare området som </P>  \r\n\r\n<P>boligområde i overensstemmelse med kommuneplanens retningslinier. </P>  \r\n\r\n<P>Dette må fortolkes således, at lokalplaner ikke skal hindre/ </P>  \r\n\r\n<P>umuliggøre eller foregribe en senere byforbedring (f.eks. ved </P>  \r\n\r\n<P>nedrivning). </P>  \r\n\r\n<P>Forslag til lokalplan. </P>  \r\n\r\n<P>I marts 1985 udsendte Frederiksberg kommune et forslag til lokalplan </P>  \r\n\r\n<P>for et område begrænset af Vodroffsvej, Danasvej og kommunegrænsen </P>  \r\n\r\n<P>(Skt. Jørgens Sø) - i daglig tale kaldet Søfronten. På trods af, </P>  \r\n\r\n<P>at kommuneplanen som omtalt har udlagt Søfronten som </P>  \r\n\r\n<P>byforbedringsområde, indeholder forslaget ingen overvejelser om </P>  \r\n\r\n<P>bevarende sanering, men lægger derimod op til en fjernelse af </P>  \r\n\r\n<P>samtlige bygninger mellem Emiliegade og Vodroffsvej 2 A og B </P>  \r\n\r\n<P>(&#187;Lagkagehuset&#171;). Lokalplanforslaget indeholder ingen </P>  \r\n\r\n<P>argumentation eller dokumentation for, at en bevarende sanering </P>  \r\n\r\n<P>vil medføre urimelig høje byfornyelsesudgifter eller en urimelig </P>  \r\n\r\n<P>høj leje for beboerne. </P>  \r\n\r\n<P>Saneringsselskabets vurdering. </P>  \r\n\r\n<P>På opfordring fra Lejerforeningen Søfronten Syd lod Frederiksberg </P>  \r\n\r\n<P>kommune Sanerings- og Byfornyelsesselskabet af 1970 (SBS) foretage </P>  \r\n\r\n<P>en teknisk registrering af områdets bebyggelse resulterende i et </P>  \r\n\r\n<P>katalog over mulige istandsættelses- og moderniseringsarbejder. </P>  \r\n\r\n<P>Under forudsætning af, at samtlige foreslåede istandsættelses- og </P>  \r\n\r\n<P>moderniseringsarbejder gennemføres, vil de samlede </P>  \r\n\r\n<P>byfornyelsesmidler udgøre 3.400-4.800 kr./ m2 (hvor det højeste </P>  \r\n\r\n<P>beløb hidrører fra en tænkt ombygning af ungdomsboligerne på </P>  \r\n\r\n<P>Emiliegade 3 til etværelseslejligheder). </P>  \r\n\r\n<P>Beboerne har i deres kommentarer til SBS-rapporten erklæret sig enige </P>  \r\n\r\n<P>i langt hovedparten af de foreslåede arbejder: istandsættelse af </P>  \r\n\r\n<P>klimaskærm, moderne faciliteter såsom fjernvarme, bad, </P>  \r\n\r\n<P>varmtvandsforsyning m.v., hvor sådanne ikke forefindes. Derimod </P>  \r\n\r\n<P>har lejerforeningen sat spørgsmålstegn ved nogle af de foreslåede </P>  \r\n\r\n<P>indvendige arbejder. Beboernes forslag ender på denne baggrund på </P>  \r\n\r\n<P>samlede byfornyelsesomkostninger af størrelsen 3.000 kr./ m2. </P>  \r\n\r\n<P>For at give et billede af den maksimale husleje har lejerforeningen </P>  \r\n\r\n<P>beregnet lejestigningen under forudsætning af, at alle de i </P>  \r\n\r\n<P>SBS-rapporten omtalte arbejder gennemføres. Resultatet heraf er en </P>  \r\n\r\n<P>stigning i den årlige leje, efter at den særlige </P>  \r\n\r\n<P>saneringsboligsikring er aftrappet over 5 år, på 90-125 kr./ m2 </P>  \r\n\r\n<P>(ombygningen af ungdomsboliger til etværelseslejligheder dog 156 </P>  \r\n\r\n<P>kr./ m2). </P>  \r\n\r\n<P>Ovenstående skulle betyde, at huslejen med alle de forestående </P>  \r\n\r\n<P>forbedringer og efter 5 års aftrapning af den særlige </P>  \r\n\r\n<P>saneringsstøtte vil komme op på et niveau svarende til ca. 250-275 </P>  \r\n\r\n<P>kr./ m2. </P>  \r\n\r\n<P>Da beboerne som nævnt har peget på en noget billigere udformning af </P>  \r\n\r\n<P>den bevarende sanering, vil lejeniveauet blive tilsvarende lavere. </P>  \r\n\r\n<P>Økonomi i forbindelse med byfornyelse. </P>  \r\n\r\n<P>Boligministeren har på baggrund af et spørgsmål vedrørende lejeniveau </P>  \r\n\r\n<P>i forbindelse med byfornyelse oplyst: </P>  \r\n\r\n<P>- at forbedringsudgiften ved byfornyelse som hovedregel ikke bør </P>  \r\n\r\n<P>overstige 5.500 kr./ m2, svarende til 3/4 af varmebeløbet for </P>  \r\n\r\n<P>almennyttigt nybyggeri i hovedstadsområdet, </P>  \r\n\r\n<P>- at bevarende sanering generelt bør medføre en husleje, der ikke </P>  \r\n\r\n<P>overstiger 300-325 kr./ m2, og </P>  \r\n\r\n<P>- at byfornyelsesomkostningerne og lejeniveauet i beboelsesejendomme </P>  \r\n\r\n<P>med særlige kvaliteter, f.eks. særlig god beliggenhed eller </P>  \r\n\r\n<P>særlige bygningsmæssige kvaliteter, kan være højere. </P>  \r\n\r\n<P>Klagen til miljøministeren. </P>  \r\n\r\n<P>Sagen rejstes herefter over for miljøministeren som klagesag i </P>  \r\n\r\n<P>henhold til kommuneplanlovens § 48, men den afvistes af ministeren </P>  \r\n\r\n<P>med den begrundelse, at spørgsmålet om foreneligheden mellem en </P>  \r\n\r\n<P>kommuneplan og en lokalplan ikke er miljøministerens anliggende. </P>  \r\n\r\n<P>Spørgsmålet skal i henhold til kommuneplanlovens § 25 påses af </P>  \r\n\r\n<P>hovedstadsrådet, der ikke havde haft indvendinger. Miljøministeren </P>  \r\n\r\n<P>henviste desuden til, at det konkrete stridspunkt, huslejeniveauet </P>  \r\n\r\n<P>efter byforbedringsarbejdernes gennemførelse og niveauets </P>  \r\n\r\n<P>indflydelse på vurderingen af det ovenfor fremhævede generelle </P>  \r\n\r\n<P>forbehold i kommuneplanens hovedstrukturdel udelukkende beroede på </P>  \r\n\r\n<P>Frederiksberg kommunalbestyrelses skønsmæssige afgørelse. </P>  \r\n\r\n<P>Denne forståelse af kommuneplanloven synes at give grønt lys for </P>  \r\n\r\n<P>indarbejdelse af forbehold, der suverænt overlader det til </P>  \r\n\r\n<P>kommunalbestyrelsen selv at vurdere, hvorvidt en lokalplan er i </P>  \r\n\r\n<P>overensstemmelse med en kommuneplan, således som det er tilfældet </P>  \r\n\r\n<P>i den aktuelle sag. Derved forrykkes grundlaget for borgernes </P>  \r\n\r\n<P>indflydelse på kommune- og lokalplanlægningen i helt væsentlig </P>  \r\n\r\n<P>grad med den virkning, at kommuneplanlovens </P>  \r\n\r\n<P>offentlighedsbestemmelser og disses baggrund gøres illusoriske. </P>  \r\n\r\n<P>Kommuneplanloven fastsætter ingen særlige krav til kommuneplaners </P>  \r\n\r\n<P>præcision i disses teksafsnit, og såfremt den myndighed, der skal </P>  \r\n\r\n<P>påse lokalplaners forenelighed med kommuneplanen, ikke er </P>  \r\n\r\n<P>opmærksom på forholdet, vil der være risiko for, at </P>  \r\n\r\n<P>kommuneplanernes tekstafsnit efterhånden udvikler sig til rene </P>  \r\n\r\n<P>hensigtserklæringer i strid med kommuneplanlovens forudsætninger. </P>  \r\n\r\n<P>Fredningsstyrelsens rolle. </P>  \r\n\r\n<P>I medfør af kommuneplanlovens § 26 fremsatte fredningsstyrelsen </P>  \r\n\r\n<P>indsigelse mod lokalplanen. Denne indsigelse ændrede styrelsen dog </P>  \r\n\r\n<P>senere til en henstilling, idet styrelsen fandt, at gennemførelsen </P>  \r\n\r\n<P>af en bevarende sanering forudsætter kommunens aktive medvirken. </P>  \r\n\r\n<P>Det hedder videre i styrelsens skrivelse af 23. oktober 1985 til </P>  \r\n\r\n<P>Lejerforeningen Søfronten Syd: </P>  \r\n\r\n<P>&#187;Da det under de stedfundne forhandlinger ikke var lykkedes </P>  \r\n\r\n<P>fredningsstyrelsen at overbevise Frederiksberg kommune om det </P>  \r\n\r\n<P>rigtige i at bevare de pågældende bygninger i Emiliegade, har </P>  \r\n\r\n<P>styrelsen i skrivelsen af 23. september taget konsekvensen af </P>  \r\n\r\n<P>denne situation. Det har i den forbindelse spillet en rolle, at </P>  \r\n\r\n<P>den bygning, der måtte anses for at have de største </P>  \r\n\r\n<P>fredningsmæssige kvaliteter, Emiliegade 7 (De berejstes hus), ikke </P>  \r\n\r\n<P>var fundet fredningsværdig af det særlige bygningssyn.&#171; </P>  \r\n\r\n<P>Styrelsens argumentation synes at ligge væsentligt ud over </P>  \r\n\r\n<P>kommuneplanens forudsætninger og formuleringer om byforbedring og </P>  \r\n\r\n<P>bevarende sanering, hvorved styrelsens holdning i spørgsmålet om </P>  \r\n\r\n<P>anvendelse af kommuneplanlovens § 26 kommer til at indgå som </P>  \r\n\r\n<P>argument imod bevaring og forbedring, hvilket er stik imod </P>  \r\n\r\n<P>kommuneplanens ordlyd. Fredningsstyrelsens opgivelse af </P>  \r\n\r\n<P>indsigelserne efter § 26 afskærer videre en sagsbehandling i </P>  \r\n\r\n<P>miljøministeriet, dette uagtet fredningsstyrelsen stadig er af den </P>  \r\n\r\n<P>opfattelse, at en istandsættelse er økonomisk realistisk. Endelig </P>  \r\n\r\n<P>bemærkes, at styrelsens argumentation om det særlige bygningssyns </P>  \r\n\r\n<P>holdning forekommer uforståelig. </P>  \r\n\r\n<P>Bygningssynets vurdering angives som efterfølgende begrundelse for at </P>  \r\n\r\n<P>frafalde indsigelsen, men bygningssynets vurdering forelå i </P>  \r\n\r\n<P>virkeligheden forud for styrelsens indsigelse over for </P>  \r\n\r\n<P>Frederiksberg kommune. </P>  \r\n\r\n<P>At de af beslutningsforslaget omfattede ejendomme arkitektonisk og </P>  \r\n\r\n<P>bygningskulturelt er bevaringsværdige, er ikke bestridt. Ligeledes </P>  \r\n\r\n<P>har 5.000 beboere på Frederiksberg gennem protester mod den </P>  \r\n\r\n<P>vedtagne lokalplan tilkendegivet et ønske om bevaring af området i </P>  \r\n\r\n<P>dets nuværende stikkelse. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>ad punkt 1. </P>  \r\n\r\n<P>Bestemmelsen tilsigter at udelukke brede og skønsprægede </P>  \r\n\r\n<P>formuleringer i kommuneplanernes hovedstruktur og rammedelens </P>  \r\n\r\n<P>afsnit. Dermed afskæres kommunalbestyrelser fra på et senere </P>  \r\n\r\n<P>tidspunkt efter den endelige kommuneplanvedtagelse at udarbejde </P>  \r\n\r\n<P>lokalplaner, som reelt efter deres indhold strider mod </P>  \r\n\r\n<P>hovedstrukturafsnittets mere principielle </P>  \r\n\r\n<P>arealanvendelsestilkendegivelser. </P>  \r\n\r\n<P>ad punkt 2. </P>  \r\n\r\n<P>På bybevaringsområdet uden for bygningsfredningslovens anvendelse er </P>  \r\n\r\n<P>det nødvendigt, at indsigelser fra statslige myndigheder, herunder </P>  \r\n\r\n<P>især fredningsstyrelsen, udnyttes til at sikre den størst mulige </P>  \r\n\r\n<P>grad af beskyttelse over for bygningskomplekser og </P>  \r\n\r\n<P>enkeltbygninger, hvis arkitektoniske og bygningskulturelle værdi </P>  \r\n\r\n<P>gør disse bevaringsværdige. Statslige myndigheders indsigelser </P>  \r\n\r\n<P>sikres gennem forslaget en højere grad af fasthed i og med, at </P>  \r\n\r\n<P>afkald herpå besluttes af ministeren. </P>  \r\n\r\n<P>ad punkt 3. </P>  \r\n\r\n<P>Kommuneplanlovens § 48 omfatter kun retsspørgsmål. Spørgsmålet om </P>  \r\n\r\n<P>overensstemmelse mellem kommuneplan og lokalplan er et </P>  \r\n\r\n<P>kompetencespørgsmål og derfor et retligt spørgsmål, der som </P>  \r\n\r\n<P>udgangspunkt følgelig må kunne påklages. </P>  \r\n\r\n<P>Imidlertid foreskriver § 8 og § 25 i kommuneplanloven, at </P>  \r\n\r\n<P>regionplanmyndigheden påser overensstemmelse mellem de forskellige </P>  \r\n\r\n<P>plantyper, og at denne problemstilling i givet fald kan indbringes </P>  \r\n\r\n<P>som vetosager efter § 26. § 48-klager kunne derfor umiddelbart </P>  \r\n\r\n<P>synes overflødige. </P>  \r\n\r\n<P>På baggrund af den konkrete brug af kommuneplanlovens § 26 i </P>  \r\n\r\n<P>&#187;Søfrontsagen&#171; og den forståelse, der hos de relevante  \r\n\r\n myndigheder </P>  \r\n\r\n<P>lægges til grund ved bestemmelsens anvendelse, fungerer denne </P>  \r\n\r\n<P>fortolkning, der ikke har udtrykkelig hjemmel i lovens </P>  \r\n\r\n<P>forarbejder, som en afskæring af en almindelig ankeadgang og </P>  \r\n\r\n<P>dermed reelt som en næppe tilsigtet begrænsning i § 48's </P>  \r\n\r\n<P>anvendelsesområde. </P>  \r\n\r\n<P>Hertil kommer, at sammenhængen med beslutningsforslagets punkt 1 </P>  \r\n\r\n<P>(jfr. bemærkningerne herom) skaber sikkerhed for, at indsættelse </P>  \r\n\r\n<P>af skønsprægede og elastiske formuleringer i kommuneplanlovens </P>  \r\n\r\n<P>tekstafsnit ikke, hverken forudsætningsvis eller direkte, kan </P>  \r\n\r\n<P>udelukke klage efter § 48 med den begrundelse, at klagemyndigheden </P>  \r\n\r\n<P>ikke efter § 48's ordlyd kan tage stilling til skønsspørgsmål. </P>  \r\n\r\n<P>ad punkt 4. </P>  \r\n\r\n<P>Bestemmelsen indebærer, at de på Frederiksberg givne tilladelser til </P>  \r\n\r\n<P>nedrivning af ejendommene Vodroffsvej 2 C, 4 C, 6 A og 12 samt </P>  \r\n\r\n<P>Emiliegade 3, 5, 7 og 9 stilles i bero. De igangværende </P>  \r\n\r\n<P>nedrivningsarbejder af visse sidebygninger m.v. gennemføres i det </P>  \r\n\r\n<P>omfang, de ikke hindrer en gennemførelse af bevaringen af de </P>  \r\n\r\n<P>nævnte ejendommes arkitektoniske og bygningskulturelle særpræg. </P>  \r\n\r\n<P>Derudover kan det næppe udelukkes, at andre kommuner for tiden </P>  \r\n\r\n<P>befinder sig i en lignende situation. For så vidt dette </P>  \r\n\r\n<P>konstateres, har forslaget naturligvis tilsvarende gyldighed for </P>  \r\n\r\n<P>disse kommuner. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00146"
        },
        {
            "displayName": "Entydig dokumentidentifikation",
            "displayValue": "CL005745"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "146"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}