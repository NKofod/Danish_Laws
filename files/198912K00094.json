{
    "id": 110100,
    "title": "1989 LSF 94   FORSLAG TIL LOV OM NEDLÆGGELSE AF LANDSCENTRALEN FOR UNDERVISNINGSMIDLER  ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 94",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 94 </P>  \r\n\r\n<P></P>  \r\n\r\n<P>Forslag til Lov om nedlæggelse af Landscentralen for Undervisningsmidler  \r\n\r\n</P>  \r\n\r\n<P></P>  \r\n\r\n<P>Fremsat af undervisnings- og forskningsministeren (Bertel Haarder) </P>  \r\n\r\n<P></P>  \r\n\r\n<P>den 6. december 1989 </P>  \r\n\r\n<P></P>  \r\n\r\n<P>Vedtaget ved tredjebehandling den 8. februar 1990 </P>  \r\n\r\n<P></P>  \r\n\r\n<P><a href=\"document.aspx?accn=A19900014030\"> Lov nr. 140 af 07/03/1990</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Undervisnings- og forskningsministeren bemyndiges til at </P>  \r\n\r\n<P>gennemføre en plan, hvorefter Landscentralen for </P>  \r\n\r\n<P>Undervisningsmidlers virksomhed afvikles inden udgangen af 1990. </P>  \r\n\r\n<P>§ 2. Loven træder i kraft dagen efter bekendtgørelsen i Lovtidende. </P>  \r\n\r\n<P>Stk. 2. Undervisnings- og forskningsministeren kan ophæve lov nr. 419 af  \r\n\r\n 13. juni 1973 om en landscentral for undervisningsmidler. </P>  \r\n\r\n<P>Oprindeligt fremsat forslag </P>  \r\n\r\n<P>§ 1. Undervisnings- og forskningsministeren bemyndiges til at </P>  \r\n\r\n<P>gennemføre en plan, hvorefter Landscentralen for </P>  \r\n\r\n<P>Undervisningsmidlers virksomhed afvikles inden udgangen af 1990. </P>  \r\n\r\n<P>§ 2. Loven træder i kraft dagen efter bekendtgørelsen i Lovtidende. </P>  \r\n\r\n<P>Stk. 2. Undervisnings- og forskningsministeren kan ophæve lov nr. 419 af  \r\n\r\n 13. juni 1973 om en landscentral for undervisningsmidler. </P>  \r\n\r\n<P>Bemærkninger til lovforslaget </P>  \r\n\r\n<P>1. <I>Baggrunden for fremsættelse af lovforslaget </I></P>  \r\n\r\n<P>Den 21. maj 1987 henvendte Undervisnings- og Forskningsministeriet sig til  \r\n\r\n Kommunernes Landsforening og Amtsrådsforeningen i Danmark for at drøfte en  \r\n\r\n ændring af styrelsesforholdene på Landscentralen for Undervisningsmidler. Som  \r\n\r\n svar herpå fremsendte de to foreninger et fællesoplæg &#187;Omlægning af de  \r\n\r\n opgaver, der varetages af Landscentralen for Undervisningsmidler&#171;. I  \r\n\r\n oplægget foreslås, at samtlige Landscentralens opgaver løses af andre  \r\n\r\n institutioner, f.eks. Bibliotekscentralen, amtscentralerne, ORFEUS etc. </P>  \r\n\r\n<P>Herefter nedsatte KL, ARF og Undervisnings- og Forskningsministeriet i  \r\n\r\n marts 1988 en arbejdsgruppe, som analyserede Landscentralens opgaveløsninger.  \r\n\r\n På grundlag af dette arbejde samt regeringens handlingsplan for  \r\n\r\n afbureaukratisering fremsættes lovforslaget om nedlæggelse af Landscentralen.  \r\n\r\n</P>  \r\n\r\n<P>2. Den fremtidige opgaveløsning </P>  \r\n\r\n<P>Med nedlæggelse af Landscentralen er det hensigten af gennemføre en  \r\n\r\n afbureaukratisering og forenkling, således at beslutningen om - og løsningen  \r\n\r\n af - Landscentralens hidtidige opgaver foregår tættere på  \r\n\r\n undervisningsinstitutionerne. Det er desuden hensigten at omlægge  \r\n\r\n programproduktionen, så der fremover ydes støtte til producenter, der  \r\n\r\n forestår såvel produktion af undervisningsmidler som distribution og salg til  \r\n\r\n undervisningsinstitutionerne. </P>  \r\n\r\n<P>I henhold til lov nr. 419 af 13. juni 1973 om en landscentral for  \r\n\r\n undervisningsmidler skal Landscentralen løse 7 opgaver, der dog kan samles i  \r\n\r\n 4 hovedområder med hver sin opgavevaretagelse: </P>  \r\n\r\n<P>a) Registrering/katalogisering af - og information om -  \r\n\r\n undervisningsmidler - dvs. udarbejdelse af forskellige kataloger og  \r\n\r\n materialebeskrivelser. </P>  \r\n\r\n<P>I den nuværende ordning finansieres udgivelsen af kataloger og  \r\n\r\n materialebeskrivelser ved brugerbetaling, mens fremskaffelsen af det  \r\n\r\n nødvendige datagrundlag finansieres af Landscentralens bevilling. </P>  \r\n\r\n<P>Lovforslaget indebærer, at producenter af undervisningsmaterialer selv  \r\n\r\n står for fremskaffelsen af informationsmateriale i form af kataloger el.lign.  \r\n\r\n i det omfang, det er ønskeligt. </P>  \r\n\r\n<P>I samarbejde med producenterne af undervisningsmaterialer etableres en  \r\n\r\n ordning, der muliggør udarbejdelse af materialebeskrivelser. Der fastsættes  \r\n\r\n retningslinjer, hvorved der sikres en ensartet, neutral og faglig begrundet  \r\n\r\n vurdering af de undervisningsmaterialer, som producenterne lader indgå i  \r\n\r\n ordningen. Udarbejdelsen af materialebeskrivelserne finansieres af  \r\n\r\n producenterne selv. </P>  \r\n\r\n<P>Fastsættelsen af disse retningslinjer har til formål at fortsætte den  \r\n\r\n oplysningsvirksomhed vedrørende undervisningsmaterialer, som Landscentralen  \r\n\r\n hidtil har varetaget. </P>  \r\n\r\n<P>b) Distribution af bånd og lign. materialer. </P>  \r\n\r\n<P>Denne opgave består i kopiering og distribution af radio- og  \r\n\r\n TV-udsendelser samt af Landscentralens egen produktion. </P>  \r\n\r\n<P>Lovforslaget indebærer, at denne opgave overlades til amtscentralerne.  \r\n\r\n Herved flyttes beslutning om opgavevaretagelse tættere på de egentlige  \r\n\r\n brugere, jf. forslag 2.4 i Betænkning nr. 1168 af maj 1989 (Lotz  \r\n\r\n III-betænkningen). </P>  \r\n\r\n<P>c) Distribution af andre materialer til amtscentralerne. </P>  \r\n\r\n<P>Opgaven består i at udsende bøger m.v. til amtscentralernes informative  \r\n\r\n afdelinger. Denne udsendelse betales hovedsagelig af forlæggerne og  \r\n\r\n amtscentralerne - Landscentralens udgift er alene løn til een medarbejder.  \r\n\r\n</P>  \r\n\r\n<P>Lovforslaget indebærer, at opgaven fremover løses af de direkte  \r\n\r\n implicerede: producenter og amtscentraler. </P>  \r\n\r\n<P>d) Programproduktion. </P>  \r\n\r\n<P>Landscentralen har som en af sine vigtigste opgaver hjulpet med at forsyne  \r\n\r\n undervisningsinstitutionerne med undervisningsmaterialer - dvs. lyd-, video-  \r\n\r\n og edb-programmer, samt film produceret af Statens Filmcentral.  \r\n\r\n Landscentralens produktion har været et supplement til forlagenes  \r\n\r\n markedsfinansierede produktion. </P>  \r\n\r\n<P>Denne opgave foreslås bevaret gennem etablering af en tilskudspulje i  \r\n\r\n Undervisnings- og Forskningsministeriet. Bevillingen ønskes anvendt som  \r\n\r\n støtte til producenter, der tillige kan forestå salg og distribution af  \r\n\r\n programmerne. </P>  \r\n\r\n<P>Udvælgelsen af programprojekter ønskes foretaget ud fra følgende  \r\n\r\n retningslinjer: </P>  \r\n\r\n<P>1) Fastsættelse af indsatsområder. </P>  \r\n\r\n<P>2) Indkaldelse af projektforslag. </P>  \r\n\r\n<P>3) Fordeling af tilskud til projekterne. </P>  \r\n\r\n<P>I dette arbejde ønskes brugerne inddraget, f.eks. i form af de  \r\n\r\n programudvalg, som nu fungerer i Landscentralen. </P>  \r\n\r\n<P>Inden for rammerne af den bevilgede tilskudspulje er det fortsat hensigten  \r\n\r\n at yde støtte til produktioner i samarbejde med Statens Filmcentral, ligesom  \r\n\r\n bevillingen skal sikre udvikling af undervisningsmateriale på  \r\n\r\n uddannelsesområder, hvor der er erkendt et behov, som ikke vil kunne dækkes  \r\n\r\n på markedsvilkår. Desuden ønskes det internationale koordinerede arbejde, som  \r\n\r\n Landscentralen nu udfører, fortsat. </P>  \r\n\r\n<P>Hvad angår produktion af edb-programmer, ønskes der foretaget en  \r\n\r\n afgrænsning af indsatsområder i forhold til ORFEUS (amter og kommuners  \r\n\r\n edb-programorganisation). Dette tænkes foretaget i et samarbejde mellem  \r\n\r\n ministeriet, KL og ARF. Det er tanken, at ministeriet varetager udvalgte,  \r\n\r\n ressourcetunge opgaver, som kræver en central indsats, f.eks. billiggørelse  \r\n\r\n af skolernes adgang til databaser og udvikling af interaktiv video til  \r\n\r\n undervisningen. </P>  \r\n\r\n<P>Tilskudspuljen ønskes i princippet anvendt som støtte til produktion af  \r\n\r\n programmer, der sælges til undervisningsinstitutioner. Det er tanken, at der  \r\n\r\n i betingelserne for at opnå støtte vil indgå et krav om en form for  \r\n\r\n tilbagebetaling til ministeriet - ikke mindst i tilfælde, hvor produktionen  \r\n\r\n viser sig at give overskud, jf. lignende ordninger under Industriministeriet.  \r\n\r\n</P>  \r\n\r\n<P>3. De styrende organer. </P>  \r\n\r\n<P>Med den foreslåede nedlæggelse af Landscentralen og den deraf følgende  \r\n\r\n ændring i opgaveløsningerne bliver det muligt at afbureaukratisere og  \r\n\r\n forenkle beslutningsprocesserne. Som følge heraf nedlægges repræsentantskabet  \r\n\r\n og styrelsen. </P>  \r\n\r\n<P>Ved fastsættelse af de fremtidige indsatsområder er det hensigten at  \r\n\r\n inddrage brugerinteresser ved hjælp af programudvalg og ved at inddrage en  \r\n\r\n bredere kreds af interessenter, f.eks. i form af årlige møder, hvor den  \r\n\r\n eksisterende støtte evalueres, og hvor de fremtidige indsatsområder  \r\n\r\n diskuteres. </P>  \r\n\r\n<P>4. Økonomiske og personalemæssige konsekvenser. </P>  \r\n\r\n<P>Lovforslaget indebærer, at udgifterne i forbindelse med  \r\n\r\n registrering/katalogisering samt distribution af andre materialer til  \r\n\r\n amtscentralerne bortfalder. </P>  \r\n\r\n<P>Fællesudgifter til dækning af husleje, administration og drift af  \r\n\r\n Landscentralen bortfalder ligeledes ved nedlæggelsen af centralen. </P>  \r\n\r\n<P>Hovedopgaven, distribution af bånd og lign. materialer,  \r\n\r\n bloktilskudkompenseres med 1 mill. kr. </P>  \r\n\r\n<P>Tilskudspuljen til produktionsstøtte vil blive fastsat på de årlige  \r\n\r\n finanslove. Den nøvendige administration heraf skønnes at kræve 3 årsværk,  \r\n\r\n svarende til ca. 1 mill. kr., som optages på Undervisnings- og  \r\n\r\n forskningsministeriets budget. </P>  \r\n\r\n<P>Landscentralen har som statsvirksomhed et nettobevillingstal på 25,8 mill.  \r\n\r\n kr. årligt (PL niveau 1989). Nedlæggelse af Landscentralen indebærer en  \r\n\r\n nettobesparelse på 9,8 mill. kr. </P>  \r\n\r\n<P>På Landscentralen for Undervisningsmidler er ansat 5 tjenestemænd og 20  \r\n\r\n overenskomstansatte, samt et antal timelønnede. </P>  \r\n\r\n<P>I forbindelse med afviklingen vil der ske nedlæggelse af ca. 21 årsværk.  \r\n\r\n</P>  \r\n\r\n<P>Ved afskedigelse i medfør af stillingsnedlæggelser kan  \r\n\r\n tjenestemændsansatte (bortset fra tjenestemænd ansat på prøve) efter  \r\n\r\n tjenestemandslovens § 32 gøre krav på rådighedsløn. Efter udløbet af  \r\n\r\n ventepenge- eller rådighedsperioden vil tjenestemændene være berettigede til  \r\n\r\n pension, eventuelt opsat pension, afhængig af deres pensionsalder. </P>  \r\n\r\n<P>For overenskomstansatte gælder i almindelighed efter bestemmelserne i de  \r\n\r\n forskellige overenskomster funktionærlovens regler om opsigelse. I den  \r\n\r\n udstrækning, hvori der som følge af medlemskab af en pensionskasse bliver  \r\n\r\n tale om pension, vil hele udgiften påhvile vedkommende pensionskasse. Staten  \r\n\r\n yder på dette område alene en andel af de pensionsbidrag, der udbetales under  \r\n\r\n ansættelsen. </P>  \r\n\r\n<P>5. Overgangsordning </P>  \r\n\r\n<P>Nedlæggelsen af Landscentralen og evt. overflytning af opgaver kan  \r\n\r\n gennemføres i løbet af 1990 efter følgende plan: </P>  \r\n\r\n<P>a) Registrering/katalogisering af og information om undervisningsmidler.  \r\n\r\n</P>  \r\n\r\n<P>Redaktionen af nyhedskataloget samt oversigtskatalogerne, hvori indgår  \r\n\r\n materialebeskrivelserne, afsluttes i løbet af januar 1990, og kataloget  \r\n\r\n udkommer i løbet af april måned. </P>  \r\n\r\n<P>Redaktionen af båndkataloget afsluttes i april og kataloget udkommer i  \r\n\r\n august måned. </P>  \r\n\r\n<P>Opgaven vil kunne afsluttes helt i august 1990. </P>  \r\n\r\n<P>b) Distribution af bånd og lign. materialer. </P>  \r\n\r\n<P>Optagelse, kopiering og distribution sker løbende efter behov.  \r\n\r\n Abonnementsperioden strækker sig fra 1. august til 31. juli det efterfølgende  \r\n\r\n år. Distributionen kan derfor afsluttes i løbet af juli 1990. </P>  \r\n\r\n<P>c) Distribution af andre materialer til amtscentralerne. </P>  \r\n\r\n<P>Distributionen foregår løbende undtagen i juli måned. Ordningen kan ophøre  \r\n\r\n i løbet af sommeren 1990. </P>  \r\n\r\n<P>d) Programdistribution. </P>  \r\n\r\n<P>I løbet af oktober 1989 afsluttes udarbejdelsen af produktionsplanen, som  \r\n\r\n i løbet af det efterfølgende år udføres. Omlægningen fra egentlig produktion  \r\n\r\n til produktionsstøtte vil kunne forbedres fra januar 1990, men vil først  \r\n\r\n kunne få virkning fra planen for 1991. Undervisnings- og  \r\n\r\n Forskningsministeriet vil overtage det forberedende arbejde fuldt ud fra  \r\n\r\n foråret 1990. </P>  \r\n\r\n<P>Landscentralens aktiviteter og den tilhørende afvikling af personale,  \r\n\r\n lejemål m.v. vil således kunne være tilendebragt inden udgangen af august  \r\n\r\n 1990. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "08/03/1990"
        },
        {
            "displayName": "Accession",
            "displayValue": "198912K00094"
        },
        {
            "displayName": "Entydig dokumentidentifikation",
            "displayValue": "CL003658"
        },
        {
            "displayName": "Dato for førstegangsindlæggelse",
            "displayValue": "08/03/1990"
        },
        {
            "displayName": "Dato for indlæggelse",
            "displayValue": "08/03/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "94"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}