{
    "id": 125690,
    "title": "Drift af landbrug sideløbende med efterløn",
    "documentTypeId": "240",
    "isSagsforlobPeriodValid": true,
    "shortName": "KEN nr 10118 af 31/10/2008",
    "documentHtml": "<div class=\"bjelke\">Den fulde tekst</div><p class=\"Titel2\">Drift af landbrug sideløbende med efterløn</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet søgte efterløn fra den 1. juli 2007 og om at videreføre den landbrugsvirksomhed, som han siden 1. januar 2005 havde drevet som bibeskæftigelse til lønmodtagerarbejde.</div>\r\n        </p>\r\n        <p class=\"Tekst2\">\r\n          <div>Der er tale om et husmandssted på 6,7 ha jord, hvor medlemmet dyrker økologisk planteavl.</div>\r\n        </p>\r\n        <p class=\"Tekst2\">\r\n          <div>Medlemmets dækningsbidrag 1 oversteg i 2006 den fastsatte grænse, mens hans arbejdstid ved landbruget konstant var under den fastsatte grænse på 400 timer.</div>\r\n        </p>\r\n        <p class=\"Tekst2\">\r\n          <div>I forbindelse med behandling af ansøgningen i a-kassen ændrede medlemmet sin ansøgning, idet han meddelte, at han havde omlagt driften og derved ville få et mere konstant udbytte, men under den fastlagte grænse for dækningsbidrag 1.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet meddelt afslag på ansøgningen med henvisning til, at medlemmet ikke havde sandsynliggjort, at virksomhedens dækningsbidrag 1 varigt ikke overstiger den fastsatte grænse. Direktoratet havde i den forbindelse lagt vægt på, at medlemmet ved sin oprindelige ansøgning havde oplyst, at han ville videreføre virksomheden uændret.</div>\r\n        </p>\r\n        <p class=\"Tekst2\">\r\n          <div>Både a-kassen og Arbejdsdirektoratet havde haft lejlighed til at taget stilling til de ændrede driftsforhold.</div>\r\n        </p>\r\n        <p class=\"Tekst2\">\r\n          <div>Arbejdsmarkedets Ankenævn fandt, at medlemmets oplysninger om ændringen af driften betød, at han havde sandsynliggjort, at han varigt ikke ville overstige den fastsatte grænse for dækningsbidrag 1. Dertil kom, at antallet af arbejdstimer utvivlsomt ville være under grænsen på 400 timer. Medlemmet fik derfor tilladelse til at fortsætte driften af landbruget sideløbende med efterlønnen.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 30. oktober 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">De får tilladelse til at drive selvstændig virksomhed sideløbende med efterløn.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 11. september 2007.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at De søgte om efterløn fra den 1. juli 2007 og samtidig søgte at videreføre den landbrugsvirksomhed, som De siden 1. januar 2005 har drevet som bibeskæftigelse til det lønmodtagerarbejde ved [virksomhedens navn udeladt], som var Deres hovederhverv.</p>\r\n      <p class=\"TekstV\">Der er tale om et husmandssted på 6,7 ha jord, hvor De dyrker økologisk planteavl.</p>\r\n      <p class=\"TekstV\">De har oplyst, at dækningsbidrag 1 i 2005 var 8.441 kr. og i 2006 72.673 kr. Et foreløbigt bud på dækningsbidrag 1 for 2007, er i efteråret 2007 oplyst til 21.433,50 kr. inkl. diverse tilskud.</p>\r\n      <p class=\"TekstV\">Antallet af arbejdstimer i virksomheden var i 2005 370 timer og 2006 345 timer.</p>\r\n      <p class=\"TekstV\">På den oprindelige ansøgning har De anført, at De ønskede at videreføre virksomheden uændret, men De har i juli 2007 oplyst, at De ville ændre afgrøden fra vinterafgrøde til forårsafgrøde med henblik på at få et stabilt, men mindre dækningsbidrag 1 på ca. 30.000 kr. Endvidere har De anslået det kommende timeforbrug til ca. 155 pr. år.</p>\r\n      <p class=\"TekstV\">Et medlem kan få tilladelse til at drive selvstændig virksomhed som bibeskæftigelse i efterlønsperioden, hvis medlemmet sandsynliggør, at arbejdstiden i virksomheden kan holdes under 400 timer pr. år. Virksomhedens indtægt må ikke overstige 61.873 kr. pr. år (2007-niveau). Det fremgår af § 74 g, stk. 1 i lov om arbejdsløshedsforsikring mv.</p>\r\n      <p class=\"TekstV\">Har virksomheden tidligere været drevet i større omfang, skal medlemmet sandsynliggøre, at arbejdstiden varigt er nedsat til højst 400 timer, og at indtægten varigt er nedsat til højst 61.873 kr. pr. regnskabsår (2007-niveau). Det fremgår af § 18, stk. 6 i bekendtgørelse om selvstændig virksomhed samtidig med efterløn.</p>\r\n      <p class=\"TekstV\">Arbejdsmarkedets Ankenævn finder det sandsynliggjort, at arbejdstiden varigt ikke vil overstige 400 timer, og at indtægten varigt er nedsat til højst 61.873 kr. pr. regnskabsår (2007-niveau).</p>\r\n      <p class=\"TekstV\">Nævnet har lagt vægt på, at Deres virksomhed er afgrænset, idet De kun har en aftager af afgrøden og kun har et bestemt (mindre) areal at dyrke afgrøden på. Dertil kommer, at De i 2 ud af 3 år har haft et dækningsbidrag, der ligger under den fastsatte grænse for dækningsbidrag 1, og at Deres timeforbrug også er under den fastsatte grænse. Både det forventede timeforbrug og det forventede dækningsbidrag 1 ligger ligeledes under de fastsatte grænser.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 74 g, stk. 1 og stk. 6 i lov om arbejdsløshedsforsikring m.v., jf. lovbekendtgørelse nr. 874 af 11. september 2005 med de ændringer, der følger af lov nr. 1540 af 20. december 2006</p>\r\n        <p class=\"Liste1\"><span class=\"Liste1Nr\" id=\"\">–</span> § 18, stk. 6 i Arbejdsdirektoratets bekendtgørelse nr. 1618 af 13. december 2006 om selvstændig virksomhed samtidig med efterløn.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet, herunder Deres e-mail af den 15. november 2007 til Arbejdsdirektoratet.</p>\r\n      <p class=\"TekstV\">Arbejdsmarkedets Ankenævn beklager sagsbehandlingstiden.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Arbejdsdirektoratet, Stormgade 10, Postboks 1103, 1009 København K. J.nr.</p>\r\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\r\n      </p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005 med de ændringer, der følger af lov nr. 1540 af 20. december 2006</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Kapitel 11 a</span></p>\r\n      <p class=\"TekstV\"><span class=\"Bold\">Efterløn</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Arbejde i efterlønsperioden</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 74 g.</span> Et medlem kan efter tilladelse fra arbejdsløshedskassen drive selvstændig virksomhed som bibeskæftigelse i efterlønsperioden, hvis medlemmet sandsynliggør, at arbejdstiden i virksomheden kan holdes under 400 timer pr. år. Virksomhedens indtægt må ikke overstige 61.873 kr. pr. år (2007-niveau). Beløbet reguleres med satsreguleringsprocenten, jf. lov om en satsreguleringsprocent. Hvis virksomheden drives som interessentskab, medregnes alene medlemmets personlige arbejdstid i virksomheden, og indtægten opgøres alene i forhold til medlemmets ideelle andel af virksomheden.</p>\r\n      <p class=\"TekstV\"><span class=\"Italic\">Stk. 2.</span> <span class=\"Italic\">…</span></p>\r\n      <p class=\"TekstV\"><span class=\"Italic\">Stk. 3.</span> <span class=\"Italic\">…</span></p>\r\n      <p class=\"TekstV\"><span class=\"Italic\">Stk. 4.</span> <span class=\"Italic\">…</span></p>\r\n      <p class=\"TekstV\"><span class=\"Italic\">Stk. 5.</span> <span class=\"Italic\">…</span></p>\r\n      <p class=\"TekstV\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om anvendelsen af denne bestemmelse, herunder om definition af indtægt og om, at der kan ske opgørelse af indtægt efter virksomhedens regnskabsår i stedet for kalenderåret, og om, at de anførte timetal og indkomstbegrænsninger nedsættes forholdsmæssigt ved overgang til efterløn i et kalenderår. Der fastsættes endvidere regler om suspension af efterløn til et medlem, som driver selvstændig virksomhed som hovedbeskæftigelse.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 1618 af 13. december 2006 om selvstændig virksomhed samtidig med efterløn</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Kapitel 3</span></p>\r\n      <p class=\"TekstV\"><span class=\"Bold\">Selvstændig virksomhed som bibeskæftigelse</span></p>\r\n      <p class=\"TekstV\"><span class=\"Bold\">Betingelser</span></p>\r\n      <p class=\"TekstV\"><span class=\"Bold\">§ 18.</span> A-kassen kan tillade drift af selvstændig virksomhed som bibeskæftigelse i perioden med efterløn, jf. § 74 g, i loven.</p>\r\n      <p class=\"TekstV\"><span class=\"Italic\">Stk. 2.</span> Medlemmet skal sandsynliggøre, at den samlede arbejdstid i virksomheden højst udgør 400 timer pr. kalenderår, jf. dog stk. 4.</p>\r\n      <p class=\"TekstV\"><span class=\"Italic\">Stk. 3.</span> Virksomhedens indtægt må ikke overstige 61.873 kr. pr. regnskabsår (2007-niveau), jf. dog § 19, stk. 2. Ved indtægt forstås virksomhedens dækningsbidrag 1, det vil sige nettoomsætning fratrukket vareforbrug, jf. dog stk. 4.</p>\r\n      <p class=\"TekstV\"><span class=\"Italic\">Stk. 4.</span> For interessentskaber skal medlemmet sandsynliggøre, at medlemmets personlige arbejdstid i virksomheden højst udgør 400 timer pr. kalenderår, jf. stk. 2. Indtægten, jf. stk. 3, ved interessentskabet opgøres i forhold til medlemmets ideelle andel af interessentskabet. Medlemmets virksomhed udgør alene medlemmets ideelle andel af det samlede interessentskab.</p>\r\n      <p class=\"TekstV\"><span class=\"Italic\">Stk. 5.</span> Et medlem, der søger om tilladelse til at videreføre en eksisterende bibeskæftigelse, skal oplyse virksomhedens indtægt for hele regnskabsåret før overgang til efterløn. Oplysningerne skal være attesteret af en registreret revisor, en statsautoriseret revisor, eller en særligt sagkyndig, jf. § 31 i bekendtgørelse nr. 1200 af 9. december 2005 om støtteordning for yngre jordbrugere. Der skal fremlægges en attesteret specifikation af den attesterede indtægt, hvis a-kassen eller direktøren for Arbejdsdirektoratet beder herom. For interessentskaber skal indtægten af medlemmets ideelle andel af virksomheden attesteres, jf. stk. 4.</p>\r\n      <p class=\"TekstV\"><span class=\"Italic\">Stk. 6.</span> Har virksomheden tidligere været drevet i større omfang end nævnt i stk. 2, 3 og 4, herunder som hovedbeskæftigelse, skal medlemmet sandsynliggøre, at arbejdstiden varigt er nedsat til højst 400 timer, og at indtægten varigt er nedsat til højst 61.873 kr. pr. regnskabsår (2007-niveau).</p>\r\n      <p class=\"TekstV\"><span class=\"Italic\">Stk. 7.</span> Et medlem, der søger om tilladelse til at påbegynde eller videreføre en virksomhed, skal blandt andet oplyse om virksomhedens art, omfang, kundegrundlag, tilrettelæggelse af arbejdet, forventet tidsforbrug samt forventet indtægt.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2009"
        },
        {
            "displayName": "Accession",
            "displayValue": "W20081011825"
        },
        {
            "displayName": "Entydig dokumentidentifikation",
            "displayValue": "BE003488"
        },
        {
            "displayName": "Dato for indlæggelse",
            "displayValue": "26/06/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10118"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "31/10/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., Arbejdsmarkedets Ankenævn, j. nr. 5100571-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}