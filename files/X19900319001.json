{
    "id": 38698,
    "title": "Beregningsgrundlaget for ægtefæller, der sammen har drevet selvstændig virksomhed (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 3190 af 09/03/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Direktoratet anså det for godtgjort, at den ene af to ægtefæller, der  \r\n\r\n sammen havde drevet selvstændig virksomhed, ikke havde haft sin  \r\n\r\n hovedbeskæftigelse i virksomheden, siden han i 1983 fik bevilget mellemste  \r\n\r\n invalidepension på grund af varig nedsættelse af erhvervsevnen. Der kunne  \r\n\r\n derfor ske skævdeling af beregningsgrundlaget. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Beregningsgrundlaget for ægtefæller, der sammen  \r\n\r\n har drevet selvstændig virksomhed (* 1) </H1>  \r\n\r\n<P></P>  \r\n\r\n<BR>  \r\n\r\n<P>Direktoratet har sammen  \r\n\r\n med Danske Næringsdrivendes Arbejdsløshedskasses (DANA) skrivelse af 19. juli  \r\n\r\n 1989 modtaget Deres klage af 7. juli 1989 over en afgørelse truffet af  \r\n\r\n arbejdsløshedskassen den 21. juni 1989. </P>  \r\n\r\n<P> DANA har i denne afgørelse afslået Deres anmodning om dispensation fra  \r\n\r\n fremgangsmåden i § 7, stk. 1, i bekendtgørelse nr. 371 af 10. juli 1986 om,  \r\n\r\n at beregningsgrundlaget for ægtefæller, der sammen har drevet selvstændig  \r\n\r\n virksomhed som hovederhverv, for hver af ægtefællerne udgør 50% af den  \r\n\r\n samlede årsindkomst. </P>  \r\n\r\n<P>Kassen har henvist til, at der ikke i lovgivningen er mulighed for at  \r\n\r\n dispensere fra fremgangsmåden ved beregning af arbejdsfortjenesten for  \r\n\r\n selvstændige erhvervsdrivende. </P>  \r\n\r\n<P>Af sagens akter fremgår det, at De og Deres revisor, registreret revisor  \r\n\r\n y, den 24. juli 1988 udfyldte opgørelsesskema til brug ved beregning af  \r\n\r\n arbejdsfortjenesten for selvstændige erhvervsdrivende. </P>  \r\n\r\n<P>Registreret revisor y har i skrivelse af 30. maj 1989 til DANA oplyst, at  \r\n\r\n han på Deres vegne i juli 1988 søgte om dagpenge på grundlag af ophør med  \r\n\r\n drift af selvstændig virksomhed. Ved ansøgningen om dagpenge blev den  \r\n\r\n registrerede indkomst af arbejdsløshedskassen delt med 50% til Dem og 50% til  \r\n\r\n Deres ægtefælle. y gør opmærksom på, at Deres ægtefælle kun har kunnet  \r\n\r\n deltage i driften med 25% af normal arbejdstid på grund af sygdom. </P>  \r\n\r\n<P>De har i klage af 7. juli 1989 bl.a. fremhævet, at Deres ægtefælle i de  \r\n\r\n seneste 5-6 år har modtaget mellemste invalidepension, og at Deres ægtefælles  \r\n\r\n arbejdsindsats i virksomheden, som De er indehaver af, i denne periode har  \r\n\r\n udgjort 25%. </P>  \r\n\r\n<P>Da Deres arbejdsindsats har udgjort 75% af arbejdet i virksomheden,  \r\n\r\n sammenholdt med at De rent skattemæssigt kun har kunnet overføre en begrænset  \r\n\r\n del af virksomhedens overskud til Deres ægtefælle, finder De det paradoksalt,  \r\n\r\n at der ikke er mulighed for at foretage en skævdeling af beregningsgrundlaget  \r\n\r\n svarende til arbejdsindsatsen. </P>  \r\n\r\n<P> DANA har ved oversendelse af sagen til direktoratet den 19. juli 1989  \r\n\r\n fastholdt den trufne afgørelse med henvisning til, at Deres ægtefælles  \r\n\r\n arbejde i virksomheden har været hans hovedbeskæftigelse. </P>  \r\n\r\n<P>Direktoratet har til brug for sagens behandling indhentet  \r\n\r\n skatteoplysninger fra Nakskov Kommune. Det fremgår heraf, at der i årene fra  \r\n\r\n 1983 til 1987 i skattemæssig henseende er overført ca. 25% af virksomhedens  \r\n\r\n overskud til Deres ægtefælle, og at A-indkomsten i form af pension i samme  \r\n\r\n tidsrum har udgjort Deres ægtefælles væsentligste indtægtsgrundlag. </P>  \r\n\r\n<P>Direktoratet har endvidere indhentet arbejds- og ledighedserklæring  \r\n\r\n fra DANA. </P>  \r\n\r\n<P>Heraf ses, at De udfyldte ledighedserklæring den 24. juni 1988, hvor De  \r\n\r\n bl.a. oplyste, at sidste arbejdsdag i virksomheden var den 11. juni 1988. Det  \r\n\r\n fremgår desuden, at De den 24. maj 1988 blev sygemeldt. I skrivelse af 30.  \r\n\r\n maj 1989 fra registreret revisor y er det oplyst, at De fortsat på dette  \r\n\r\n tidspunkt var sygemeldt. </P>  \r\n\r\n<P> DANA har endvidere over for direktoratet bekræftet, at Deres ægtefælle  \r\n\r\n blev udmeldt af arbejdsløshedskassen i 1983 på grund af sygdom. </P>  \r\n\r\n<P> <B>AFGØRELSE</B>  </P>  \r\n\r\n<P>Af § 7, stk. 1, i Direktoratet for Arbejdsløshedsforsikringens  \r\n\r\n bekendtgørelse nr. 371 af 10. juni 1986 fremgår det, at beregningsgrundlaget  \r\n\r\n for ægtefæller, der sammen har drevet selvstændig virksomhed som  \r\n\r\n hovederhverv, for hver af ægtefællerne udgør 50% af den samlede årsindtægt.  \r\n\r\n</P>  \r\n\r\n<P>Ud fra de foreliggende oplysninger, herunder at der skattemæssigt i  \r\n\r\n perioden fra 1983 til 1987 har været overført ca. 25% af virksomhedens  \r\n\r\n overskud til Deres ægtefælle, som i samme tidsrum har haft sin væsentligste  \r\n\r\n indtægt i form af en invalidepension, finder direktoratet ikke, at det kan  \r\n\r\n antages, at Deres ægtefælle har haft sin hovedbeskæftigelse i den  \r\n\r\n selvstændige virksomhed. Derfor finder direktoratet, at der kan ske en deling  \r\n\r\n af beregningsgrundlaget på henholdsvis 75%/25%. </P>  \r\n\r\n<P>Direktoratet ændrer således arbejdsløshedskassens afgørelse. </P>  \r\n\r\n<P>Direktoratet har ikke med denne afgørelse taget stilling til, om De  \r\n\r\n opfylder de almindelige betingelser for udbetaling af arbejdsløshedsdagpenge,  \r\n\r\n herunder om De kan anses for at være til rådighed for arbejdsmarkedet. Dette  \r\n\r\n spørgsmål hjemvises til behandling i DANA som 1. instans. </P>  \r\n\r\n<P>Direktoratets afgørelse kan inden fire uger efter afgørelsens modtagelse  \r\n\r\n indbringes for Arbejdsmarkedets Ankenævn, jf. § 99, stk. 1, i lov om  \r\n\r\n arbejdsformidling og arbejdsløshedsforsikring mv. </P>  \r\n\r\n<P>Klagen skal sendes til Direktoratet for Arbejdsløshedsforsikringen,  \r\n\r\n Finsensvej 78, 2000 Frederiksberg, der snarest videresender klagen til  \r\n\r\n ankenævnet sammen med sagens akter og direktoratets eventuelle bemærkninger.  \r\n\r\n</P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P> Hanne Knudsen </P>  \r\n\r\n<P> fuldmægtig </P>  \r\n\r\n</DIV>",
    "isHistorical": false,
    "editorialNotes": [
        "(* 2) Afgørelsen er truffet i henhold til den dagældende bekendtgørelse om fremgangsmåden ved beregning af arbejdsfortjenesten for selvstændige erhvervsdrivende (nr. 371 af 10/06/86) § 7, stk. 1, men en tilsvarende sag vil i dag være omfattet af § 7, stk. 3, i den nugældende bekendtgørelse (nr. 421 af 16/06/89).",
        "(* 1) DfA-meddelelse nr. 18/90"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19900319001"
        },
        {
            "displayName": "Entydig dokumentidentifikation",
            "displayValue": "CA006633"
        },
        {
            "displayName": "Dato for indlæggelse",
            "displayValue": "20/08/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "3190"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "09/03/1990"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "2. kt. 89-1231-6917"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}