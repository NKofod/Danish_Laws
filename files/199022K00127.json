{
    "id": 110618,
    "title": "1990 LSF 127   FORSLAG TIL LOV OM ÆNDRING AF LOV OM DAGPENGE VED SYGDOM ELLER FØDSEL   (DAGPENGERET TIL VISSE STUDERENDE) ",
    "documentTypeId": "400",
    "isSagsforlobPeriodValid": false,
    "shortName": "1990/2 LSF 127",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 127 </P>  \r\n\r\n<P></P>  \r\n\r\n<P>Forslag til Lov om ændring af lov om dagpenge ved sygdom eller fødsel  \r\n\r\n (Dagpengeret til visse studerende) </P>  \r\n\r\n<P></P>  \r\n\r\n<P>Fremsat af Kofod-Svendsen (KRF) Lysholm Christensen (KRF) Glønborg (KRF)  \r\n\r\n Inger Stilling Pedersen (KRF) </P>  \r\n\r\n<P></P>  \r\n\r\n<P>den 5. februar 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov nr. 852 af 20. december 1989 om dagpenge ved sygdom eller fødsel,  \r\n\r\n som ændret senest ved § 4 i lov nr. 794 af 30. november 1990, foretages  \r\n\r\n følgende ændringer: </P>  \r\n\r\n<P> <B>1.</B>  <I>§ 2, stk. 1,</I> affattes således: </P>  \r\n\r\n<P>&#187;Dagpenge ydes på grundlag af lønindtægt, stipendium fra Statens  \r\n\r\n Uddannelsesstøtte og anden indtægt, der erstatter lønindtægt, jf. stk. 2, og  \r\n\r\n selvstændig erhvervsindtægt.&#171; </P>  \r\n\r\n<P> <B>2.</B> I <I>§ 11</I> indsættes efter stk. 1 som nyt stykke: </P>  \r\n\r\n<P> <I>&#187;Stk. 2.</I> Kommunen udbetaler dagpenge til modtagere af Statens  \r\n\r\n Uddannelsesstøtte under fravær fra studiet, såfremt der er bevilget orlov fra  \r\n\r\n institutionen på grund af graviditet, barsel og adoption.&#171; </P>  \r\n\r\n<P> <B>3.</B> I <I>§ 13, stk. 3,</I> og <I>§ 14, stk. 2,</I> indsættes efter  \r\n\r\n &#187;lønindtægt&#171; ordene: &#187;stipendium fra Statens  \r\n\r\n Uddannelsesstøtte&#171;. </P>  \r\n\r\n<P> <B>4.</B> I <I>§ 15, stk. 2</I> og <I>stk. 3, 1. og 2. pkt.,</I>  \r\n\r\n indsættes efter &#187;arbejdet&#171; ordene: &#187;eller studiet&#171;. </P>  \r\n\r\n<P> <B>5.</B> I <I>§ 15</I> indsættes efter stk. 3 som nyt stykke: </P>  \r\n\r\n<P> <I>&#187;Stk. 4.</I> For studerende, hvis studier ikke kan genoptages  \r\n\r\n efter 24 uger, forlænges dagpengeperioden. Dagpengeperioden kan højst  \r\n\r\n forlænges til starten af det semester, hvor det er muligt at genoptage  \r\n\r\n studiet. Dette tidspunkt skal fremgå af meddelelsen om orlov fra  \r\n\r\n studiet.&#171; </P>  \r\n\r\n<P> <B>6.</B> I <I>§ 16, stk. 3,</I> indsættes efter &#187;arbejdet&#171;  \r\n\r\n ordene: &#187;eller studiet&#171;. </P>  \r\n\r\n<P> <B>7.</B> I <I>§ 17</I> indsættes efter stk. 2 som nyt stykke: </P>  \r\n\r\n<P> <I>&#187;Stk. 3.</I> Dagpenge efter dette kapitel udbetales til  \r\n\r\n studerende, der modtager stipendium fra Statens Uddannelsesstøtte, og som har  \r\n\r\n fået bevilget orlov fra uddannelsesinstitutionen på grund af graviditet,  \r\n\r\n barsel og adoption.&#171; </P>  \r\n\r\n<P>Stk. 3 bliver herefter stk. 4. </P>  \r\n\r\n<P> <B>8.</B>  <I>§ 18</I> affattes således: </P>  \r\n\r\n<P> <B>&#187;§ 18.</B> § 9 og § 10 finder tilsvarende anvendelse ved  \r\n\r\n beregning af dagpenge efter dette kapitel bortset fra de i stk. 2 nævnte  \r\n\r\n tilfælde. Dog kan den samlede dagpengeudbetaling pr. uge ikke overstige det i  \r\n\r\n § 9, stk. 2, nævnte beløb. </P>  \r\n\r\n<P> <I>Stk. 2.</I> Dagpenge til en studerende svarer til det beløb, som den  \r\n\r\n studerende ville have kunnet modtage i kontanthjælp, hvis den studerende  \r\n\r\n havde været berettiget hertil. </P>  \r\n\r\n<P> <B>§ 2 </B></P>  \r\n\r\n<P> Loven træder i kraft den 1. januar 1992. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Kristeligt Folkeparti fremsatte i folketingssamlingen 1990-91, 1. samling,  \r\n\r\n et delvis tilsvarende forslag, se Folketingstidende 1990-91, 1. samling,  \r\n\r\n forhandlingerne sp. 114 og 1217 samt tillæg A sp. 947. </P>  \r\n\r\n<P>Efter de gældende regler forudsætter fædres ret til dagpenge, at begge  \r\n\r\n forældre har lønindtægt eller selvstændig erhvervsindkomst. SF fremsatte i  \r\n\r\n folketingssamlingen 1990-91, 1. samling, et forslag, L 51, om selvstændig  \r\n\r\n dagpengeret til fædre, se Folketingstidende 1990-91, 1. samling,  \r\n\r\n forhandlingerne sp. 1115 og 2125 og tillæg A sp. 1673. Forslagsstillerne  \r\n\r\n havde planlagt at indarbejde SF's forslag i nærværende forslag, men under  \r\n\r\n udarbejdelsen heraf genfremsatte Socialdemokratiet SF's forslag fra sidste  \r\n\r\n samling, L 45, se Folketingstidende 1990-91, 2. samling, forhandlingerne sp.  \r\n\r\n 203 og 999. Sammenarbejdningen af forslagene må derfor ske under  \r\n\r\n udvalgsarbejdet. </P>  \r\n\r\n<P>Lovforslaget fremsættes som et led i bestræbelserne på at begrænse  \r\n\r\n aborttallet. </P>  \r\n\r\n<P>Studerende, der bliver gravide, står i en meget vanskelig økonomisk  \r\n\r\n situation. De er ikke længere berettiget til SU, hvis de tager orlov fra  \r\n\r\n studiet. Gør de ikke det, kan de dog søge om dispensation fra  \r\n\r\n støttetidsreglerne, hvis det ved studiets afslutning viser sig, at fødslen  \r\n\r\n har forsinket studiet. Problemet er især stort for studerende på studier med  \r\n\r\n mødepligt. Bistandshjælp udbetales kun under begrænsede omstændigheder. Det  \r\n\r\n har i praksis vist sig ganske vanskeligt for studerende i den situation at få  \r\n\r\n bistandshjælp. I øvrigt vil det også være mere rimeligt, at studerende under  \r\n\r\n graviditet, barsel og adoption har samme ret til at modtage dagpenge som  \r\n\r\n lønmodtagere og selvstændige erhvervsdrivende. </P>  \r\n\r\n<P>Dette forslag tilsigter at ligestille modtagere af SU med lønmodtagere  \r\n\r\n eller selvstændige erhvervsdrivende med hensyn til ret til dagpenge ved  \r\n\r\n graviditet, barsel og adoption. </P>  \r\n\r\n<P>For så vidt angår § 16, stk. 1, i den gældende lov forventer  \r\n\r\n forslagsstillerne, at den for studerendes vedkommende også vil komme i  \r\n\r\n anvendelse i de tilfælde, hvor det er mest hensigtsmæssigt at genoptage  \r\n\r\n studierne umiddelbart efter fødslen, f.eks. på grund af, at den afsluttende  \r\n\r\n eksamen er nært forestående, eller som følge af specialeskrivning. Faderen  \r\n\r\n bør så kunne indtræde i dagpengeretten. </P>  \r\n\r\n<P> <I>Økonomiske konsekvenser: </I></P>  \r\n\r\n<P> Prognoserne fra Danmarks Statistik siger, at der i de kommende år vil  \r\n\r\n blive født ca. 62.000 børn om året. Det må skønnes, at 2.500 af disse børn  \r\n\r\n fødes af studerende. </P>  \r\n\r\n<P>Ved en maksimumydelse på 5.300 kr. (se bemærkninger til nr. 8) svarende  \r\n\r\n til grænsebeløbet i bistandslovens § 37, stk. 5, vil udgiften til  \r\n\r\n dagpengeydelse til studerende beløbe sig til 13,5 mio. kr. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P> Til nr. 1-2 </P>  \r\n\r\n<P>Med disse bestemmelser slås det fast, at dagpengeretten udvides til  \r\n\r\n modtagere af Statens Uddannelsesstøtte ved graviditet, barsel og adoption,  \r\n\r\n samt at dagpengene udbetales af kommunen. </P>  \r\n\r\n<P>Til nr. 3, 4 og 6 </P>  \r\n\r\n<P>Der er tale om konsekvensændringer som følge af, at modtagere af  \r\n\r\n stipendium fra Statens Uddannelsesstøtte får dagpengeret. </P>  \r\n\r\n<P>Til nr. 5 </P>  \r\n\r\n<P>For nogle studiers vedkommende vil det ikke have nogen mening at genoptage  \r\n\r\n studiet umiddelbart efter udløbet af en barselorlov på 24 uger midt i et  \r\n\r\n semester. I sådanne tilfælde foreslås det, at dagpengeperioden kan forlænges  \r\n\r\n til det tidspunkt, hvor det er relevant at genoptage studierne. Dette  \r\n\r\n tidspunkt skal fremgå af orlovsmeddelelsen fra uddannelsesinstitutionen. </P>  \r\n\r\n<P>Til nr. 7 </P>  \r\n\r\n<P>For at være berettiget til at modtage de særlige dagpenge skal den  \r\n\r\n studerende have bevilget orlov fra uddannelsesinstitutionen på grund af  \r\n\r\n graviditet, barsel eller adoption. </P>  \r\n\r\n<P>Til nr. 8 </P>  \r\n\r\n<P>Det foreslås, at studerende, der har ret til dagpenge efter denne lov, får  \r\n\r\n en ydelse svarende til den hjælp, der gives til gravide på bistandshjælp,  \r\n\r\n dvs. en grundydelse på ca. 2.800 kr. pr. måned samt et bolig- og børnetillæg  \r\n\r\n op til et maksimum på 5.300 kr. om måneden (pr. 1. juli 1990).  \r\n\r\n Bistandshjælpen til unge under 23 år, der ikke har forsørgerpligt over for  \r\n\r\n ægtefælle eller børn, ydes som en samlet hjælp til underhold og boligudgifter  \r\n\r\n svarende til stipendier for henholdsvis hjemmeboende og udeboende efter lov  \r\n\r\n om Statens Uddannelsesstøtte. Gravide under 23 år vil efter 12.  \r\n\r\n svangerskabsuge få hjælp efter reglerne for personer over 23 år. På den  \r\n\r\n baggrund har forslagsstillerne fundet det mest rimeligt, at dagpengene til  \r\n\r\n studerende beregnes efter tilsvarende regler. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/02/1991"
        },
        {
            "displayName": "Accession",
            "displayValue": "199022K00127"
        },
        {
            "displayName": "Entydig dokumentidentifikation",
            "displayValue": "CL003183"
        },
        {
            "displayName": "Dato for førstegangsindlæggelse",
            "displayValue": "05/02/1991"
        },
        {
            "displayName": "Dato for indlæggelse",
            "displayValue": "05/02/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "127"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}