{
    "id": 140273,
    "title": "Skrivelse med orientering om L 46, som er vedtaget af Folketinget den 10. januar 2012",
    "documentTypeId": "200",
    "isSagsforlobPeriodValid": true,
    "shortName": "SKR nr 9058 af 23/01/2012",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse med orientering om L 46, som er vedtaget af Folketinget den 10. januar 2012</p>\r\n<p class=\"Tekst\" style=\"text-align: center;\">Til jobcentre, kommuner, beskæftigelsesregioner, arbejdsløshedskasser, beskæftigelsesankenævn og Ankestyrelsens beskæftigelsesudvalg</p>\r\n<p class=\"TekstV\">Folketinget har den 10. januar 2012 vedtaget L 46 – Lov om ændring af lov om en aktiv beskæftigelsesindsats (Ophævelse af ret og pligt til tilbud af mindst 6 måneders varighed for unge under 30 år og ophævelse af ret og pligt for dagpengemodtagere til fuldtidsaktivering efter 123 ugers ledighed).</p>\r\n<p class=\"TekstV\">Loven, som har fået titlen lov nr. 17 af 15. januar 2012, kan ses på Folketingets hjemmeside www.ft.dk, hvor lovforslaget med bemærkninger også kan ses.</p>\r\n<p class=\"TekstV\">Der er sket ændringer i lov om en aktiv beskæftigelsesindsats.</p>\r\n<p class=\"TekstV\">Loven træder i kraft den 23. januar 2012.</p>\r\n<p class=\"TekstV\">I det følgende beskrives de indholdsmæssige lovændringer, der er relevante for lov om en aktiv beskæftigelsesindsats. Selve teksten i lovændringerne er indsat i en kasse, og bemærkninger til ændringerne følger nedenfor kasserne.</p>\r\n<p class=\"TekstV\">Endelig er der udstedt en ny bekendtgørelse om en aktiv beskæftigelsesindsats, hvor der er foretaget konsekvensændringer som følge af de lovændringer, der følger af L 46. Der vil blive udsendt en selvstændig orienteringsskrivelse om disse ændringer.</p>\r\n<p class=\"TekstoverskriftVenstreN\">1. Ophævelse af ret og pligt til tilbud af mindst 6 måneders varighed for unge under 30 år</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" border=\"0\" cellspacing=\"0\" width=\"807\" style=\"border-collapse: collapse;\">\r\n                  <colgroup>\r\n                     <col width=\"559.251px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 0.018cm solid #000000;border-right: 0.018cm solid #000000;border-top: 0.018cm solid #000000;border-bottom: 0.018cm solid #000000;padding-left: 0.191cm;padding-top: 0cm;padding-right: 0.191cm;padding-bottom: 0cm;\" width=\"807\">\r\n                        <div class=\"TabelTekst\">\r\n                           <span class=\"Bold\">I lov om en aktiv beskæftigelsesindsats er foretaget følgende ændringer:</span>\r\n                        </div>\r\n                        <div class=\"TabelTekst\">\r\n                           <span class=\"Bold\">1.</span> I § 84, stk. 2, 1. pkt., og § 91 a, stk. 1, udgår », medmindre andet er fastsat,«.</div>\r\n                        <div class=\"TabelTekst\">\r\n                           <span class=\"Bold\">§ 84 er nu affattet således:</span>\r\n                        </div>\r\n                        <div class=\"TabelTekst\">\r\n                           <span class=\"Bold\">§ 84.</span> Personer, der er omfattet af § 2, nr. 1, har pligt til at tage imod tilbud i hele ledighedsperioden, jf. § 55 i lov om arbejdsløshedsforsikring m.v. Dette gælder dog ikke, hvis pligten til tilbud er bortfaldet efter § 91, eller under deltagelse i selvvalgt uddannelse efter kapitel 8 a. </div>\r\n                        <div class=\"TabelTekst\">\r\n                           <span class=\"Italic\">Stk. 2.</span> Tilbud, som gives efter dette kapitel, skal have en sammenhængende varighed på mindst 4 uger. Beskæftigelsesministeren fastsætter regler om timetal i tilbud efter dette kapitel.</div>\r\n                        <div class=\"TabelTekst\">\r\n                           <span class=\"Bold\">§ 91 a er nu affattet således:</span>\r\n                        </div>\r\n                        <div class=\"TabelTekst\">\r\n                           <span class=\"Bold\">§ 91 a.</span> Tilbud, som gives efter dette kapitel, skal have en sammenhængende varighed på mindst 4 uger. </div>\r\n                        <div class=\"TabelTekst\">\r\n                           <span class=\"Italic\">Stk. 2.</span> Personer, der efter § 13 i lov om aktiv socialpolitik har en rimelig grund til ikke at udnytte deres arbejdsmuligheder, har senest 1 måned efter, at den rimelige grund er ophørt, ret og pligt til at påbegynde tilbud efter dette kapitel.</div>\r\n                        <div class=\"TabelTekst\">\r\n                           <span class=\"Bold\">2.</span> § 85, stk. 2, ophæves.</div>\r\n                        <div class=\"TabelTekst\">Stk. 3 og 4 bliver herefter stk. 2 og 3.</div>\r\n                        <div class=\"TabelTekst\">\r\n                           <span class=\"Bold\">§ 85 er nu affattet således:</span>\r\n                        </div>\r\n                        <div class=\"TabelTekst\">\r\n                           <span class=\"Bold\">§ 85. </span>Personer under 30 år, der er omfattet af § 2, nr. 1, har senest efter sammenlagt 13 ugers ledighed ret og pligt til at påbegynde tilbud efter kapitel 10-12.</div>\r\n                        <div class=\"TabelTekst\">\r\n                           <span class=\"Italic\">Stk. 2.</span> Unge under 25 år, som påbegynder en ordinær uddannelse på baggrund af et uddannelsespålæg efter § 21 b, har ret til at få uddannelsen som tilbud, indtil den unge har haft 26 ugers sammenlagt ledighed.</div>\r\n                        <div class=\"TabelTekst\">\r\n                           <span class=\"Italic\">Stk. 3.</span> Beskæftigelsesministeren kan fastsætte regler om, at personer under 20 år, der er omfattet af § 2, nr. 1, har ret og pligt til at påbegynde tilbud efter stk. 1 efter senest 4 ugers sammenlagt ledighed.</div>\r\n                        <div class=\"TabelTekst\">\r\n                           <span class=\"Bold\">5.</span> § 92, stk. 2, ophæves.</div>\r\n                        <div class=\"TabelTekst\">Stk. 3 bliver herefter stk. 2.</div>\r\n                        <div class=\"TabelTekst\">\r\n                           <span class=\"Bold\">§ 92 er nu affattet således:</span>\r\n                        </div>\r\n                        <div class=\"TabelTekst\">\r\n                           <span class=\"Bold\">§ 92.</span> Personer under 30 år, der er omfattet af § 2, nr. 2 og 3, har senest efter en sammenhængende periode på 13 uger på kontanthjælp fra første henvendelse om hjælp til kommunen ret og pligt til at påbegynde tilbud efter kapitel 10-12.</div>\r\n                        <div class=\"TabelTekst\">\r\n                           <span class=\"Italic\">Stk. 2.</span> Beskæftigelsesministeren kan fastsætte regler om, at personer under 20 år, der er omfattet af § 2, nr. 2 og 3, har ret og pligt til at påbegynde tilbud efter stk. 1 efter senest 4 sammenhængende uger på kontanthjælp.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"TekstV\">Efter hidtil gældende regler skal første ret og pligt tilbud til henholdsvis dagpengemodtagere og kontanthjælpsmodtagere under 30 år have en sammenhængende varighed på mindst 6 måneder.</p>\r\n<p class=\"TekstV\">Med lovændringen er disse særlige varighedsregler for unge dagpenge- og kontanthjælpsmodtagere under 30 år nu ophævet, således at første ret og pligt tilbud til denne målgruppe fremover skal have en sammenhængende varighed på mindst 4 uger. Dermed harmoniseres reglerne for første ret og pligt tilbud. Reglerne bliver herefter ens for alle målgrupper uanset alder, og kommunen får samme fleksible rammer for at tilrettelægge en individuel indsats for ledige under og over 30 år.</p>\r\n<p class=\"TekstV\">Efter hidtil gældende regler i § 84, stk. 2, og § 91 a, stk. 1, i lov om en aktiv beskæftigelsesindsats, skal ret og pligt tilbud, som gives til henholdsvis dagpengemodtagere og kontanthjælpsmodtagere, med mindre andet er fastsat, have en sammenhængende varighed på mindst 4 uger.</p>\r\n<p class=\"TekstV\">Dagpengemodtagere og kontanthjælpsmodtagere under 30 år, er de eneste, der efter de hidtil gældende regler har skullet have ret og pligt tilbud med en varighed på mere end mindst 4 uger. Første ret og pligt tilbud til disse grupper skulle have en sammenhængende varighed på mindst 6 måneder.</p>\r\n<p class=\"TekstV\">Som konsekvens af, at kravet om mindst 6 måneders varighed er afskaffet, er sætningen ”med mindre andet er fastsat” udgået af bestemmelserne, da der ikke længere vil forekomme situationer, hvor der er krav om, at et tilbud skal have en varighed ud over mindst 4 uger.</p>\r\n<p class=\"TekstoverskriftVenstreN\">Særligt om overgangsregler:</p>\r\n<p class=\"TekstV\">Lovændringerne finder anvendelse for de ledige under 30 år, der opnår ret og pligt til første tilbud efter lovens ikrafttræden.</p>\r\n<p class=\"TekstV\">Det skal bemærkes, at uanset at de unge ledige under 30 år ikke har ret og pligt til 6 måneders aktivering efter lovens ikrafttræden, har kommunen altid mulighed for at tilrettelægge en individuel indsats med tilbud, der kan forbedre den lediges muligheder for at komme i uddannelse eller i arbejde.</p>\r\n<p class=\"TekstoverskriftVenstre\">Ledige under 30 år, der har opnået ret og pligt til første tilbud efter de hidtil gældende regler, og som er i tilbud ved reglernes ikrafttræden:</p>\r\n<p class=\"TekstV\">Lovændringens overgangsregler for denne gruppe betyder, at retten og pligt til tilbud kan opfyldes på følgende måder:</p>\r\n<p class=\"Liste1\">\r\n   <span class=\"Liste1Nr\">1)</span> Personen gennemfører et forløb af 6 måneders varighed i overensstemmelse med de hidtil gældende regler.</p>\r\n<p class=\"Liste1\">\r\n   <span class=\"Liste1Nr\">2)</span> Personen gennemfører et tilbud af mindst 4 ugers sammenhængende varighed, som afsluttes efter lovens ikrafttræden.</p>\r\n<p class=\"TekstV\">De personer, der har opnået ret og pligt til et tilbud af 6 måneders varighed efter de hidtil gældende regler, og som er i et tilbud, der strækker sig ind over tidspunktet for lovens ikrafttræden, bevarer retten og pligten til at gennemføre tilbuddet.</p>\r\n<p class=\"TekstV\">Hvis tilbuddet er af mindst 4 ugers sammenhængende varighed, har personen ikke længere ret og pligt til tilbud efter de hidtil gældende regler, når personen afslutter tilbuddet.</p>\r\n<p class=\"TekstV\">Hvis det tilbud, som personen deltager i på tidspunktet for lovens ikrafttræden, er af mindre end 4 ugers sammenhængende varighed, har personen ret og pligt til et nyt tilbud efter afslutningen af tilbuddet. Det nye tilbud skal have en sammenhængende varighed på mindst 4 uger. Personen skal have det nye tilbud hurtigst muligt med henblik på at opfylde den ret og pligt til tilbud, som den pågældende har opnået inden lovens ikrafttræden.</p>\r\n<p class=\"TekstV\">Når en person har afsluttet et tilbud af mindst 4 ugers sammenhængende varighed efter lovens ikrafttræden, har personen ret og pligt til et efterfølgende tilbud efter de gældende regler. Det vil sige, at personen har ret og pligt til et efterfølgende tilbud senest, når personen har været ledig i en periode på 6 måneder efter, at personen har afsluttet tilbuddet af mindst 4 ugers sammenhængende varighed. Opgørelsen af de 6 måneders ledighed sker efter reglerne i § 89 og § 96. Dette gælder uanset om et tilbud af mindst 4 ugers sammenhængende varighed er påbegyndt før eller efter lovens ikrafttræden.</p>\r\n<p class=\"TekstV\">En person, der efter lovens ikrafttræden afslutter et tilbud af 6 måneders varighed, som personen har fået efter de hidtil gældende regler, har efter afslutningen af tilbuddet som hidtil ret og pligt til efterfølgende tilbud efter de gældende regler i § 89 og § 96.</p>\r\n<p class=\"TekstoverskriftVenstre\">Ledige under 30 år, der har opnået ret og pligt til første tilbud efter de hidtil gældende regler, og som ikke er i tilbud ved reglernes ikrafttræden:</p>\r\n<p class=\"TekstV\">Lovændringens overgangsregler for denne gruppe betyder, at personen kan få opfyldt sin ret og pligt til tilbud ved at gennemføre et tilbud af mindst 4 ugers sammenhængende varighed efter lovens ikrafttræden.</p>\r\n<p class=\"TekstV\">De personer, der har opnået ret og pligt til et tilbud af 6 måneders varighed efter de hidtil gældende regler, og som ikke er i tilbud på tidspunktet for lovens ikrafttræden, har således ret og pligt til at gennemføre et tilbud af mindst 4 ugers sammenhængende varighed efter lovens ikrafttræden. Personen skal have tilbuddet hurtigst muligt med henblik på at opfylde den ret og pligt til tilbud, som den pågældende har opnået inden lovens ikrafttræden.</p>\r\n<p class=\"TekstV\">Lovændringen medfører, at ophævelsen af ret og pligt til et første tilbud af mindst 6 måneders varighed, også gælder for de personer, der inden lovens ikrafttræden har opnået ret og pligt til et tilbud efter de hidtil gældende regler, men som endnu ikke har gennemført et tilbud af 6 måneders varighed.</p>\r\n<p class=\"TekstV\">Personen vil således ikke længere, når pågældende skal have et første ret og pligt tilbud, blive mødt med et ufleksibelt standardkrav om at skulle deltage i tilbud af en sammenhængende periode på 6 måneder ofte uden en vurdering af, om det er det bedste for den pågældende. Indsatsen kan i stedet i langt højere grad tilrettelægges individuelt under hensyntagen til, hvilke tilbud der bedst medvirker til at bringe personen videre i uddannelse eller arbejde.</p>\r\n<p class=\"TekstV\">Tilbuddet kan stadig være på 6 måneder, hvis det efter en konkret vurdering er det, der skal til, men også have kortere varighed, og der kan være mellemliggende perioder uden tilbud. Personen skal dog have et tilbud af mindst 4 ugers sammenhængende varighed, som er den varighed ret og pligt tilbud skal have efter de nye regler.</p>\r\n<p class=\"TekstV\">Når en person har afsluttet et tilbud af mindst 4 ugers sammenhængende varighed efter lovens ikrafttræden, har personen ret og pligt til et efterfølgende tilbud efter de gældende regler. Det vil sige, at personen har ret og pligt til et efterfølgende tilbud senest, når personen har været ledig i en periode på 6 måneder efter, at personen har afsluttet tilbuddet af mindst 4 ugers sammenhængende varighed. Opgørelsen af de 6 måneders ledighed sker efter reglerne i § 89 og § 96. Dette gælder uanset om et tilbud af mindst 4 ugers sammenhængende varighed er påbegyndt før eller efter lovens ikrafttræden.</p>\r\n<p class=\"TekstV\">\r\n   <span class=\"Bold\">2.</span> <span class=\"Bold\">Ophævelse af ret og pligt for dagpengemodtagere til fuldtidsaktivering efter 123 ugers ledighed (intensiv aktivering).</span></p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" border=\"0\" cellspacing=\"0\" width=\"807\" style=\"border-collapse: collapse;\">\r\n                  <colgroup>\r\n                     <col width=\"559.251px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 0.018cm solid #000000;border-right: 0.018cm solid #000000;border-top: 0.018cm solid #000000;border-bottom: 0.018cm solid #000000;padding-left: 0.191cm;padding-top: 0cm;padding-right: 0.191cm;padding-bottom: 0cm;\" width=\"807\">\r\n                        <div class=\"TabelTekst\">\r\n                           <span class=\"Bold\">I lov om en aktiv beskæftigelsesindsats er foretaget følgende ændringer:</span>\r\n                        </div>\r\n                        <div class=\"TabelTekst\">\r\n                           <span class=\"Bold\">3.</span> § 90 a ophæves.</div>\r\n                        <div class=\"TabelTekst\">\r\n                           <span class=\"Bold\">Konsekvensændringer:</span>\r\n                        </div>\r\n                        <div class=\"TabelTekst\">\r\n                           <span class=\"Bold\">4.</span> I § 91 ændres »§§ 85-90 a« til: »§ 85 og §§ 87-89«.</div>\r\n                        <div class=\"TabelTekst\">\r\n                           <span class=\"Bold\">§ 91 er nu affattet således:</span>\r\n                        </div>\r\n                        <div class=\"TabelTekst\">\r\n                           <span class=\"Bold\">§ 91.</span> Beskæftigelsesministeren kan fastsætte regler om, at pligten til tilbud for personer, der er omfattet af § 85 og §§ 87-89 bortfalder, når personen har ordinær beskæftigelse på mindre end fuld tid.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"TekstV\">Efter hidtil gældende regler har dagpengemodtagere efter 123 ugers sammenlagt ledighed haft ret og pligt til tilbud i resten af ledighedsperioden. Tilbuddene skulle så vidt muligt være virksomhedsrettede og være på mindst 6 timer i gennemsnit om dagen.</p>\r\n<p class=\"TekstV\">Med lovændringen er denne særlige varighedsregel for dagpengemodtagere ophævet. Dermed får kommunerne mere fleksible rammer for at tilrettelægge en indsats, der bygger på individuelle hensyn frem for på, at tilbuddet skal opfylde et bestemt varighedskrav.</p>\r\n<p class=\"TekstoverskriftVenstreN\">Særligt om overgangsregler:</p>\r\n<p class=\"TekstV\">Lovændringerne finder anvendelse for de dagpengemodtagere, der opnår 123 ugers sammenlagt ledighed efter lovens ikrafttræden.</p>\r\n<p class=\"TekstV\">Det skal bemærkes, at uanset at dagpengemodtagere med 123 ugers ledighed ikke har ret og pligt til fuldtidsaktivering efter lovens ikrafttræden, har kommunen altid mulighed for at tilrettelægge en individuel indsats med tilbud, der kan forbedre den lediges muligheder for at komme i arbejde hurtigst muligt, og inden den lediges ret til dagpenge ophører.</p>\r\n<p class=\"TekstoverskriftVenstre\">Dagpengemodtagere, der har opnået ret og pligt til intensiv aktivering efter de hidtil gældende regler, og som er i tilbud ved reglernes ikrafttræden:</p>\r\n<p class=\"TekstV\">Lovændringens overgangsregler for denne gruppe betyder, at personen kan få opfyldt sin ret og pligt til tilbud, ved at gennemføre et tilbud af mindst 4 ugers sammenhængende varighed, som afsluttes efter lovens ikrafttræden.</p>\r\n<p class=\"TekstV\">Dagpengemodtagere, der har opnået ret og pligt til et tilbud i resten af ledighedsperioden efter de hidtil gældende regler, og som er i et tilbud, der strækker sig ind over tidspunktet for lovens ikrafttræden, bevarer retten og pligten til at gennemføre tilbuddet. Hvis tilbuddet er af mindst 4 ugers sammenhængende varighed, har personen ikke længere ret og pligt til tilbud efter de hidtil gældende regler, når personen afslutter tilbuddet.</p>\r\n<p class=\"TekstV\">Hvis det tilbud, som personen deltager i på tidspunktet for lovens ikrafttræden, er af mindre end 4 ugers sammenhængende varighed, har personen ret og pligt til et nyt tilbud efter afslutningen af tilbuddet. Det nye tilbud skal have en sammenhængende varighed på mindst 4 uger. Personen skal have det nye tilbud hurtigst muligt med henblik på at opfylde den ret og pligt til tilbud, som den pågældende har opnået inden lovens ikrafttræden.</p>\r\n<p class=\"TekstV\">Når en person har afsluttet et tilbud af mindst 4 ugers sammenhængende varighed efter lovens ikrafttræden, har personen ret og pligt til et efterfølgende tilbud efter de gældende regler. Det vil sige, at personen har ret og pligt til et efterfølgende tilbud, senest når personen har været ledig i en periode på 6 måneder efter, at personen har afsluttet tilbuddet af mindst 4 ugers sammenhængende varighed. Opgørelsen af de 6 måneders ledighed sker efter reglerne i § 89 og § 96. Dette gælder, uanset om et tilbud af mindst 4 ugers sammenhængende ledighed er påbegyndt før eller efter lovens ikrafttræden.</p>\r\n<p class=\"TekstoverskriftVenstre\">Dagpengemodtagere, der har opnået ret og pligt til intensiv aktivering efter de hidtil gældende regler, og som ikke er i tilbud ved reglernes ikrafttræden:</p>\r\n<p class=\"TekstV\">Lovændringens overgangsregler for denne gruppe betyder, at personen kan få opfyldt sin ret og pligt til tilbud ved at gennemføre et tilbud af mindst 4 ugers sammenhængende varighed efter lovens ikrafttræden.</p>\r\n<p class=\"TekstV\">Dagpengemodtagere, der har opnået ret og pligt til et tilbud i resten af ledighedsperioden efter de hidtil gældende regler, og som ikke er i tilbud på tidspunktet for lovens ikrafttræden, har således ret og pligt til at gennemføre et tilbud af mindst 4 ugers sammenhængende varighed efter lovens ikrafttræden. Personen skal have tilbuddet hurtigst muligt med henblik på at opfylde den ret og pligt til tilbud, som den pågældende har opnået inden lovens ikrafttræden.</p>\r\n<p class=\"TekstV\">Overgangsreglen betyder, at ophævelsen af ret og pligt til tilbud i resten af ledighedsperioden, også gælder for de personer, der inden lovens ikrafttræden har opnået ret og pligt hertil efter de hidtil gældende regler. Personen vil således efter lovens ikrafttræden ikke længere blive mødt med et ufleksibelt standardkrav om at skulle deltage i tilbud i resten af ledighedsperioden ofte uden en vurdering af, om det er det bedste for pågældende. Indsatsen kan i stedet i langt højere grad tilrettelægges individuelt under hensyntagen til, hvilke tilbud der bedst medvirker til at bringe personen videre i arbejde.</p>\r\n<p class=\"TekstV\">Når en person har afsluttet et tilbud af mindst 4 ugers sammenhængende varighed efter lovens ikrafttræden, har personen ret og pligt til et efterfølgende tilbud efter de gældende regler. Det vil sige, at personen har ret og pligt til et efterfølgende tilbud, senest når personen har været ledig i en periode på 6 måneder efter, at personen har afsluttet tilbuddet af mindst 4 ugers sammenhængende varighed. Opgørelsen af de 6 måneders ledighed sker efter reglerne i § 89 og § 96. Dette gælder, uanset om et tilbud af mindst 4 ugers sammenhængende ledighed er påbegyndt før eller efter lovens ikrafttræden.</p>\r\n<p class=\"TekstoverskriftVenstreN\">Konsekvensændringer:</p>\r\n<p class=\"TekstV\">Efter gældende regler kan beskæftigelsesministeren fastsætte regler om, at pligten til tilbud for personer, der er omfattet af §§ 85-90 a, bortfalder, når personen har ordinær beskæftigelse på mindre end fuld tid.</p>\r\n<p class=\"TekstV\">Med lovændringen er paragrafhenvisningen i bestemmelsen ændret som konsekvens af, at en del af de paragraffer, der henvises til i bestemmelsen, dels er ophævet ved tidligere lovændringer og dels ophævet som led i denne lovændring.</p>\r\n<p class=\"TekstV\" style=\"text-align: center;\">\r\n   <span class=\"Italic\">Arbejdsmarkedsstyrelsen, den 23. januar 2012</span>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" border=\"0\" cellspacing=\"0\" width=\"806\" style=\"border-collapse: collapse;\">\r\n                  <colgroup>\r\n                     <col width=\"279.279px\">\r\n                     </col>\r\n                     <col width=\"279.279px\">\r\n                     </col>\r\n                  </colgroup>\r\n                  <tr>\r\n                     <td style=\"\" width=\"403\"> </td>\r\n                     <td style=\"\" width=\"403\"> </td>\r\n                  </tr>\r\n                  <tr>\r\n                     <td style=\"text-align: center\" width=\"403\">\r\n                        <div class=\"TabelTekst\">Charlotte Schilder Knudsen</div>\r\n                        <div class=\"TabelTekst\">\r\n                           <span class=\"Italic\">Specialkonsulent</span>\r\n                        </div>\r\n                        <div class=\"TabelTekst\">\r\n                           <span class=\"Italic\">9. kontor, Juridisk koordination</span>\r\n                        </div>\r\n                        <div class=\"TabelTekst\">\r\n                           <span class=\"Italic\">Tlf.: 35 28 81 64</span>\r\n                        </div>\r\n                     </td>\r\n                     <td style=\"text-align: center\" width=\"403\">\r\n                        <div class=\"TabelTekst\">Mia Plougmann Mønsted</div>\r\n                        <div class=\"TabelTekst\">\r\n                           <span class=\"Italic\">fuldmægtig</span>\r\n                        </div>\r\n                        <div class=\"TabelTekst\">\r\n                           <span class=\"Italic\">9. kontor, Juridisk koordination</span>\r\n                        </div>\r\n                        <div class=\"TabelTekst\">\r\n                           <span class=\"Italic\">Tlf.: 35 28 81 98</span>\r\n                        </div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 23. januar 2012</p><p class=\"Sign1\" align=\"center\">Mia Mønsted</p><p class=\"Sign2\" align=\"right\">/ Charlotte Schilder Knudsen</p></div>",
    "isHistorical": true,
    "editorialNotes": [
        "Skrivelsen er ikke længere relevant."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/02/2012"
        },
        {
            "displayName": "Accession",
            "displayValue": "C20120905854"
        },
        {
            "displayName": "Entydig dokumentidentifikation",
            "displayValue": "BE004929"
        },
        {
            "displayName": "Dato for førstegangsindlæggelse",
            "displayValue": "24/02/2012"
        },
        {
            "displayName": "Dato for indlæggelse",
            "displayValue": "17/12/2019"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9058"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "23/01/2012"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesministeriet.<br />Arbejdsmarkedsstyrelsen"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}