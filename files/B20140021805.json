{
    "id": 162052,
    "title": "Bekendtgørelse om betaling for myndighedsbehandling efter lov om naturgasforsyning",
    "documentTypeId": "60",
    "isSagsforlobPeriodValid": true,
    "shortName": "BEK nr 218 af 07/03/2014",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om betaling for myndighedsbehandling efter lov om naturgasforsyning</p>\r\n<p class=\"Indledning2\">I medfør af § 10, stk. 3, § 13, stk. 2, § 24, stk. 3, § 30, stk. 2 og 3, § 44, stk. 1, § 52, nr. 1 og 2, og § 53 a, i lov om naturgasforsyning, jf. lovbekendtgørelse nr. 1331 af 25. november 2013, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Energinet.dk skal betale de i § 2, stk. 1, fastsatte takster for naturgas, der tilgår ledningsnettet.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Lagerselskaber, som er bevillingspligtige efter § 10 i lov om naturgasforsyning, samt Energinet.dk og denne virksomheds helejede datterselskaber, der driver tilsvarende virksomhed, skal betale de i § 2, stk. 2, fastsatte takster for lagerkapaciteten i deres lagre.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> De opkrævede beløb efter stk. 1 og 2, jf. § 2, anvendes til dækning af følgende omkostninger:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk3_Num1\">1)</span> Energistyrelsens omkostninger til:</p>\r\n<p class=\"Liste2\">\r\n   <span class=\"Liste2Nr\" id=\"Par1_Stk3_Num1_Lita\">a)</span> Behandling af ansøgninger om bevilling til transmissions-, distributions- eller lagervirksomhed samt bevilling til forsyningspligtig virksomhed, jf. §§ 10 og 24 i lov om naturgas-forsyning.</p>\r\n<p class=\"Liste2\">\r\n   <span class=\"Liste2Nr\" id=\"Par1_Stk3_Num1_Litb\">b)</span> Tilsyn med overholdelsen af vilkår i bevillinger samt med den virksomhed, som Energinet.dk og denne virksomheds helejede datterselskaber i medfør af § 2, stk. 2 og 3, i lov om Energinet.dk udøver i medfør af i lov om naturgasforsyning, jf. § 30, stk. 1 og 2 i lov om naturgasforsyning.</p>\r\n<p class=\"Liste2\">\r\n   <span class=\"Liste2Nr\" id=\"Par1_Stk3_Num1_Litc\">c)</span> Behandling og vurdering af bevillingshaverne samt Energinet.dk og denne virksomheds helejede datterselskabers planlægnings-, forsknings- og udviklingsopgaver samt opgaver vedrørende energibesparelser, jf. § 30, stk. 3, i lov om naturgasforsyning samt § 4, stk. 2, i lov om Energinet.dk.</p>\r\n<p class=\"Liste2\">\r\n   <span class=\"Liste2Nr\" id=\"Par1_Stk3_Num1_Litd\">d)</span> Behandling af ansøgninger om tilladelse til etablering af transmissionsnet og væsentlige ændringer i bestående transmissionsnet, jf. § 13 i lov om naturgasforsyning.</p>\r\n<p class=\"Liste2\">\r\n   <span class=\"Liste2Nr\" id=\"Par1_Stk3_Num1_Lite\">e)</span> Behandling af godkendelser af udbygning af transmissionsnet efter § 4, stk. 3, i lov om Energinet.dk, jf. § 13 i lov om naturgasforsyning.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk3_Num2\">2)</span> Energitilsynets omkostninger til varetagelse af Energitilsynets opgaver efter lov om naturgas-forsyning eller regler udstedt i henhold til loven.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk3_Num3\">3)</span> De udgifter vedrørende forhold på naturgasområdet, der er forbundet med et godkendt privat ankenævns (Ankenævnet på energiområdet) oprettelse og drift.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Myndighedernes udgifter ved udøvelsen af myndighedsbehandlingen omtalt i stk. 3 beregnes på grundlag af en opgørelse over det antal timer, der er medgået til udførelsen af opgaverne og den timesats, der er fastsat efter stk. 5.</p>\r\n<p class=\"Stk2\">\r\n   <span class=\"StkNr\" id=\"Par1_Stk5\">Stk. 5.</span> Timesatsen fastsættes på grundlag af den gennemsnitlige lønudgift til de medarbejdere, der deltager i myndighedsbehandlingen, tillagt en forholdsmæssig andel af de øvrige administrative omkostninger forbundet med myndighedsbehandlingen i det pågældende regnskabsår.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> For betaling efter § 1, stk. 1, fastsættes følgende takster:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Fra 1. januar 2013: Pr. million Nm<span class=\"Superscript\">3</span> naturgas med en nedre brændværdi på 39,6 MJ pr. Nm<span class=\"Superscript\">3</span> betaler Energinet.dk kr. 1.965, heraf kr. 1.725 til Energitilsynet, kr. 61 til Ankenævnet på Energiområdet og kr. 179 til Energistyrelsen.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Fra 1. januar 2014: Pr. million Nm<span class=\"Superscript\">3 </span>naturgas med en nedre brændværdi på 39,6 MJ pr. Nm<span class=\"Superscript\">3</span> betaler Energinet.dk kr. 1.975, heraf kr. 1.734 til Energitilsynet, kr. 61 til Ankenævnet på Energiområdet og kr. 180 til Energistyrelsen.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> For betaling efter § 1, stk. 2, fastsættes følgende takster:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num1\">1)</span> Fra 1. januar 2013: kr. 986 pr. million m<span class=\"Superscript\">3</span>, heraf kr. 863 til Energitilsynet og kr. 123 til Energistyrelsen.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num2\">2)</span> Fra 1. januar 2014: kr. 991 pr. million m<span class=\"Superscript\">3</span>, heraf kr. 867 til Energitilsynet og kr. 124 til Energistyrelsen.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Hvis den nedre brændværdi for naturgassen er forskellig fra 39,6 MJ pr. Nm<span class=\"Superscript\">3</span>, ændres betalingen i henhold til stk. 1 og 3 forholdsmæssigt derefter.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Energistyrelsen opkræver betaling efter § 1.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Betaling efter § 1, stk. 1, erlægges som lige store kvartalsvise acontobetalinger, der fastsættes på baggrund af opgørelser over målinger af naturgasmængder tilgået ledningsnettene i det foregående kalenderår. Betaling efter § 1, stk. 2, erlægges som lige store kvartalsvise acontobetalinger på baggrund af opgørelser over lagerkapaciteten ved udgangen af det foregående kalenderår.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Den endelige betaling efter § 1, stk. 1, for et kalenderår fastsættes efter årets udgang på baggrund af opgørelser over målinger af naturgasmængder tilgået ledningsnettene i det pågældende kalenderår. Den endelige betaling efter § 1, stk. 2, for et kalenderår fastsættes efter årets udgang på baggrund af opgørelser over lagerkapaciteten ved udgangen af det pågældende kalenderår.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Transmissions-, distributions- og lagerselskaber samt forsyningspligtige selskaber, jf. § 6 i lov om naturgasforsyning, indberetter opgørelserne efter stk. 3 til Energistyrelsen senest 30 dage efter årets udløb. Opgørelser over naturgasmængder tilgået ledningsnettene og opgørelser over naturgasmængder leveret til kunderne anføres i Nm<span class=\"Superscript\">3</span> med en nedre brændværdi på 39,6 MJ. Opgørelserne over lagerkapacitet anføres i m<span class=\"Superscript\">3</span>.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> Beløb, der erlægges efter stk. 2, samt den endelige betaling efter stk. 3 indbetales senest 30 dage efter regningens udstedelse.</p>\r\n<p class=\"Stk2\">\r\n   <span class=\"StkNr\" id=\"Par3_Stk6\">Stk. 6.</span> Der betales ikke moms af beløb, der erlægges efter § 1. Dette gælder dog ikke for så vidt angår betaling, som efter § 1, stk. 1, nr. 3, anvendes til dækning af udgifter, der er forbundet med oprettelse og drift af Ankenævnet på energiområdet. I forbindelse med opkrævningen vil det fremgå, hvor stor en del af betalingen der er moms.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Efter udløbet af et kalenderår udarbejder Energistyrelsen en opgørelse over de beløb, som de omfattede selskaber skal betale for det pågældende år. Er der opkrævet for meget, modregnes dette i senere indbetalinger, hvis indtægterne forventes at overstige Energistyrelsens og Energitilsynets langsigtede gennemsnitsomkostninger, jf. Statens Budgetvejledning.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Efter udløbet af et regnskabsår udarbejder Ankenævnet på energiområdet et endeligt regnskab, herunder en opgørelse over omkostninger forbundet med administrationen m.v. Er der opkrævet for meget til Ankenævnet på energiområdet i medfør af § 1, stk. 1, modregnes dette i senere indbetalinger efter denne bekendtgørelse, i det omfang indbetalingen til Ankenævnet på energiområdet forventes at overstige de langsigtede gennemsnitlige omkostninger til Ankenævnet på energiområdets behandling af sager på naturgasområdet.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Afgørelser truffet i henhold til denne bekendtgørelse kan ikke påklages til anden administrativ myndighed.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Bekendtgørelsen træder i kraft den 15. marts 2014 og har virkning fra den 1. januar 2014.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Bekendtgørelse nr. 836 af 27. juni 2013 om betaling for myndighedsbehandling efter lov om naturgasforsyning ophæves.</p><div class=\"Givet\" id=\"Givet\"><p class=\"Givet\" align=\"center\">Klima-, Energi- og Bygningsministeriet, den 7. marts 2014</p><p class=\"Sign1\" align=\"center\">Rasmus Helveg Petersen</p><p class=\"Sign2\" align=\"right\">/ Birgitta Jacobsen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/03/2014"
        },
        {
            "displayName": "Accession",
            "displayValue": "B20140021805"
        },
        {
            "displayName": "Entydig dokumentidentifikation",
            "displayValue": "BU000301"
        },
        {
            "displayName": "Dato for førstegangsindlæggelse",
            "displayValue": "12/03/2014"
        },
        {
            "displayName": "Dato for indlæggelse",
            "displayValue": "12/03/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "218"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "07/03/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima-, Energi- og Bygningsmin.,<br />Energistyrelsen, j.nr. 2008/2015-0013"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}