{
    "id": 106737,
    "title": "1995 BSF 134   FORSLAG TIL FOLKETINGSBESLUTNING OM UNDERSØGELSE AF ANSVARET FOR   TVINDSAGEN ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 134",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 134 </P>  \r\n\r\n<P></P>  \r\n\r\n<P>Forslag til folketingsbeslutning om undersøgelse af ansvaret for  \r\n\r\n Tvindsagen </P>  \r\n\r\n<P></P>  \r\n\r\n<P>Fremsat af Poul Nødgaard (DF) Kristian Thulesen Dahl (DF) Ole Donner (DF)  \r\n\r\n Pia Kjærsgaard (DF) </P>  \r\n\r\n<P></P>  \r\n\r\n<P>den 21. maj 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at sikre, at der sker en undersøgelse af,  \r\n\r\n hvor ansvaret for, at der ikke tidligere er grebet ind over for  \r\n\r\n uregelmæssigheder i Tvindkoncernen, kan placeres, herunder hvilke  \r\n\r\n konsekvenser det skal have for de ansvarlige. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Under spørgetiden i Folketinget onsdag den 15. maj 1996 ville  \r\n\r\n statsminister Poul Nyrup Rasmussen ikke entydigt svare på, om der skulle  \r\n\r\n placeres et ansvar for Tvindsagen, og hvilke konsekvenser det skulle have for  \r\n\r\n de ansvarlige. </P>  \r\n\r\n<P>Med de mange kritikpunkter, der fremgår af Rigsrevisionens beretning om  \r\n\r\n Tvind, finder forslagsstillerne det helt afgørende, at det undersøges, hvem  \r\n\r\n der har ansvaret for Tvindsagen. </P>  \r\n\r\n<P>De mange brud på god revisionsskik m.v., der beskrives i Rigsrevisionens  \r\n\r\n beretning, er naturligvis alvorlige for Tvindskolerne, men også meget  \r\n\r\n problematiske for myndighederne, hvis tilsyn har været mangelfuldt og  \r\n\r\n lemfældigt. </P>  \r\n\r\n<P>Mange oplysninger peger på, at myndighederne har svigtet tilsynet med  \r\n\r\n Tvindskolerne og ignoreret problemerne i skolesamvirket. </P>  \r\n\r\n<P>Der er mange eksempler på dette. </P>  \r\n\r\n<P>I en besvarelse af spørgsmål nr. 42 fra Folketingets Politisk-Økonomiske  \r\n\r\n Udvalg (alm. del - bilag 91 og 117) skriver justitsministeren eksempelvis:  \r\n\r\n</P>  \r\n\r\n<P>&#187;Rigspolitichefen, hvorunder den danske afdeling af Interpol hører,  \r\n\r\n sender forespørgsler, der modtages fra udlandet til dansk politi, videre til  \r\n\r\n de relevante danske politimyndigheder. </P>  \r\n\r\n<P>Det er ikke muligt for Rigspolitichefen, som Justitsministeriet har  \r\n\r\n indhentet en udtalelse fra, at give nøjagtige oplysninger om, hvilke  \r\n\r\n henvendelser der de sidste 10 år er rettet til danske myndigheder via  \r\n\r\n Interpol vedrørende Tvind. </P>  \r\n\r\n<P>Det kan imidlertid oplyses, at der har været forespørgsler fra udlandet  \r\n\r\n vedrørende Tvind. Disse forespørgsler er alle videresendt til de relevante  \r\n\r\n politimyndigheder, herunder til Statsadvokaten for Særlig Økonomisk  \r\n\r\n Kriminalitet. Statsadvokaten har oplyst, at man i de sidste 10 år har  \r\n\r\n modtaget mindst 5 forespørgsler vedrørende Tvind og tilknyttede selskaber  \r\n\r\n m.v. </P>  \r\n\r\n<P>Der har i de pågældende tilfælde været tale om anmodninger om retshjælp,  \r\n\r\n der ikke har givet anledning til iværksættelse af selvstændig efterforskning  \r\n\r\n i Danmark.&#171; </P>  \r\n\r\n<P>Af Morgenavisen Jyllands-Posten søndag den 19. maj 1996 fremgår det, at  \r\n\r\n Tvind til trods for mange advarsler har været fredet af ansvarlige  \r\n\r\n myndigheder i årevis. </P>  \r\n\r\n<P>Det kan ikke være rigtigt, at man bare skal se igennem fingre med  \r\n\r\n placeringen af ansvaret for dette sløseri og den lemfældige omgang med  \r\n\r\n offentlige midler. </P>  \r\n\r\n<P>Derfor må en undersøgelse af hele Tvindsagen igangsættes, så der kan  \r\n\r\n skabes et beslutningsgrundlag for, hvilke konsekvenser Tvindsagen skal have  \r\n\r\n for de ansvarlige. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/05/1996"
        },
        {
            "displayName": "Accession",
            "displayValue": "19951BA00134"
        },
        {
            "displayName": "Entydig dokumentidentifikation",
            "displayValue": "CL006406"
        },
        {
            "displayName": "Dato for førstegangsindlæggelse",
            "displayValue": "23/05/1996"
        },
        {
            "displayName": "Dato for indlæggelse",
            "displayValue": "23/05/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "134"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}