{
    "id": 37208,
    "title": "Realrenteafgift - skattepligt - Grønland (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18839 af 24/11/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En klager, der var bosat i Grønland, blev anset for pligtig til at  \r\n\r\n svare afgift i henhold til realrenteafgiftsloven af en selvpensioneringskonto  \r\n\r\n og en indekskonto i en dansk bank, jf. lovens § 2, stk. 2. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Realrenteafgift - skattepligt - Grønland (* 1)  \r\n\r\n</H1>  \r\n\r\n<P></P>  \r\n\r\n<P>Fritidsinspektør A klagede over, at han for afgiftsåret fra 1. december  \r\n\r\n 1986 til 20. november 1987 var anset for afgiftspligtig i henhold til lov nr.  \r\n\r\n 222 af 3. juni 1983 om en realrenteafgift af visse pensionskapitaler m.v.  \r\n\r\n</P>  \r\n\r\n<P>Det fremgik af sagens oplysninger, at klageren, som var bosiddende i  \r\n\r\n Grønland, var indehaver af en selvpensioneringskonto og en indeksordning i B  \r\n\r\n bank. Banken havde af disse konti beregnet realrenteafgift i henhold til  \r\n\r\n loven med henholdsvis 816,48 kr. og 654,67 kr. </P>  \r\n\r\n<P>Klageren påstod over for Landsskatteretten, at han ikke var forpligtet til  \r\n\r\n at betale realrenteafgift i henhold til lov om en realrenteafgift. </P>  \r\n\r\n<P>Til støtte herfor anførte klageren bl.a., at selvpensioneringskontoen  \r\n\r\n havde været afgiftsfri, dersom ordningen havde været oprettet i et grønlandsk  \r\n\r\n pengeinstitut. Endvidere anførte klageren, at hverken indeksordningen eller  \r\n\r\n pensionskontoen var fradragsberettiget i Grønland, og derudover var han  \r\n\r\n indkomstskattepligtig af renteindtægten. Klageren fandt, at der var tale om  \r\n\r\n en urimelig dobbeltbeskatning. </P>  \r\n\r\n<P>Landsskatteretten måtte ved sagens afgørelse lægge til grund, at den  \r\n\r\n mellem Danmark og Grønland indgåede dobbeltbeskatningsoverenskomst af 18.  \r\n\r\n oktober 1979 ikke fandt anvendelse på afgift i henhold til  \r\n\r\n realrenteafgiftsloven. </P>  \r\n\r\n<P>Under henvisning til lovens § 2, stk. 2, hvoraf fremgår, at afgiftspligten  \r\n\r\n påhviler indehaveren af en selvpensioneringskonto og en indekskonto, fandt  \r\n\r\n Landsskatteretten, at afgiftspligten alene var afhængig af, at de ovennævnte  \r\n\r\n konti var placeret i et pengeinstitut her i landet, og at klagerens  \r\n\r\n skattepligtsforhold her til landet således ikke i denne relation kunne  \r\n\r\n tillægges selvstændig betydning. </P>  \r\n\r\n<P>Det var derfor med rette, at der var beregnet realrenteafgift af klagerens  \r\n\r\n selvpensioneringskonto og indekskonto, og den foretagne afgiftsberegning blev  \r\n\r\n herefter stadfæstet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Skat 1989, nr. 2, side 143 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881883925"
        },
        {
            "displayName": "Entydig dokumentidentifikation",
            "displayValue": "CA005143"
        },
        {
            "displayName": "Dato for indlæggelse",
            "displayValue": "27/09/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18839"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "24/11/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-5-459"
        },
        {
            "displayName": "Stikord",
            "displayValue": "GRØNLAND, REALRENTEAFGIFT, SKATTEPLIGT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}