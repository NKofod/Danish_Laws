{
    "id": 82827,
    "title": "Bekendtgørelse nr. 26 af 29. marts 1971 af protokol af 8. december 1970 om ændring af overenskomst af 22. februar 1957 med Norge til undgåelse af dobbeltbeskatning. ",
    "documentTypeId": "220",
    "isSagsforlobPeriodValid": false,
    "shortName": "BKI nr 26 af 29/03/1971",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse nr. 26 af 29. marts 1971 af  \r\n\r\n protokol af 8. december 1970 om ændring af overenskomst af 22. februar 1957  \r\n\r\n med Norge til undgåelse af dobbeltbeskatning. </H1>  \r\n\r\n</center>\r\n\r\n<P></P>  \r\n\r\n<P CLASS=SUB-TITLE>&nbsp;&nbsp;&nbsp;&nbsp;Den 8. december 1970 er der i Oslo undertegnet en protokol  \r\n\r\n mellem Danmark og Norge om ændring af overenskomst af 22. februar 1957 til  \r\n\r\n undgåelse af dobbeltbeskatning for så vidt angår skatter af indkomst og  \r\n\r\n formue med tillægsoverenskomst af 21. maj 1959, jfr. udenrigsministeriets  \r\n\r\n bekendtgørelser nr. 43 af 17. september 1957 og nr. 42 af 16. september 1959,  \r\n\r\n Lovtidende C. Protokollen har følgende ordlyd: </P>  \r\n\r\n<BR>  \r\n\r\n<P>Protokol om ændring af overenskomst med slutprotokol mellem Kongeriget  \r\n\r\n Danmark og Kongeriget Norge til undgåelse af dobbeltbeskatning for så vidt  \r\n\r\n angår skatter af indkomst og formue </P>  \r\n\r\n<P>KONGERIGET DANMARK </P>  \r\n\r\n<P>og </P>  \r\n\r\n<P>KONGERIGET NORGE </P>  \r\n\r\n<P>som ønsker at oprette en protokol til ændring af overenskomst med  \r\n\r\n slutprotokol mellem de kontraherende parter til undgåelse af  \r\n\r\n dobbeltbeskatning for så vidt angår skatter af indkomst og formue,  \r\n\r\n undertegnet i Oslo den 22. februar 1957 med tillægsaftale, undertegnet i Oslo  \r\n\r\n den 21. maj 1959, </P>  \r\n\r\n<P>har i denne anledning til befuldmægtigede udnævnt: </P>  \r\n\r\n<P>Hans Majestæt Kongen af Danmark: </P>  \r\n\r\n<P>Hans Excellence Eggert Adam greve Knuth, overordentlig og befuldmægtiget  \r\n\r\n ambassadør </P>  \r\n\r\n<P>Hans Majestæt Norges Konge: </P>  \r\n\r\n<P>Udenrigsminister Svenn Stray </P>  \r\n\r\n<P>som, efter at have undersøgt hinandens fuldmagter og fundet dem i god og  \r\n\r\n behørig form, er blevet enige om følgende bestemmelser: </P>  \r\n\r\n<P>Artikel I </P>  \r\n\r\n<P>Ændringer i overenskomsten </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Artikel 1, punkt 2, får følgende nye ordlyd: </P>  \r\n\r\n<P>&quot;2. Hvis ikke en anden forståelse fremgår af sammenhængen, har  \r\n\r\n følgende udtryk i overenskomsten denne betydning: </P>  \r\n\r\n<UL PLAIN>\r\n\r\n<LI>a) &quot;Danmark&quot; betyder Kongeriget Danmark, herunder ethvert  \r\n\r\n område, hvorover Danmark ifølge sin lovgivning og i overensstemmelse med  \r\n\r\n international ret kan udøve suverænitetsrettigheder med hensyn til  \r\n\r\n udforskning og udnyttelse af kontinentalsokkelen; udtrykket omfatter ikke  \r\n\r\n Færøerne og Grønland; </LI>  \r\n\r\n<LI>b) &quot;Norge&quot; betyder Kongeriget Norge, herunder ethvert område,  \r\n\r\n som grænser til Norges søterritorium, hvor Norge ifølge sin lovgivning og i  \r\n\r\n overensstemmelse med international ret kan udøve sine suverænitetsrettigheder  \r\n\r\n med hensyn til udforskning og udnyttelse af havbunden og undergrunden;  \r\n\r\n udtrykket omfatter ikke Svalbard, Jan Mayen og de norske besiddelser uden for  \r\n\r\n Europa; </LI>  \r\n\r\n<LI>c) &quot;person&quot; omfatter en fysisk person, et selskab og enhver  \r\n\r\n anden sammenslutning; </LI>  \r\n\r\n<LI>d) &quot;selskab&quot; betyder enhver juridisk person eller enhver enhed,  \r\n\r\n som i skattemæssig henseende behandles som en juridisk person; </LI>  \r\n\r\n<LI>e) &quot;foretagende i en af staterne&quot; og &quot;foretagende i den  \r\n\r\n anden stat&quot; betyder henholdsvis et foretagende, som drives af en person  \r\n\r\n bosat i en af staterne og et foretagende, som drives af en person bosat i den  \r\n\r\n anden stat.&quot; </LI>  \r\n\r\n</UL>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Til Artikel 1 føjes som nyt punkt 3: </P>  \r\n\r\n<P>&quot;3. Ved en stats anvendelse af bestemmelserne i denne overenskomst  \r\n\r\n skal ethvert udtryk, som ikke er defineret på anden måde, have den betydning,  \r\n\r\n som følger af lovgivningen i vedkommende stat med hensyn til de skatter, som  \r\n\r\n er omfattet af overenskomsten, hvis ikke en anden forståelse fremgår af  \r\n\r\n sammenhængen.&quot; </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Til Artikel 4 føjes som nyt punkt 3: </P>  \r\n\r\n<P>&quot;3. Ved beregningen af indkomsten af en fast ejendom, som en person  \r\n\r\n bosat i en af staterne har i den anden stat, skal der gives fradrag for  \r\n\r\n udgifter (herunder renter af gæld), som er påført i anledning af ejendommen  \r\n\r\n efter de samme regler, som gælder for personer bosat i den sidstnævnte  \r\n\r\n stat.&quot; </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Til Artikel 8 føjes som nyt punkt 3: </P>  \r\n\r\n<P>&quot;3. Et foretagende, der udøver virksomhed som omhandlet under punkt 1  \r\n\r\n anses for at have sædet for sin virkelige ledelse i begge stater, når det  \r\n\r\n drives af en sammenslutning eller et selskab med solidarisk og ubegrænset  \r\n\r\n ansvarlige interessenter eller medlemmer, som i fællesskab udøver den  \r\n\r\n virkelige ledelse, og en eller flere af disse er bosat i en af staterne og en  \r\n\r\n eller flere i den anden stat. </P>  \r\n\r\n<P>I dette tilfælde beskattes indkomst som omhandlet under punkt 1 kun i den  \r\n\r\n af staterne, hvor den enkelte deltager i foretagendet er bosat, i forhold til  \r\n\r\n den andel af foretagendets indkomst, som tilfalder ham.&quot; </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Artikel 10 får følgende nye ordlyd: </P>  \r\n\r\n<P>&quot;Artikel 10 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Dividender, som udloddes af et selskab  \r\n\r\n hjemmehørende i en af staterne til en person bosat i den anden stat, kan  \r\n\r\n beskattes i den sidstnævnte stat. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Sådanne dividender kan imidlertid også beskattes i  \r\n\r\n den stat, hvor det selskab er hjemmehørende, som udlodder dividender, i  \r\n\r\n henhold til lovgivningen i denne stat. Denne skat må i så fald ikke overstige  \r\n\r\n 15 % af dividendernes bruttobeløb. </P>  \r\n\r\n<P>De kompetente myndigheder i begge stater skal ved gensidig overenskomst  \r\n\r\n fastsætte nærmere regler for gennemførelsen af denne begrænsning. </P>  \r\n\r\n<P>Dette punkt berører ikke beskatningen af selskabet for så vidt angår det  \r\n\r\n overskud, hvoraf dividenderne udloddes. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> I denne artikel skal med udtrykket  \r\n\r\n &quot;dividender&quot; forstås såvel afkast af aktier eller andre  \r\n\r\n rettigheder, som ikke er gældsfordringer, med ret til andel i gevinst, som  \r\n\r\n afkast af andre selskabsrettigheder, som er ligestillet med afkast af aktier  \r\n\r\n efter skattelovgivningen i den stat, hvor det selskab, som foretager  \r\n\r\n udlodningen, er hjemmehørende. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> I tilfælde, hvor dividenderne udloddes fra et  \r\n\r\n selskab hjemmehørende i en af staterne til et aktieselskab hjemmehørende i  \r\n\r\n den anden stat, og dette direkte eller indirekte behersker mindst 25 % af  \r\n\r\n stemmetallet for samtlige aktier i det selskab, som udlodder dividenderne,  \r\n\r\n skal dividenderne være undtaget fra beskatning i den sidstnævnte stat i den  \r\n\r\n udstrækning, dette ville have været tilfældet efter skattelovgivningen i  \r\n\r\n denne stat, hvis begge selskaber havde været hjemmehørende der. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Bestemmelserne i punkt 1 og 2 gælder ikke, når  \r\n\r\n modtageren af dividenderne er bosat i en af staterne og opretholder et fast  \r\n\r\n driftssted i den anden stat, hvor det selskab, som udlodder dividenderne, er  \r\n\r\n hjemmehørende, og de aktier, hvoraf dividenderne udloddes, reelt er knyttet  \r\n\r\n til den næringsdrift, som udøves gennem dette faste driftssted. I dette  \r\n\r\n tilfælde finder bestemmelserne i artikel 5 anvendelse.&quot; </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> Efter Artikel 11 tilføjes følgende nye artikel:  \r\n\r\n</P>  \r\n\r\n<P>&quot;Artikel 11A </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Uanset bestemmelserne i artiklerne 5 og 11 kan  \r\n\r\n indkomst som personer, såsom skuespillere, filmskuespillere, radio- eller  \r\n\r\n fjernsynskunstnere samt musikere, såvel som professionelle idrætsmænd,  \r\n\r\n erhverver ved professionel optræden til underholdning for almenheden,  \r\n\r\n beskattes i den af staterne, hvor den nævnte virksomhed er udøvet. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Når indkomst af personligt arbejde, som udføres af  \r\n\r\n en kunstner eller en professionel idrætsmand, ikke tilfalder kunstneren eller  \r\n\r\n idrætsmanden selv, men en anden person, kan denne indkomst, uanset  \r\n\r\n bestemmelserne i artiklerne 5 og 11, beskattes i den af staterne, hvor  \r\n\r\n kunstneren eller idrætsmanden udøver sin virksomhed.&quot; </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> Til Artikel 16 føjes som nyt punkt 3: </P>  \r\n\r\n<P>&quot;3. Bestemmelserne i punkt 2 er ikke til hinder for, at en af  \r\n\r\n staterne kan beskatte indkomst, som oppebæres af et fast driftssted efter  \r\n\r\n reglerne i denne stats egen lovgivning, når det faste driftssted tilhører et  \r\n\r\n selskab hjemmehørende i den anden stat. Den skattesats, som anvendes, skal  \r\n\r\n svare til den sædvanlige skattesats, som pålægges et selskab hjemmehørende i  \r\n\r\n den førstnævnte stat med hensyn til selskabets ikke-udloddede udbytte.&quot;  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>8.</B> Artikel 17 får følgende nye ordlyd: </P>  \r\n\r\n<P>&quot;Artikel 17 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Når en person bosat i Norge oppebærer indkomst  \r\n\r\n eller ejer formue, som i overensstemmelse med bestemmelserne i denne  \r\n\r\n overenskomst kan beskattes i Danmark, skal Norge med forbehold af reglerne i  \r\n\r\n punkt 3 undtage sådan indkomst eller formue fra beskatning. Ved beregningen  \r\n\r\n af skatten af vedkommende persons øvrige indkomst eller formue kan dog den  \r\n\r\n skattesats anvendes, som skulle have været anvendt, hvis den førstnævnte  \r\n\r\n indkomst eller formue ikke var blevet undtaget fra beskatning. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Når en person bosat i Danmark oppebærer indkomst  \r\n\r\n eller ejer formue, som i overensstemmelse med bestemmelserne i denne  \r\n\r\n overenskomst kan beskattes i Norge, er Danmark med forbehold af reglerne i  \r\n\r\n punkt 3 berettiget til i beskatningsgrundlaget at medregne den indkomst og  \r\n\r\n formue, som Norge har ret til at beskatte. Danmark vil i den skat, som er  \r\n\r\n beregnet af den samlede indkomst og formue, indrømme fradrag med den del af  \r\n\r\n skatten, som forholdsmæssigt falder på den indkomst og formue, som Norge har  \r\n\r\n ret til at beskatte. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Når en person bosat i en af staterne oppebærer  \r\n\r\n indtægt, som i overensstemmelse med bestemmelserne i artikel 10 kan beskattes  \r\n\r\n i den anden stat, skal den førstnævnte stat indrømme fradrag i vedkommende  \r\n\r\n persons indkomstskat med et beløb, der svarer til den skat, som er betalt i  \r\n\r\n den anden stat. Fradraget kan dog ikke overstige den del af skatten, beregnet  \r\n\r\n før fradraget gives, der svarer til den indtægt, som hidrører fra den  \r\n\r\n sidstnævnte stat.&quot; </P>  \r\n\r\n<P>Artikel II </P>  \r\n\r\n<P>Ikrafttrædelse og første anvendelse </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne protokol skal træde i kraft den dag, hvor det  \r\n\r\n ved noteveksling bekræftes, at hver af staterne har gennemført de  \r\n\r\n forfatningsmæssige foranstaltninger, som kræves for ikrafttrædelsen i  \r\n\r\n vedkommende stat. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Protokollen skal herefter have virkning: </P>  \r\n\r\n<UL PLAIN>\r\n\r\n<LI>a) med hensyn til skatter af dividender, som er tilbageholdt ved kilden,  \r\n\r\n for ydelser som forfalder til betaling den 1. februar 1971 eller senere;  \r\n\r\n</LI>  \r\n\r\n<LI>b) med hensyn til andre skatter, for skat af indkomst og formue, som  \r\n\r\n vedrører det kalenderår, som følger umiddelbart efter det år, da protokollen  \r\n\r\n træder i kraft eller noget regnskabsår, afsluttet i løbet af det nævnte  \r\n\r\n kalenderår. </LI>  \r\n\r\n</UL>  \r\n\r\n<P>Til bekræftelse af foranstående..... </P>  \r\n\r\n<P>Protokollen, der ikke omfatter Færøerne og Grønland, er ved noteveksling  \r\n\r\n af 25. februar 1971, jfr. artikel II, punkt 1 trådt i kraft med virkning fra  \r\n\r\n den 1. februar 1971, dog således, at protokollens artikel II, punkt 2 først  \r\n\r\n finder anvendelse for dividender, som forfalder til betaling den 1. marts  \r\n\r\n 1971 eller senere, når disse udbetales af selskaber hjemmehørende i Norge til  \r\n\r\n aktionærer bosat i Danmark. </P>  \r\n\r\n<P>E. Knuth </P>  \r\n\r\n<P>Poul Hartling </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/06/1971"
        },
        {
            "displayName": "Accession",
            "displayValue": "L19710002664"
        },
        {
            "displayName": "Entydig dokumentidentifikation",
            "displayValue": "CM042192"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "20/04/1999"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "26"
        },
        {
            "displayName": "År for udstedelse",
            "displayValue": "1971"
        },
        {
            "displayName": "Dato for underskrift",
            "displayValue": "29/03/1971"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin. R.I.j.nr.30.D.107."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}