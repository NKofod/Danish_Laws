{
    "id": 140514,
    "title": "Bekendtgørelse om tilskud til bevaring af husdyrgenetiske ressourcer for 2012",
    "documentTypeId": "60",
    "isSagsforlobPeriodValid": true,
    "shortName": "BEK nr 313 af 30/03/2012",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Bekendtgørelsens område</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Dyretilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Tilskud til avls- og raceforeninger</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Fælles bestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om tilskud til bevaring af husdyrgenetiske ressourcer for 2012</p>\r\n<p class=\"Indledning2\">I medfør af § 24 og § 66, stk. 1 i lov nr. 432 af 9. juni 2004 om hold af dyr fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Bekendtgørelsens område</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> NaturErhvervstyrelsen kan indenfor rammerne af de årlige bevillingslove træffe afgørelse om ydelse af tilskud til:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> bevaring af gamle danske husdyrracer (dyretilskud), jf. kapitel 2, og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> avls- og raceforeninger, der bidrager til bevaring af gamle danske husdyrracer, jf. kapitel 3.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Dyretilskud</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Dyretilskud ydes til private personer eller offentlige institutioner, som er ejere af bevaringsværdige dyr af gamle danske husdyrracer, og som af NaturErhvervstyrelsen kan godkendes som værende en del af det koordinerede avlsarbejde for bevarelse af den pågældende race. Det er en forudsætning, at tilskudsmodtager har indgået en femårig samarbejdsaftale med Genressourceudvalget.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Tilskud forudsætter dokumentation af afstamningsforhold både for dyret selv og dettes afkom, og der ydes tilskud til dyr, som er forældre til renracet afkom født det forrige år.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> NaturErhvervstyrelsen fastsætter hvilke husdyrracer, der anses for bevaringsværdige, og hvilke af disse, som er berettiget til dyretilskud, jf. § 5, stk. 4.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Dyretilskud kan højest udgøre 3.000 kr. pr. dyreenhed (DE) årligt.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> NaturErhvervstyrelsen fastsætter de nærmere retningslinjer for definitionen af en dyreenhed (DE).</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> NaturErhvervstyrelsen fastsætter vilkår for ydelsen af dyretilskud og tilskuddets størrelse.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Tilskud udbetales én gang årligt.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Styrelsen fastlægger de nærmere retningslinjer for udbetaling af dyretilskud, jf. § 5, stk. 4.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Ansøgning om dyretilskud efter § 2 skal indsendes til NaturErhvervstyrelsen. Der benyttes et ansøgningsskema, som kan findes på styrelsens hjemmeside, www.naturerhverv.dk.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Ansøgningen skal være modtaget senest den 21. maj 2012.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> NaturErhvervstyrelsen fastsætter de øvrige retningslinjer for ansøgningsproceduren.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Oplysning om, hvilke husdyrracer, der anses for bevaringsværdige, og hvilke af disse, som er berettiget til dyretilskud, jf. § 2, stk. 3, og de nærmere retningslinjer for ansøgningsprocedure og udbetaling, jf. § 4, stk. 3 og stk. 3, i denne bestemmelse, fremgår af vejledningen til ansøgningsskemaet.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Tilskud til avls- og raceforeninger</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> NaturErhvervstyrelsen kan yde tilskud til avls- og raceforeninger, der bidrager til bevaring af gamle danske husdyrracer.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Avls- og raceforeninger er betegnelsen for foreninger, der har interesse i én eller flere racer, som defineres af en racebeskrivelse. Racebeskrivelsen fastlægger, hvilke kriterier et dyr skal opfylde for at blive henregnet til den eller de pågældende race(r).</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Det i § 6 nævnte tilskud tildeles som et årligt engangstilskud til afholdelse af avlermøder og omkostninger til etablering af elektronisk stambog m.v.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Tilskuddet i henhold til § 6 forudsætter en forudgående indgået samarbejdsaftale med Genressourceudvalget, samt efterfølgende afrapportering med tilhørende dokumentation for afholdte udgifter.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Der ydes ikke tilskud til eget arbejde eller foreningernes almindelige driftsudgifter.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Den i stk. 1 nævnte samarbejdsaftale kan indeholde aftaler om samarbejde om avlsplanlægning, avlsmål, avlsformidling, kryokonservering, registrering af avlsdyr samt aftaler vedrørende stambogsføring af dyr m.v.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> NaturErhvervstyrelsen fastsætter størrelsen af det i § 6 nævnte tilskud.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> I de tilfælde, hvor der inden for en race er flere forskellige raceforeninger, kan NaturErhvervstyrelsen fastsætte, at tilskuddet deles mellem de respektive foreninger.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Tilskud udbetales én gang årligt.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Ansøgning om tilskud skal indsendes til NaturErhvervstyrelsen. Der benyttes et ansøgningsskema, som kan findes på styrelsens hjemmeside, www.naturerhverv.dk.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Ansøgningen skal være modtaget senest den 21. maj 2012.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Fælles bestemmelser</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> NaturErhvervstyrelsen kan beslutte, at tilsagn om tilskud helt eller delvist skal bortfalde og at udbetalte tilskud skal tilbagebetales, hvis</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num1\">1)</span> tilskudsmodtager ikke længere opfylder betingelserne for at få tilskud,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num2\">2)</span> tilskudsmodtager har givet urigtige eller vildledende oplysninger eller fortiet oplysninger af betydning for ydelse af tilskuddet, eller</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num3\">3)</span> forudsætningerne for ydelse af tilskud falder bort eller ændres væsentligt.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Ansøgeren har pligt til at give styrelsen meddelelse om forhold, der kan medføre tilskuddets bortfald.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> NaturErhvervstyrelsen kan bestemme, at tilskud helt eller delvist skal tilbagebetales med tillæg af renter, som beregnes fra fremsættelsen af kravet om tilbagebetaling med den rentesats, der er fastsat i medfør af rentelovens § 5.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Bekendtgørelsen træder i kraft den 2. april 2012.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Bekendtgørelse nr. 1177 af 8. december 2005 om tilskud til bevaring af husdyrgenetiske ressourcer ophæves. Bestemmelserne finder dog anvendelse for ansøgninger indgivet inden den 2. april 2012.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Bekendtgørelsen gælder ikke for Færøerne og Grønland.</p><div class=\"Givet\" id=\"Givet\"><p class=\"Givet\" align=\"center\">NaturErhvervstyrelsen, den 30. marts 2012</p><p class=\"Sign1\" align=\"center\">P.D.V.<br />Anders Munk Jensen</p><p class=\"Sign2\" align=\"right\">/ Isabelle Pind-Heerwagen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/03/2012"
        },
        {
            "displayName": "Accession",
            "displayValue": "B20120031305"
        },
        {
            "displayName": "Entydig dokumentidentifikation",
            "displayValue": "AH004534"
        },
        {
            "displayName": "Dato for førstegangsindlæggelse",
            "displayValue": "31/03/2012"
        },
        {
            "displayName": "Dato for indlæggelse",
            "displayValue": "31/03/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "313"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "30/03/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "NaturErhvervstyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />NaturErhvervstyrelsen, j.nr.: 12-0114-000001"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}