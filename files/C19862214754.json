{
    "id": 76354,
    "title": "Skrivelse om aftale af 16.06.86 mellem Finansministeriet og Lærernes Centralorganisation om ændrede lønforløb for og omklassificering af lærer- og praktiklederstillinger ved børnehave- og fritidspædagogseminarier og ved socialpædagogiske    seminarier (Til børnehave- og fritidspædagogseminarierne samt de socialpædagogiske seminarier) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22147 af 07/07/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om aftale af 16.06.86 mellem  \r\n\r\n Finansministeriet og Lærernes Centralorganisation om ændrede lønforløb for og  \r\n\r\n omklassificering af lærer- og praktiklederstillinger ved børnehave- og  \r\n\r\n fritidspædagogseminarier og ved socialpædagogiske seminarier </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til børnehave- og  \r\n\r\n fritidspædagogseminarierne samt de </P>  \r\n\r\n<P CLASS=TITEL-KOMMENTAR ALIGN=CENTER>socialpædagogiske seminarier) </P>  \r\n\r\n<BR>  \r\n\r\n<P>Hermed fremsendes aftale af 16. juni 1986 mellem finansministeriet og  \r\n\r\n Lærernes Centralorganisation om ændrede lønforløb for og omklassificering af  \r\n\r\n lærer- og praktiklederstillinger ved børnehave- og fritidspædagogseminarierne  \r\n\r\n og ved socialpædagogiske seminarier. </P>  \r\n\r\n<P>Ministeriet skal i tilknytning hertil bemærke følgende: </P>  \r\n\r\n<UL CLASS=PLAIN-LIST>  \r\n\r\n<LI>1) De i aftalen nævnte tillæg er angivet i grundbeløb pr. 1. oktober  \r\n\r\n 1984. </LI>  \r\n\r\n<LI>2) a. Der vil for fremtiden ikke blive tale om ansættelse af  \r\n\r\n praktikledere i særlige stillingskategorier - for børnehave- og  \r\n\r\n fritidspædagogseminarierne i lønramme 29 og for de socialpædagogiske  \r\n\r\n seminarier i lønramme 28 - men stillingerne vil være placeret og skulle  \r\n\r\n opslåes som lærerstillinger i lønrammerne 18/26/29 med tilkendegivelse af, at  \r\n\r\n der - helt eller delvis og eventuelt for en bestemt periode - vil være tale  \r\n\r\n om varetagelse af hvervet som praktikleder. </LI>  \r\n\r\n</UL>  \r\n\r\n<P>Det vil være en forudsætning for varetagelse af hvervet som praktikleder,  \r\n\r\n at den pågældende kan godkendes af direktoratet. Aftalen indebærer ikke  \r\n\r\n ændring af praktiklederopgaverne. </P>  \r\n\r\n<P>Der vil blive ydet et særligt tillæg - afhængig af beskæftigelsesgraden -  \r\n\r\n for varetagelsen af hvervet som praktikleder, d.v.s., at der for hverv som  \r\n\r\n praktikleder for 1 klasse eller 2 klasser skal ydes tillæg med 1/3,  \r\n\r\n respektive 2/3 af de i aftalen § 2, stk. 2 og 3, og § 4, stk. 2 og 3, nævnte  \r\n\r\n tillæg. </P>  \r\n\r\n<P>Det forudsættes, at praktiklederhvervet - bortset fra tidsbegrænset  \r\n\r\n funktion i tilfælde af tjenestefrihed eller lignende - ikke bortfalder,  \r\n\r\n medmindre der måtte være konkret grundlag herfor, for eksempel i medfør af  \r\n\r\n reduktion i antallet af klasser. Opsigelse bør i sådanne tilfælde finde sted  \r\n\r\n med 3 måneders varsel. Såfremt der ikke kun er tale om bortfald af  \r\n\r\n praktiklederhvervet, men tillige om opsigelse fra den pågældendes stilling i  \r\n\r\n lønrammerne 18/26/29 gælder de almindelige opsigelsesvarsler, jfr.  \r\n\r\n undervisningsministeriets bekendtgørelse af 6. juli 1984 om ansættelsesvilkår  \r\n\r\n for tjenestemandslignende ansatte ved godkendte private børnehave- og  \r\n\r\n fritidspædagogseminarier samt socialstyrelsens cirkulæreskrivelse af 15.  \r\n\r\n september 1978 om reglement for det på tjenestemandslignende vilkår ansatte  \r\n\r\n personale ved de socialpædagogiske seminarier og for tjenestemandsansatte ved  \r\n\r\n statsinstitutioner bestemmelserne i lov af 18. juni 1969 om tjenestemænd i  \r\n\r\n staten, folkeskolen og folkekirken. </P>  \r\n\r\n<P>b. Allerede ansatte praktikledere, der har fået bevilget nedsat  \r\n\r\n tjenestetid, vil ved en forhøjelse af deres tjenestetid inden for den  \r\n\r\n beskæftigelsesgrad, der ligger til grund for deres ansættelse, opretholde  \r\n\r\n deres placering i lønramme 29 eller 28 med oprykning til lønramme 29.  \r\n\r\n Deltidsansatte praktikledere med mindst 1/2 beskæftigelsesgrad vil ligeledes  \r\n\r\n kunne opretholde deres lønrammeplacering ved senere overgang til ansættelse  \r\n\r\n med højere beskæftigelsesgrad; er deltidsansættelse sket med mindre end 1/2  \r\n\r\n beskæftigelsesgrad, vil overgang til ansættelse med højere beskæftigelsesgrad  \r\n\r\n end den oprindelige desuden indebære en ændring af ansættelsesvilkårene,  \r\n\r\n således at den pågældende herefter overgår til aflønning m.v. i  \r\n\r\n overensstemmelse med de nye regler for praktikledere. </P>  \r\n\r\n<P>c. Nedsættes beskæftigelsesgraden for en allerede ansat praktikleder -  \r\n\r\n f.eks. i medfør af reduktion i antallet af klasser - bevarer den pågældende  \r\n\r\n sin hidtidige indplacering i lønramme 29 eller lønramme 28 med oprykning til  \r\n\r\n lønramme 29 og med en til den nedsatte beskæftigelsesgrad svarende del af  \r\n\r\n denne aflønning. </P>  \r\n\r\n<P>d. Midlertidig ansatte praktikledere - praktikledervikarer eller  \r\n\r\n konstituerede praktikledere - kan bevare deres aflønning efter lønramme 29  \r\n\r\n eller 28 indtil udløbet af den for ansættelsesforholdet - eventuelt foreløbig  \r\n\r\n - fastsatte periode eller til dettes ophør, såfremt der ikke er fastsat nogen  \r\n\r\n bestemt periode, dog længst indtil udgangen af undervisningsåret 1985/86.  \r\n\r\n</P>  \r\n\r\n<P>e. Såfremt en praktiklederstilling er opslået ledig med angivelse af  \r\n\r\n stillingens klassificering i lønramme 29 eller 28, men beslutning om  \r\n\r\n besættelse af stillingen endnu ikke er godkendt af ministeriet, vil  \r\n\r\n ansættelse skulle ske i overensstemmelse med de ved aftalen ændrede vilkår.  \r\n\r\n Ansøgerne eller den udpegede ansøger må snarest underrettes om ændringer af  \r\n\r\n vilkårene. Gør der sig ganske særlige forhold gældende, som kan begrunde  \r\n\r\n ansættelse i lønramme 29 eller 28, selvom der ikke foreligger et endeligt af  \r\n\r\n ministeriet godkendt ansættelsesforhold, vil spørgsmålet om en opretholdelse  \r\n\r\n af den hidtidige klassificering dog kunne forelægges for ministeriet til  \r\n\r\n afgørelse. </P>  \r\n\r\n<UL CLASS=PLAIN-LIST>  \r\n\r\n<LI>3) Praktikledere ved børnehave- og fritidspædagogseminarierne, der i  \r\n\r\n henhold til de hidtidige regler har ansættelse i stillinger i lønramme 29,  \r\n\r\n bevarer deres placering i denne lønramme efter den lønanciennitet, der er  \r\n\r\n tillagt dem, således at oprykning til slutløn først finder sted efter  \r\n\r\n opnåelse af 4 års anciennitet. </LI>  \r\n\r\n</UL>  \r\n\r\n<P>For praktikledere ved de socialpædagogiske seminarier henvises til  \r\n\r\n overgangsbestemmelsen i aftalen § 4, stk. 3. </P>  \r\n\r\n<P>P.m.v. </P>  \r\n\r\n<P>e.b. </P>  \r\n\r\n<P>Susanne Gruno </P>  \r\n\r\n<P>fm. </P>  \r\n\r\n<P>Bilag. </P>  \r\n\r\n<P>Bilaget udelades her. Der henvises til F AFT 6425 19860616 </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19862214754"
        },
        {
            "displayName": "Entydig dokumentidentifikation",
            "displayValue": "CM035560"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22147"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "07/07/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Lønafdelingen"
        },
        {
            "displayName": "Ressortministeriets journalnummer",
            "displayValue": "Journal nr. 1983-4333-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}