{
    "id": 36696,
    "title": "Skattepligt - bopæl - ophold (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18068 af 22/01/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En dansker, der var emigreret til USA i 1930 og havde fået amerikansk  \r\n\r\n statsborgerret samt havde erhvervsvirksomhed og bolig der, havde købt et  \r\n\r\n enfamilieshus i Danmark til ferieformål. Hans hustru boede her, og da han  \r\n\r\n under et ferieophold her blev syg og måtte blive i Danmark i ca. 1 1/2 år,  \r\n\r\n blev han anset for fuld skattepligtig fra ferieopholdets start i henhold til  \r\n\r\n kildeskattelovens § 1, nr. 1, jf. </I> </P>  \r\n\r\n<P> <I>§ 7, stk. 1. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skattepligt - bopæl - ophold (* 1) </H1>  \r\n\r\n<P></P>  \r\n\r\n<P>A klagede over, at de stedlige skattemyndigheder havde anset ham for fuldt  \r\n\r\n skattepligtig til den danske stat i medfør af kildeskattelovens § 1, nr. 1,  \r\n\r\n jf. lovens § 7, stk. 1, fra den 10. juli 1984. </P>  \r\n\r\n<P>Det var oplyst, at klageren i 1930 var emigreret til USA, og at han i 1936  \r\n\r\n havde fået amerikansk statsborgerskab. I 1961 havde han erhvervet et  \r\n\r\n enfamilieshus på Fyn med henblik på benyttelse som feriebolig. </P>  \r\n\r\n<P>I forbindelse med, at hans daværende hustru, der var dansk født, var  \r\n\r\n blevet alvorligt syg og ønskede at tilbringe sine sidste leveår i Danmark,  \r\n\r\n var ægtefællerne imidlertid i 1963 flyttet her til landet, hvor de havde  \r\n\r\n bosat sig i huset på Fyn. Samtidig havde klageren bevaret sin bopæl i USA og  \r\n\r\n den her drevne virksomhed. Efter hustruens død i 1972 var klageren på ny  \r\n\r\n udrejst til USA, og han havde herefter alene været anset for begrænset  \r\n\r\n skattepligtig i Danmark med hensyn til enfamilieshuset på Fyn. </P>  \r\n\r\n<P>Klageren var i 1973 blevet gift igen, og hustruen havde siden indgåelsen  \r\n\r\n af ægteskabet boet i huset på Fyn, således at ægtefællerne havde besøgt  \r\n\r\n hinanden henholdsvis i USA og Danmark. I oktober 1984 havde klageren, der var  \r\n\r\n rejst til Danmark den 10. juli 1984, fået et alvorligt hjertetilfælde og var  \r\n\r\n blevet indlagt på hospitalet. Sygdommen havde forhindret hans planlagte  \r\n\r\n tilbagerejse til USA, og efter at lægerne i juni 1985 havde frarådet ham at  \r\n\r\n rejse, havde han den 12. juni 1985 tilmeldt sig det pågældende folkeregister.  \r\n\r\n Klageren var klar over, at han ikke ville kunne nå at rejse tilbage før  \r\n\r\n udløbet af fristen på 365 dage i kildeskattelovens § 8, stk. 2  \r\n\r\n (turistreglen). Først den 5. februar 1986 var klagerens helbredsmæssige  \r\n\r\n tilstand blevet sådan, at han på ny kunne rejse til USA. </P>  \r\n\r\n<P>De stedlige skattemyndigheder havde været af den opfattelse, at klageren  \r\n\r\n var at anse for fuldt skattepligtig til Danmark fra den 10. juli 1984 at  \r\n\r\n regne, idet han måtte anses for at have bopæl her i landet, således som dette  \r\n\r\n begreb forstås efter kildeskattelovens § 1, nr. 1. Endvidere opfyldte han  \r\n\r\n betingelserne i lovens § 7, stk. 1, da hans ophold i landet fra nævnte dato  \r\n\r\n ikke kunne betegnes som kortvarigt ophold på grund af ferie eller lignende.  \r\n\r\n</P>  \r\n\r\n<P>Klageren gjorde gældende, at han ikke i det omhandlede år havde haft en  \r\n\r\n sådan tilknytning her til landet, at han kunne siges at have haft bopæl her  \r\n\r\n med deraf følgende skattepligt i medfør af kildeskattelovens § 1, nr. 1. Han  \r\n\r\n anførte herved, at han siden 1946 havde boet på en ham tilhørende ejendom i  \r\n\r\n USA, og at hans indtægtsmæssige og økonomiske forhold i mere end 50 år havde  \r\n\r\n været knyttet til USA, medens hans besøg i Danmark udelukkende havde haft  \r\n\r\n turistmæssig karakter. </P>  \r\n\r\n<P>Endvidere henviste klageren til den af Østre Landsret den 28. maj 1986  \r\n\r\n afsagte dom, hvor skattepligt til Danmark blev anset for at være ophørt ved  \r\n\r\n udrejse til Schweiz, hvor skatteyderen tog bopæl og havde fast arbejde,  \r\n\r\n uanset at han bevarede boligen her i landet, hvor hans familie fortsat boede.  \r\n\r\n</P>  \r\n\r\n<P>Klageren nedlagde herefter påstand om, at den fulde skattepligt til  \r\n\r\n Danmark først kunne anses for indtrådt ved hans tilmeldelse til  \r\n\r\n folkeregisteret den 12. juni 1985. Han henviste til bestemmelsen i  \r\n\r\n kildeskattelovens § 8, stk. 2, hvorefter personer, der tager ophold her i  \r\n\r\n landet som turister eller i studieøjemed, først bliver fuldt skattepligtige  \r\n\r\n efter § 1, nr. 3 (ophold her i et tidsrum af mindst 6 måneder), når de med  \r\n\r\n eller uden afbrydelse har opholdt sig her i mere end 365 dage inden for et  \r\n\r\n samlet tidsrum af 2 år. </P>  \r\n\r\n<P>Under de foreliggende omstændigheder, hvor klageren ejede en helårsbolig i  \r\n\r\n Danmark, som beboedes af hans hustru, fandt Landsskatteretten, at klageren  \r\n\r\n måtte anses for at have bopæl i Danmark. Da hans ophold her i landet fra den  \r\n\r\n 10. juli 1984 ikke havde karakter af kortvarigt ophold på grund af ferie  \r\n\r\n eller lignende, fandt retten endvidere, at han med rette var anset for fuldt  \r\n\r\n skattepligtig fra nævnte dato i medfør af kildeskattelovens § 1, nr. 1, jf. §  \r\n\r\n 7, stk. 1. Bestemmelsen i lovens § 8, stk. 2, fandt herefter ikke anvendelse.  \r\n\r\n</P>  \r\n\r\n<P>LV 1986, A 1.1.1. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Skat 1988, nr. 3, side 139 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881806825"
        },
        {
            "displayName": "Entydig dokumentidentifikation",
            "displayValue": "CA004631"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18068"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "22/01/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-4-36."
        },
        {
            "displayName": "Stikord",
            "displayValue": "BOPÆL, OPHOLD., SKATTEPLIGT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}