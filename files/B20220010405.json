{
    "id": 228919,
    "title": "Bekendtgørelse om privates indførsel af lægemidler til mennesker og dyr",
    "documentTypeId": "60",
    "isSagsforlobPeriodValid": true,
    "shortName": "BEK nr 104 af 23/01/2022",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om privates indførsel af lægemidler til mennesker og dyr</p>\r\n<p class=\"Indledning2\">I medfør af § 39, stk. 4, og § 104, stk. 3, i lov om lægemidler, jf. lovbekendtgørelse nr. 99 af 16. januar 2018, som ændret ved lov nr. 1687 af 26. december 2017, lov nr. 1554 af 18. december 2018, lov nr. 1062 af 30. juni 2020 og lov nr. 2393 af 14. december 2021, fastsættes:</p>\r\n<p class=\"Paragraf\" id=\"idae0528ee-c16f-45ae-a1f7-83b385475039\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse omfatter privatpersoners indførsel af lægemidler.</p>\r\n<p class=\"Stk2\">\r\n   <span class=\"StkNr\" id=\"id60ea5418-806b-40bd-8772-680bd13b8b47\">Stk. 2.</span> Denne bekendtgørelse omfatter ikke dyrlægers indførsel af lægemidler, som er omfattet af artikel 111, i Europa-Parlamentets og Rådets forordning om lægemidler til dyr.</p>\r\n<p class=\"Paragraf\" id=\"id98f43cc5-e098-4f98-9c6a-1e972d08b9df\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ved privatpersoner forstås enhver fysisk person, herunder læger, tandlæger og dyrlæger.</p>\r\n<p class=\"Paragraf\" id=\"id6c1b6612-e2a4-48f3-9db0-a42ec3153858\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Privatpersoner må kun indføre lægemidler til Danmark under de betingelser, der fremgår af §§ 4-11 i denne bekendtgørelse.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ved indrejse i Danmark</span>\r\n   </span>\r\n</p>\r\n<p class=\"Paragraf\" id=\"idd43704d0-b5c3-4153-89cd-b8fa42d66e27\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Privatpersoner kan til personlig brug til sygdomsforebyggelse eller -behandling ved indrejse medbringe lægemidler bestemt til human anvendelse. Der skal være tale om produkter, der sælges lovligt til privatpersoner i det land, hvor de er købt.</p>\r\n<p class=\"Stk2\">\r\n   <span class=\"StkNr\" id=\"id2096348f-29aa-4c36-bce5-56f5c64e2929\">Stk. 2.</span> Fra lande, der ikke er medlem af Den Europæiske Union eller omfattet af EØS-aftalen, kan der højst medbringes lægemidler til 3 måneders forbrug.</p>\r\n<p class=\"Paragraf\" id=\"id36e719af-630a-41f4-ad75-c883cb94036b\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Privatpersoner kan, til sygdomsforebyggelse eller -behandling af egne dyr, ved indrejse medbringe lægemidler bestemt til veterinær anvendelse fra lande, som er medlem af Den Europæiske Union eller omfattet af EØS-aftalen. Der skal være tale om produkter, der sælges lovligt til privatpersoner i det land, hvor de er købt, og produkterne må ikke være receptpligtige i det land, hvor de er købt.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ved forsendelse til Danmark</span>\r\n   </span>\r\n</p>\r\n<p class=\"Paragraf\" id=\"iddc551e2c-b3a8-4943-a75d-2c7708cd85ef\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Privatpersoner kan til personlig brug til sygdomsforebyggelse eller -behandling indføre lægemidler bestemt til human anvendelse pr. post, kurerforsendelse ol. fra lande, som er medlem af Den Europæiske Union eller omfattet af EØS-aftalen. Der skal være tale om produkter, der sælges lovligt til privatpersoner i det land, hvor de er afsendt fra.</p>\r\n<p class=\"Paragraf\" id=\"id35b94e4b-2750-4647-9f77-67bee6ae73fc\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Privatpersoner kan, til sygdomsforebyggelse eller –behandling af egne dyr, indføre lægemidler bestemt til veterinær anvendelse pr. post, kurerforsendelse ol. fra lande, som er medlem af Den Europæiske Union eller omfattet af EØS-aftalen. Der skal være tale om produkter, der er blevet solgt i overensstemmelse med kravene i artikel 104, stk. 1, i Europa-Parlamentets og Rådets forordning om lægemidler til dyr, og produkterne må ikke være receptpligtige i det land, hvor de er købt.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Euforiserende stoffer</span>\r\n   </span>\r\n</p>\r\n<p class=\"Paragraf\" id=\"id17fd3d91-85a1-4883-88cc-e8cc04e36d70\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Lægemidler, der indeholder euforiserende stoffer optaget på liste A i bekendtgørelse om euforiserende stoffer, må ikke indføres.</p>\r\n<p class=\"Paragraf\" id=\"id98d4c5dc-d29f-4f07-a5b8-91429fd2f501\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Lægemidler til mennesker, der indeholder euforiserende stoffer omfattet af § 1 i bekendtgørelse om euforiserende stoffer og er optaget på liste B, C, D eller E i bekendtgørelse om euforiserende stoffer, må kun medbringes i mængder, der svarer til højst 30 dages forbrug, og kun på de betingelser, der fremgår af § 4, stk. 1.</p>\r\n<p class=\"Stk2\">\r\n   <span class=\"StkNr\" id=\"idd45c1179-8d07-4f12-81ba-794268e06cbe\">Stk. 2.</span> Når særlige grunde taler for det, skal den rejsende på behørig måde kunne dokumentere, at lægemidlerne skal anvendes af den pågældende personligt til sygdomsforebyggelse eller -behandling. Den i Schengenkonventionens artikel 75 omtalte attest anses for behørig dokumentation, hvis den medbringes i original og er udstedt af den kompetente myndighed i den rejsendes bopælsland.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Dokumentation</span>\r\n   </span>\r\n</p>\r\n<p class=\"Paragraf\" id=\"ide895be0b-89b5-4fc5-ab3b-33981bd389c5\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Når særlige grunde taler for det, kan en privatperson af Lægemiddelstyrelsen som betingelse for indførsel af et lægemiddel, jf. § 4, § 6 og § 9, stk. 1, afkræves dokumentation i form af en skriftlig erklæring fra en læge om, at lægemidlet skal anvendes af den pågældende personligt til sygdomsforebyggelse eller -behandling. Erklæringen skal være påtegnet af den kompetente myndighed i det land, som har meddelt lægen autorisation. Myndigheden skal ved påtegning bekræfte, at erklæringsudstederen er læge.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Dispensation</span>\r\n   </span>\r\n</p>\r\n<p class=\"Paragraf\" id=\"id10c65e1f-7c3d-4127-864c-8052b520845b\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Lægemiddelstyrelsen kan, når ganske særlige grunde taler for det, tillade private at indføre lægemidler i videre omfang, end hvad der fremgår af §§ 4-7 og § 9, stk. 1.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Straf</span>\r\n   </span>\r\n</p>\r\n<p class=\"Paragraf\" id=\"idc120cc97-ace5-441e-bae4-781b53274c4c\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Med bøde straffes den, der overtræder §§ 3-11.</p>\r\n<p class=\"Stk2\">\r\n   <span class=\"StkNr\" id=\"idbf08a7c1-6a98-44d9-b450-7e590416546e\">Stk. 2.</span> Der kan pålægges selskaber mv. (juridiske personer) strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttrædelse</span>\r\n   </span>\r\n</p>\r\n<p class=\"Paragraf\" id=\"id705eade9-f9a2-4f8b-9d81-c08ac5b50681\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Bekendtgørelsen træder i kraft den 28. januar 2022.</p>\r\n<p class=\"Stk2\">\r\n   <span class=\"StkNr\" id=\"id15875249-3fa1-42c8-98d3-1aa64f2b7b6e\">Stk. 2.</span> Bekendtgørelse nr. 2465 af 12. december 2021 om privates indførsel af lægemidler ophæves.</p><div class=\"Givet\" id=\"Givet\"><p class=\"Givet\" align=\"center\">Lægemiddelstyrelsen, den 23. januar 2022</p><p class=\"Sign1\" align=\"center\">Lars Bo Nielsen</p><p class=\"Sign2\" align=\"right\">/ Jeanne Majland</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/01/2022"
        },
        {
            "displayName": "Accession",
            "displayValue": "B20220010405"
        },
        {
            "displayName": "Entydig dokumentidentifikation",
            "displayValue": "DI000545"
        },
        {
            "displayName": "Dato for førstegangsindlæggelse",
            "displayValue": "26/01/2022"
        },
        {
            "displayName": "Dato for indlæggelse",
            "displayValue": "26/01/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "104"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "23/01/2022"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundhedsmin.,<br />Lægemiddelstyrelsen, j.nr. 2021102284 "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}