{
    "id": 40700,
    "title": "Afslag på anmodning om tilladelse til sidestilling med afskrivningsberettigede bygninger. Projekteret dyrehospital. Arealkrav ",
    "documentTypeId": "230",
    "isSagsforlobPeriodValid": false,
    "shortName": "AFG nr 18492 af 22/04/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ligningsrådet meddelte afslag på en anmodning om tilladelse til at  \r\n\r\n foretage skattemæssige afskrivninger på et projekteret dyrehospital.  \r\n\r\n Betingelserne for meddelelse af tilladelse var principielt opfyldt for en  \r\n\r\n mindre del af bygningen, men denne del opfyldte ikke arealkravet </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afslag på anmodning om tilladelse til  \r\n\r\n sidestilling med afskrivningsberettigede bygninger. Projekteret dyrehospital.  \r\n\r\n Arealkrav </H1>  \r\n\r\n<P></P>  \r\n\r\n<BR>  \r\n\r\n<P> <B>Afskrivninger) </B></P>  \r\n\r\n<P>x  <I>sidestilling</I>  </P>  \r\n\r\n<P>x  <I>dyrehospital</I>  </P>  \r\n\r\n<P>LR af 22/4 1997, 99/96-4238-00091 </P>  \r\n\r\n<P> <B>Ligningsrådet meddelte afslag på en anmodning om tilladelse til at  \r\n\r\n foretage skattemæssige afskrivninger på et projekteret dyrehospital. Afslaget  \r\n\r\n baseredes på en konkret vurdering af den teknisk-økonomiske forældelse og den  \r\n\r\n fysiske slitage af det projekterede dyrehospital. For så vidt angår en mindre  \r\n\r\n del af dyrehospitalet kunne tilladelse principielt meddeles, men denne del  \r\n\r\n opfyldte ikke arealkravet i AL § 20, stk. 2. Der henvises til Told- og  \r\n\r\n Skattestyrelsens kommentar i TfS 1997.øøø.</B>  </P>  \r\n\r\n<P> <I>Reference</I>  </P>  \r\n\r\n<P>AL § 18, stk. 2, jf. stk. 1, litra a </P>  \r\n\r\n<P>AL § 20, stk. 2 </P>  \r\n\r\n<P>LV 1996 E.C.4.1.5. og E.C.4.1.7. </P>  \r\n\r\n<P>En dyrlæge ansøgte om tilladelse efter afskrivningslovens § 18, stk. 2,  \r\n\r\n jf. stk. 1, litra a, til at foretage skattemæssige afskrivninger på et  \r\n\r\n dyrehospital, som han påtænkte af opføre. </P>  \r\n\r\n<P>Det var oplyst, at dyrehopitalet var påtænkt indrettet i en bygning på ca.  \r\n\r\n 285 kvm. Der skulle i dyrehopitalet indrettes en &#187;afdeling for mindre  \r\n\r\n dyr m.v.&#171;. bestående af kontor, bogholderi, venteværelse, butik,  \r\n\r\n personalerum og to klinikker til behandling af mindre dyr, såsom hunde og  \r\n\r\n katte m.v. Der skulle endvidere indrettes &#187;stordyrrum&#171; på ca. 56  \r\n\r\n kvm. med hunde- og kattebure (ca. 8 kvm.), &#187;tvangsbokse&#171; til  \r\n\r\n undersøgelse og operation af store dyr, hesteboks på 7,5 kvm., et afsnit til  \r\n\r\n obduktion af svin og et &#187;koldlager&#171;. </P>  \r\n\r\n<P>Resten af bygningen ville i første omgang henstå som &#187;råhus&#171;.  \r\n\r\n Der ville om nogle år blive indrettet operationsrum, røntgenrum,  \r\n\r\n forberedelsesrum, laboratorium og lager i denne del af bygningen. </P>  \r\n\r\n<P>Skatteyder drev på ansøgningstidspunktet en traditionel landpraksis og en  \r\n\r\n mindre dyrlægeklinik, der var indrettet i en del af den private bolig.  \r\n\r\n Omsætningen hidrørte for 10 % vedkommende fra mindre dyr og for 90 %  \r\n\r\n vedkommende fra større dyr, dels heste (10 %) og dels svin og kalve (næsten  \r\n\r\n udelukkende indtægt fra obduktion). </P>  \r\n\r\n<P>Ligningsrådet kunne ikke imødekomme ansøgningen. </P>  \r\n\r\n<P>Det er en forudsætning for, at der kan meddeles tilladelse til  \r\n\r\n sidestilling efter afskrivningslovens § 18, stk. 2, at det i den konkrete sag  \r\n\r\n må vurderes, <I>enten</I> at den omhandlede bygning kan sammenlignes med en  \r\n\r\n bestemt afskrivningsberettiget bygningskategori nævnt i afskrivningslovns §  \r\n\r\n 18, stk. 1, litra a eller b, <I>eller</I> at den ikke kan sammenlignes med en  \r\n\r\n bygningskategori, som er undtaget fra afskrivning efter afskrivningslovens §  \r\n\r\n 18, stk. 3-5, og herudover må antages at være udsat for en fysisk slitage  \r\n\r\n og/eller teknisk-økonomisk forældelse svarende til de i § 18, stk. 1, litra a  \r\n\r\n eller b, nævnte bygningskategorier. </P>  \r\n\r\n<P>For dyrlægeklinikken gælder, at den teknisk-økonomiske forældelse må  \r\n\r\n antages at kunne sammenlignes med den teknisk-økonomiske forældelse af de  \r\n\r\n ikke-afskrivningsberettigede lægeklinikker m.v. Det er således den fysiske  \r\n\r\n slitage, som er afgørende i sager vedrørende dyrlægeklinikker. </P>  \r\n\r\n<P>Vurderingen må bl.a. baseres på, hvilke dyr klinikken er indrettet til  \r\n\r\n modtagelse af, klinikkens kapacitet, og om der er mulighed for indlæggelse  \r\n\r\n eller alene for ambulant behandling. </P>  \r\n\r\n<P>Da der i sagen var tale om en udbygning af klinikken i to etaper, blev det  \r\n\r\n ikke anset for muligt at foretage en konkret bedømmelse af den faktiske  \r\n\r\n anvendelse af de projekterede bygninger i deres endelige udformning, men  \r\n\r\n alene i den udformning, de ville have efter fuldendelsen af første etape.  \r\n\r\n</P>  \r\n\r\n<P>Stordyrrummet måtte på grund af anvendelsen kunne antages at blive udsat  \r\n\r\n for et sådant slid, at sidestilling med de i afskrivningslovens § 18, stk. 1,  \r\n\r\n litra a, nævnte bygninger kunne komme på tale, da denne del af klinikken  \r\n\r\n ville blive anvendt til behandling af og overnatning for store dyr samt til  \r\n\r\n overnatning for mindre dyr. For afdelingen for smådyr m.v. måtte slitagen  \r\n\r\n antages i højere grad at kunne sammenlignes med slitagen på en lægeklinik  \r\n\r\n m.v., jf. afskrivningslovens § 18, stk. 5, og sidestilling ville for denne  \r\n\r\n del af bygningen dermed være udelukket. </P>  \r\n\r\n<P>Da stordyrrummet alene ville udgøre ca. 56 kvm. svarende til ca. 20 pct.  \r\n\r\n af bygnignens samlede areal, ville der imidlertid på grund af arealkravet i  \r\n\r\n afskrivningslovens § 20, stk. 2, ikke kunne afskrives på denne del af  \r\n\r\n bygningen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19971849201"
        },
        {
            "displayName": "Entydig dokumentidentifikation",
            "displayValue": "CA008670"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18492"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "22/04/1997"
        },
        {
            "displayName": "Administrerende myndighed",
            "displayValue": "Ligningsrådet"
        },
        {
            "displayName": "Ressortministeriets journalnummer",
            "displayValue": "99/97-4238-00029"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}