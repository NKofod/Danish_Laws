{
    "id": 160608,
    "title": "Ankestyrelsens principafgørelse 118-13 om revalidering - fradrag - indtægt - bistandsfondsydelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9781 af 29/11/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 118-13 om revalidering - fradrag - indtægt - bistandsfondsydelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">Der skal ske fradrag i revalideringsydelse for indtægter fra en bistandsfond, der tilhører en pensionskasse.</p>\r\n   <p class=\"TekstGenerel\">Principafgørelse 27-13 fastslår, at der skal ske fradrag i revalideringsydelsen for løbende udbetalinger fra alle forsikringer og pensionsordninger. Der er ikke fastsat regler om, at nogen ydelser fra forsikrings- og pensionsordninger er undtaget for fradrag i revalideringsydelse.</p>\r\n   <p class=\"TekstGenerel\">Indtægter fra løbende udbetalinger fra bistandsfonden skal dog kun trækkes fra i revalideringsydelsen i det omfang, indtægterne fra bistandsfonden sammenlagt med revalideringsydelsen overstiger revalidendens hidtidige arbejdsindtægter.</p>\r\n   <p class=\"TekstGenerel\">Principafgørelse A-29-04 om, at der ikke er lovhjemmel til at foretage fradrag i ledighedsydelse for det beløb, der er udbetalt fra en bistandsfond, gælder ikke for fradrag i revalideringsydelse.</p>\r\n   <p class=\"TekstGenerel\">Reglen om fradrag i revalideringsydelse er forskellig fra lovgivningen om ledighedsydelse, der indeholder detaljerede bestemmelser om fradrag i ydelsen.</p>\r\n</div>\r\n<p>\r\n   <span class=\"Bold\">Lov:</span>\r\n</p>\r\n<p>Lov om aktiv socialpolitik - lovbekendtgørelse nr. 190 af 24. februar 2012 - § 59</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen</span></p>\r\n<p>Ankestyrelsens Beskæftigelsesudvalg har behandlet sagen for at afklare, om udbetaling fra en bistandsfond er en løbende udbetaling fra en pensionsordning, der er omfattet af bestemmelsen i aktivlovens § 59 om fradrag i revalideringsydelse.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>Det fremgår af lov om aktiv socialpolitik § 59, stk. 1, at revalideringsydelsen skal nedsættes med indtægter fra løbende udbetalinger fra forsikringer og pensionsordninger, herunder løbende udbetaling af erhvervsevnetabserstatning efter lov om arbejdsskadesikring. Disse indtægter trækkes dog kun fra i det omfang, de sammenlagt med revalideringsydelsen overstiger revalidendens hidtidige arbejdsindtægter.</p>\r\n<p>Det fremgår af lovbemærkningerne til § 59, at der i almindelighed skal ske fradrag for løbende udbetalinger fra forsikringer og pensionsordninger.</p>\r\n<p>\r\n   <span class=\"Bold\">3.</span> <span class=\"Bold\">Andre Principafgørelser</span></p>\r\n<p>\r\n   <span class=\"Bold\">Gældende</span>\r\n</p>\r\n<p>Følgende Principafgørelser er brugt ved afgørelsen og gælder stadig:</p>\r\n<p>\r\n   <span class=\"Bold\">27-13</span>: Der skal ske fradrag for løbende udbetalinger fra alle forsikringer og pensionsordninger, uanset om disse træder i stedet for revalidendens egen mistede indtægt eller ej. Der skal således også ske fradrag for indtægter fra løbende forsørgertabserstatning, der ikke træder i stedet for revalidendens egen mistede indtægt, men som erstatter et mistet forsørgelsesgrundlag som følge af ægtefællens død.</p>\r\n<p>Indtægter fra løbende udbetalinger fra forsikringer og pensionsordninger medfører dog kun fradrag i revalideringssydelsen i det omfang, de sammenlagt med revalideringsydelsen overstiger revalidendens hidtidige arbejdsindtægter.</p>\r\n<p>\r\n   <span class=\"Bold\">A-29-04</span>: Der er ikke lovhjemmel til at foretage fradrag i ledighedsydelse for det beløb, der er udbetalt fra en bistandsfond.</p>\r\n<p>Ydelsen kan ikke anses for at være en af de indtægter, der efter bekendtgørelsen skal fradrages. Bistandsfondsydelsen bliver udbetalt efter en individuel vurdering af, om der er økonomiske problemer og af familiens situation som helhed. Ydelsen bliver anset for at være et supplement til ledighedsydelsen, og den bliver ydet efter en konkret trangsvurdering.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Ankestyrelsens Beskæftigelsesudvalg har i møde truffet afgørelse i NNs sag om, hvorvidt udbetaling fra en bistandsfond er en løbende udbetaling fra en pensionsordning, der er omfattet af bestemmelsen i aktivlovens § 59 om fradrag i revalideringsydelse.</p>\r\n<p>Resultatet er</p>\r\n<p>• indtægter fra en bistandsfond medfører fradrag i NNs revalideringsydelse, hvis beløbet sammen med revalideringsydelsen overstiger hendes hidtidige arbejdsindtægter</p>\r\n<p>Vi ændrer således afgørelsen fra Beskæftigelsesankenævnet i Statsforvaltningen YY.</p>\r\n<p>Vores afgørelse medfører ikke, at NN skal tilbagebetale hjælp, som eventuelt allerede er udbetalt på baggrund af nævnets afgørelse.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsens Beskæftigelsesudvalg finder, at indtægter fra en bistandsfond er omfattet af reglen i aktivlovens § 59, om indtægter, der trækkes fra i revalideringsydelsen.</p>\r\n<p>Principafgørelse 27-13 fastslår, at der efter bestemmelsen skal ske fradrag for løbende udbetalinger fra alle forsikringer og pensionsordninger. Beskæftigelsesudvalget fandt, at der ikke er fastsat regler om, at nogen ydelser fra forsikrings- og pensionsordninger er undtaget.</p>\r\n<p>Beløbet skal dog kun trækkes fra i revalideringsydelsen i det omfang, indtægterne fra bistandsfonden sammenlagt med revalideringsydelsen overstiger NNs hidtidige arbejdsindtægter.</p>\r\n<p>Vi har lagt vægt på, at bistandsfonden tilhører en pensionskasse, og at udbetaling af hjælp fra bistandsfonden sker til pensionskassens medlemmer efter ansøgning.</p>\r\n<p>I Principafgørelse A-29-04 fandt Ankestyrelsen, at der ikke er lovhjemmel til at foretage fradrag i ledighedsydelse for det beløb, der blev udbetalt fra en bistandsfond.</p>\r\n<p>Princippet i A-29-04 gælder ikke for fradrag i revalideringsydelse. Vi har lagt vægt på, at reglen om fradrag i revalideringsydelse er forskellig fra lovgivningen om ledighedsydelse, der indeholder detaljerede bestemmelser om fradrag i ydelsen.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da beskæftigelsesankenævnet traf afgørelse i sagen</p>\r\n<p>• Beskæftigelsesankenævnets afgørelse af 1. maj 2013</p>\r\n<p>• Klagen til Ankestyrelsens Beskæftigelsesudvalg af 15. maj 2013</p>\r\n<p>• Beskæftigelsesankenævnets genvurdering</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 24. februar 2017, da den er erstattet af principafgørelse nr. 11-17."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/12/2013"
        },
        {
            "displayName": "Accession",
            "displayValue": "W20130978125"
        },
        {
            "displayName": "Entydig dokumentidentifikation",
            "displayValue": "CB000170"
        },
        {
            "displayName": "Dato for indlæggelse",
            "displayValue": "24/02/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9781"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "29/11/2013"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2000117-13"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}