{
    "id": 82620,
    "title": "Bekendtgørelse af konvention af 5. oktober 1962 om oprettelse af en europæisk organisation for astronomisk forskning vedrørende den sydlige stjernehimmel med tilhørende finansprotokol af samme dato. ",
    "documentTypeId": "220",
    "isSagsforlobPeriodValid": false,
    "shortName": "BKI nr 104 af 18/12/1967",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af konvention af 5. oktober 1962  \r\n\r\n om oprettelse af en europæisk organisation for astronomisk forskning  \r\n\r\n vedrørende den sydlige stjernehimmel med tilhørende finansprotokol af samme  \r\n\r\n dato. </H1>  \r\n\r\n<P></P>  \r\n\r\n<BR>  \r\n\r\n<P>Ved kgl. resolution af 10. august 1967 har Danmark tiltrådt den i Paris  \r\n\r\n den 5. oktober 1962 vedtagne konvention om en europæisk organisation for  \r\n\r\n astronomisk forskning vedrørende den sydlige stjernehimmel med tilhørende  \r\n\r\n finansprotokol af samme dato. </P>  \r\n\r\n<P>Konventionens og finansprotokollens ordlyd er som følger (den hollandske,  \r\n\r\n svenske og tyske tekst udeladt): </P>  \r\n\r\n<P> Oversættelse </P>  \r\n\r\n<P> <B>KONVENTION </B></P>  \r\n\r\n<P>om oprettelse af en europæisk organisation for astronomisk forskning  \r\n\r\n vedrørende den sydlige stjernehimmel </P>  \r\n\r\n<P>REGERINGERNE i de lande, som er deltagere i nærværende konvention, er </P>  \r\n\r\n<P>UNDER HENVISNING TIL: </P>  \r\n\r\n<P>At studiet af den sydlige stjernehimmel er langt mindre fremskredent end  \r\n\r\n studiet af den nordlige stjernehimmel, </P>  \r\n\r\n<P>At de data, hvorpå kendskabet til mælkevejesystemet hviler, følgelig er  \r\n\r\n langt fra at have den samme værdi i de forskellige egne af himmelen, og at  \r\n\r\n det er uomgængelig nødvendigt at forbedre og fuldstændiggøre dem, hvor de er  \r\n\r\n utilstrækkelige, </P>  \r\n\r\n<P>At det især er yderst beklageligt, at de stjernesystemer, som ikke har  \r\n\r\n noget sidestykke på den nordlige stjernehimmel, er næsten utilgængelige selv  \r\n\r\n for de største instrumenter, der for tiden er i brug, </P>  \r\n\r\n<P>At det derfor er vigtigt, at der på den sydlige halvkugle opstilles store  \r\n\r\n og effektive instrumenter svarende til dem, der findes på den nordlige  \r\n\r\n halvkugle, men at dette projekt på den anden side kun kan gennemføres ved  \r\n\r\n internationalt samarbejde, </P>  \r\n\r\n<P>I ØNSKET OM i fællesskab at oprette et observatorium, beliggende på den  \r\n\r\n sydlige halvkugle, udstyret med store og effektive instrumenter, og på denne  \r\n\r\n måde at fremme og organisere samarbejde inden for den astronomiske forskning,  \r\n\r\n</P>  \r\n\r\n<P>BLEVET ENIGE om følgende bestemmelser: </P>  \r\n\r\n<P>Artikel I. </P>  \r\n\r\n<P> <I>Oprettelse af organisationen.</I>  </P>  \r\n\r\n<P CLASS=PUNKT> <B>1.</B> Ved nærværende konvention oprettes en europæisk  \r\n\r\n organisation for astronomisk forskning vedrørende den sydlige stjernehimmel,  \r\n\r\n herefter benævnt organisationen. </P>  \r\n\r\n<P CLASS=PUNKT> <B>2.</B> Organisationens sæde henlægges foreløbig til  \r\n\r\n Bryssel. Sædet vil blive endeligt fastlagt af det i henhold til artikel IV  \r\n\r\n oprettede råd. </P>  \r\n\r\n<P>Artikel II. </P>  \r\n\r\n<P> <I>Formål.</I>  </P>  \r\n\r\n<P CLASS=PUNKT> <B>1.</B> Organisationens formål er at opføre, udruste og  \r\n\r\n drive et astronomisk observatorium, beliggende på den sydlige halvkugle. </P>  \r\n\r\n<P CLASS=PUNKT> <B>2.</B> Organisationens begyndelsesprogram omfatter  \r\n\r\n bygning, indretning og drift af et observatorium på den sydlige halvkugle,  \r\n\r\n omfattende: </P>  \r\n\r\n<UL CLASS=PLAIN-LIST>  \r\n\r\n<LI>(a) et teleskop med en åbning på omkring 3 meter; </LI>  \r\n\r\n<LI>(b) et Schmidt teleskop med en åbning på omkring 1,20 meter; </LI>  \r\n\r\n<LI>(c) højst tre teleskoper med en maksimal åbning på 1 meter; </LI>  \r\n\r\n<LI>(d) en meridiankreds; </LI>  \r\n\r\n<LI>(e) det nødvendige hjælpeudstyr for at udføre forskningsprogrammer med de  \r\n\r\n ovenfor under (a), (b), (c) og (d) nævnte instrumenter; </LI>  \r\n\r\n<LI>(f) de bygninger, som er nødvendige for at rumme det ovenfor under (a),  \r\n\r\n (b), (c), (d) og (e) nævnte udstyr samt observatoriets administration og  \r\n\r\n personalets indkvartering. </LI>  \r\n\r\n</UL>  \r\n\r\n<P CLASS=PUNKT> <B>3.</B> Erhvert tillægsprogram skal forelægges det i  \r\n\r\n henhold til denne konventions artikel IV oprettede råd og der godkendes med  \r\n\r\n to tredjedelse flertal af organisationens medlemsstater. De stater, der ikke  \r\n\r\n har godkendt tillægsprogrammet, er ikke forpligtede til at bidrage til dets  \r\n\r\n gennemførelse. </P>  \r\n\r\n<P CLASS=PUNKT> <B>4.</B> Medlemsstaterne skal lette udveksling af såvel  \r\n\r\n personale som videnskabelige og tekniske oplysninger, der er af betydning for  \r\n\r\n gennemførelsen af de programmer, hvori de deltager. </P>  \r\n\r\n<P>Artikel III. </P>  \r\n\r\n<P> <I>Medlemmer.</I>  </P>  \r\n\r\n<P CLASS=PUNKT> <B>1.</B> De stater, der er deltagere i nærværende  \r\n\r\n konvention, er medlemmer af organisationen. </P>  \r\n\r\n<P CLASS=PUNKT> <B>2.</B> Andre stater vil kunne optages i organisationen i  \r\n\r\n overensstemmelse med den i artikel XIII, stk. 4 omhandlede procedure. </P>  \r\n\r\n<P>Artikel IV. </P>  \r\n\r\n<P> <I>Organer.</I>  </P>  \r\n\r\n<P>Organisationen består af rådet og direktøren. </P>  \r\n\r\n<P>Artikel V. </P>  \r\n\r\n<P> <I>Rådet.</I>  </P>  \r\n\r\n<P CLASS=PUNKT> <B>1.</B> Rådet består af to delegerede fra hver af  \r\n\r\n medlemsstaterne; mindst een af disse skal være astronom. De delegerede kan  \r\n\r\n bistås af sagkyndige. </P>  \r\n\r\n<P CLASS=PUNKT> <B>2.</B> Rådet skal </P>  \r\n\r\n<UL CLASS=PLAIN-LIST>  \r\n\r\n<LI>(a) fastlægge retningslinierne for organisationen i videnskabelige,  \r\n\r\n tekniske og administrative anliggender; </LI>  \r\n\r\n<LI>(b) godkende budgettet med to tredjedeles flertal af samtlige  \r\n\r\n medlemsstater og træffe afgørelse i finansielle anliggender i  \r\n\r\n overensstemmelse med den til nærværende konvention knyttede finansprotokol;  \r\n\r\n</LI>  \r\n\r\n<LI>(c) kontrollere udgifter, godkende og offentliggøre organisationens  \r\n\r\n reviderede, årlige regnskaber; </LI>  \r\n\r\n<LI>(d) fastsætte personalets sammensætning og godkende ansættelse af  \r\n\r\n organisationens overordnede personale. </LI>  \r\n\r\n<LI>(e) offentliggøre en årlig beretning; </LI>  \r\n\r\n<LI>(f) godkende den af direktøren foreslåede, interne arbejdsordning for  \r\n\r\n observatoriet; </LI>  \r\n\r\n<LI>(g) have beføjelse til at træffe de for organisationens funktion  \r\n\r\n nødvendige forholdsregler. </LI>  \r\n\r\n</UL>  \r\n\r\n<P CLASS=PUNKT> <B>3.</B> Rådet skal træde sammen mindst een gang om året.  \r\n\r\n Det træffer selv bestemmelse om stedet for sine møder. </P>  \r\n\r\n<P CLASS=PUNKT> <B>4.</B> Hver medlemsstat har een stemme i rådet. Bortset  \r\n\r\n fra det i artikel II, stk. 2 omhandlede begyndelsesprogram kan en medlemsstat  \r\n\r\n dog kun deltage i afstemninger vedrørende udførelsen af et program, hvis den  \r\n\r\n har påtaget sig at yde bidrag til det pågældende programs finansiering, eller  \r\n\r\n hvis afstemningen vedrører anlæg, til hvis anskaffelse vedkommende stat har  \r\n\r\n påtaget sig at yde bidrag. </P>  \r\n\r\n<P CLASS=PUNKT> <B>5.</B> Rådets beslutninger er kun gyldige, hvis  \r\n\r\n repræsentanter for mindst to tredjedele af medlemsstaterne er til stede. </P>  \r\n\r\n<P CLASS=PUNKT> <B>6.</B> Medmindre andet er bestemt i nærværende konvention,  \r\n\r\n skal rådets afgørelser træffes ved simpelt flertal af de tilstedeværende og  \r\n\r\n stemmeafgivende medlemsstater. </P>  \r\n\r\n<P CLASS=PUNKT> <B>7.</B> Med forbehold af bestemmelserne i denne konvention  \r\n\r\n fastsætter rådet sin egen forretningsorden. </P>  \r\n\r\n<P CLASS=PUNKT> <B>8.</B> Blandt sine medlemmer vælger rådet en præsident,  \r\n\r\n hvis embedsperiode er eet år, og som ikke kan genvælges for mere end to på  \r\n\r\n hinanden følgende perioder. </P>  \r\n\r\n<P CLASS=PUNKT> <B>9.</B> Præsidenten sammenkalder til møder i rådet. Det  \r\n\r\n påhviler ham at sammenkalde til møde i rådet, inden 30 dage efter at mindst  \r\n\r\n to af medlemsstaterne har udtrykt ønske herom. </P>  \r\n\r\n<P CLASS=PUNKT> <B>10.</B> Rådet kan oprette de hjælpeorganer, som er  \r\n\r\n nødvendige for organisationens formål. Rådet afgrænser sådanne organers  \r\n\r\n mandat. </P>  \r\n\r\n<P CLASS=PUNKT> <B>11.</B> Rådet afgør under medlemsstaternes eenstemmige  \r\n\r\n godkendelse valget af den stat, på hvis territorium observatoriet skal  \r\n\r\n opføres, samt dets nærmere placering. </P>  \r\n\r\n<P CLASS=PUNKT> <B>12.</B> Rådet afslutter de for gennemførelsen af denne  \r\n\r\n konvention nødvendige aftaler med hensyn til organisationens sæde. </P>  \r\n\r\n<P>Artikel VI. </P>  \r\n\r\n<P> <I>Direktør og personale.</I>  </P>  \r\n\r\n<P CLASS=PUNKT> <B>1.</B> (a) Rådet skal med to tredjedeles flertal af  \r\n\r\n samtlige medlemsstater for en bestemt periode ansætte en direktør, som kun er  \r\n\r\n ansvarlig over for rådet. Han er ansvarlig for organisationens almindelige  \r\n\r\n ledelse. Han er dens lovlige repræsentant. Han skal afgive en årlig beretning  \r\n\r\n til rådet. Medmindre andet er bestemt, deltager han som rådgiver i rådets  \r\n\r\n møder. </P>  \r\n\r\n<UL CLASS=PLAIN-LIST>  \r\n\r\n<LI>(b) Rådet kan med to tredjedeles flertal af samtlige medlemsstater  \r\n\r\n afskedige direktøren. </LI>  \r\n\r\n<LI>(c) I tilfælde af direktørembedets ledighed er rådets præsident  \r\n\r\n organisationens lovlige repræsentant. I så tilfælde kan rådet i direktørens  \r\n\r\n sted udpege en person, hvis beføjelser og ansvar rådet fastsætter. </LI>  \r\n\r\n<LI>(d) Under nærmere af rådet fastsatte betingelser kan præsidenten og  \r\n\r\n direktøren bemyndige andre til at underskrive på organisationens vegne. </LI>  \r\n\r\n</UL>  \r\n\r\n<P CLASS=PUNKT> <B>2.</B> Direktøren bistås af et videnskabeligt, teknisk og  \r\n\r\n administrativt personale, i det omfang rådet bestemmer. </P>  \r\n\r\n<P CLASS=PUNKT> <B>3.</B> Med forbehold af bestemmelserne i artikel V, stk. 2  \r\n\r\n (d) og indenfor rammerne af budgetbevillingerne antages og afskediges  \r\n\r\n personalet af direktøren. Ansættelse og afskedigelse finder sted i  \r\n\r\n overensstemmelse med det af rådet vedtagne personaleregulativ. </P>  \r\n\r\n<P CLASS=PUNKT> <B>4.</B> Organisationens direktør og personale skal udøve  \r\n\r\n deres hverv i organisationens interesse. De kan udelukkende søge og modtage  \r\n\r\n instrukser fra organisationens kompetente organer. De skal afholde sig fra  \r\n\r\n enhver handling, der vil være uforenelig med hvervets karakter. Enhver  \r\n\r\n medlemsstat forpligter sig til ikke at påvirke organisationens direktør og  \r\n\r\n personale i udførelsen af deres hverv. </P>  \r\n\r\n<P CLASS=PUNKT> <B>5.</B> De forskere og deres medarbejdere, som med rådets  \r\n\r\n godkendelse ansættes til at udføre arbejde ved observatoriet, skal være  \r\n\r\n undergivet direktørens myndighed og skal underkaste sig de almindelige  \r\n\r\n regler, der er fastlagt eller godkendt af rådet. </P>  \r\n\r\n<P>Artikel VII. </P>  \r\n\r\n<P> <I>Finansielle bidrag.</I>  </P>  \r\n\r\n<P CLASS=PUNKT> <B>1.</B> (a) Enhver medlemsstat skal bidrage til  \r\n\r\n organisationens anlægsudgifter og til dens løbende driftsudgifter i  \r\n\r\n overensstemmelse med en bidragsskala, der hvert tredje år opstilles af rådet  \r\n\r\n med to tredjedeles flertal af samtlige medlemsstater, og som beregnes på  \r\n\r\n grundlag af den gennemsnitlige nettonationalindtægt i overensstemmelse med de  \r\n\r\n regler, der er nedfældet i artikel VII, stk. 1 (b) i konventionen om  \r\n\r\n oprettelse af en europæisk organisation for atomkerneforskning, undertegnet i  \r\n\r\n Paris den 1. juli 1953. </P>  \r\n\r\n<UL CLASS=PLAIN-LIST>  \r\n\r\n<LI>(b) Disse bestemmelser skal kun finde anvendelse på det i artikel II,  \r\n\r\n stk. 2 omhandlede begyndelsesprogram. </LI>  \r\n\r\n<LI>(c) Dog skal ingen medlemsstat have pligt til at betale et årligt bidrag,  \r\n\r\n der overstiger een tredjedel af den samlede sum af de af rådet fastsatte  \r\n\r\n bidrag. Dette maximum kan nedsættes efter rådets eenstemmige beslutning i det  \r\n\r\n tilfælde, at en stat, der ikke er nævnt i tillægget til finansprotokollen,  \r\n\r\n bliver medlem af organisationen. </LI>  \r\n\r\n</UL>  \r\n\r\n<P CLASS=PUNKT> <B>2.</B> I tilfælde af at der iværksættes et tillægsprogram  \r\n\r\n i henhold til artikel II, stk. 3, skal rådet opstille en særlig bidragsskala  \r\n\r\n for de deltagende medlemsstater til fastlæggelse af bidragene til udgifterne  \r\n\r\n i forbindelse med tillægsprogrammet. Denne særlige bidragsskala skal  \r\n\r\n opstilles i overensstemmelse med de ovenfor i stk. 1 angivne regler, dog uden  \r\n\r\n at der tages hensyn til de vilkår, der er indeholdt i punkt (c). </P>  \r\n\r\n<P CLASS=PUNKT> <B>3.</B> De stater, der bliver medlemmer af organisationen  \r\n\r\n efter denne konventions ikrafttrædelsesdato, vil, udover deres bidrag til  \r\n\r\n fremtidige anlægsudgifter, blive afkrævet et særligt bidrag, der skal udgøre  \r\n\r\n deres andel af de allerede afholdte anlægsudgifter. Størrelsen af dette  \r\n\r\n bidrag skal fastsættes af rådet med to tredjedeles flertal af samtlige  \r\n\r\n medlemsstater. </P>  \r\n\r\n<P CLASS=PUNKT> <B>4.</B> Alle særlige bidrag betalt i henhold til stk. 3  \r\n\r\n ovenfor skal anvendes til at nedsætte de øvrige medlemsstaters bidrag,  \r\n\r\n medmindre andet eenstemmigt vedtages af rådet. </P>  \r\n\r\n<P CLASS=PUNKT> <B>5.</B> En stat har ikke ret til at deltage i de  \r\n\r\n aktiviteter, hvortil den ikke har bidraget finansielt. </P>  \r\n\r\n<P CLASS=PUNKT> <B>6.</B> Rådet kan modtage almindelige og testamentariske  \r\n\r\n gaver til organisationen, medmindre der til sådanne er knyttet betingelser,  \r\n\r\n der er uforenelige med organisationens formål. </P>  \r\n\r\n<P>Artikel VIII. </P>  \r\n\r\n<P> <I>Ændringer.</I>  </P>  \r\n\r\n<P CLASS=PUNKT> <B>1.</B> Rådet kan over for medlemsstaterne afgive  \r\n\r\n indstilling om ændringer i nærværende konvention og i den dertil knyttede  \r\n\r\n finansprotokol. Enhver medlemsstat, der ønsker at stille forslag om en  \r\n\r\n ændring, skal underrette direktøren herom. Denne skal underrette  \r\n\r\n medlemsstaterne om de ham således meddelte ændringsforslag mindst tre måneder  \r\n\r\n før deres behandling i rådet. </P>  \r\n\r\n<P CLASS=PUNKT> <B>2.</B> De af rådet anbefalede ændringsforslag kan alene  \r\n\r\n tiltrædes med samtykke fra samtlige medlemsstater i overensstemmelse med  \r\n\r\n deres egne forfatningsmæssige forskrifter. De træder i kraft 30 dage efter  \r\n\r\n den sidste meddelelse om forslagets godkendelse. Direktøren skal underrette  \r\n\r\n medlemsstaterne om datoen for ændringens ikrafttræden. </P>  \r\n\r\n<P>Artikel IX. </P>  \r\n\r\n<P> <I>Tvistigheder.</I>  </P>  \r\n\r\n<P>Medmindre de implicerede medlemsstater er enige om en anden  \r\n\r\n afgørelsesmåde, skal alle tvistigheder mellem medlemsstater vedrørende  \r\n\r\n fortolkningen eller anvendelsen af denne konvention eller finansprotokollen,  \r\n\r\n som ikke kan bilægges ved rådets mellemkomst, forelægges Den faste  \r\n\r\n Voldgiftsret i Haag i overensstemmelse med reglerne i konventionen af 18.  \r\n\r\n oktober 1907 vedrørende fredelig bilæggelse af mellemfolkelige tvister. </P>  \r\n\r\n<P>Artikel X. </P>  \r\n\r\n<P> <I>Udmeldelse.</I>  </P>  \r\n\r\n<P>Enhver af organisationens medlemsstater kan, efter udløbet af en periode  \r\n\r\n der ikke skal være kortere end 10 år efter dens indtræden i organisationen,  \r\n\r\n skriftligt meddele rådets præsident, at den udmelder sig af organisationen.  \r\n\r\n En sådan udmeldelse får virkning fra udgangen af det regnskabsår, der følger  \r\n\r\n efter det, i hvilket meddelelse derom er indgivet. Ingen medlemsstat, der  \r\n\r\n udmelder sig af organisationen, skal have noget krav på organisationens  \r\n\r\n aktiver eller på sine tidligere indbetalte bidrag. </P>  \r\n\r\n<P>Artikel XI. </P>  \r\n\r\n<P> <I>Ikke-opfyldelse af forpligtelser.</I>  </P>  \r\n\r\n<P>Hvis et af organisationens medlemmer ophører med at opfylde sine  \r\n\r\n forpligtelser i henhold til nærværende konvention eller den dertil knyttede  \r\n\r\n finansprotokol, opfordres det af rådet til at iagttage de deri indeholdte  \r\n\r\n bestemmelser. Hvis det pågældende medlem ikke retter sig efter denne  \r\n\r\n opfordring inden for det tidsrum, der er fastsat hertil, kan de øvrige  \r\n\r\n medlemmer eenstemmigt beslutte at fortsætte deres samarbejde i organisationen  \r\n\r\n uden det pågældende medlem. I så tilfælde har vedkommende stat intet krav på  \r\n\r\n organisationens aktiver eller på de tidligere indbetalte bidrag. </P>  \r\n\r\n<P>Artikel XII. </P>  \r\n\r\n<P> <I>Opløsning.</I>  </P>  \r\n\r\n<P>Organisationen kan til enhver tid opløses efter beslutning af et flertal  \r\n\r\n på to tredjedele af medlemsstaterne. Under forbehold af en eenstemmigt  \r\n\r\n vedtaget overenskomst mellem medlemsstaterne på tidspunktet for opløsningen  \r\n\r\n skal der ved samme beslutning udpeges en likvidator. Aktiverne skal fordeles  \r\n\r\n mellem de stater, der på opløsningstidspunktet er medlemmer af  \r\n\r\n organisationen, i forhold til de bidrag, de faktisk har indbetalt siden deres  \r\n\r\n tiltrædelse af nærværende konvention. Et eventuelt underskud skal inddækkes  \r\n\r\n af de samme medlemsstater i forhold til de bidrag, der er pålignet dem for  \r\n\r\n det løbende regnskabsår. </P>  \r\n\r\n<P>Artikel XIII. </P>  \r\n\r\n<P> <I>Undertegnelse og tiltrædelse.</I>  </P>  \r\n\r\n<P CLASS=PUNKT> <B>1.</B> Nærværende konvention og den dertil knyttede  \r\n\r\n finansprotokol er åbne for undertegnelse af alle de stater, der har deltaget  \r\n\r\n i det forberedende arbejde med konventionen. </P>  \r\n\r\n<P CLASS=PUNKT> <B>2.</B> Nærværende konvention og den dertil knyttede  \r\n\r\n finansprotokol forelægges samtlige stater til godkendelse eller ratifikation  \r\n\r\n i overensstemmelse med deres egne forfatningsmæssige forskrifter. </P>  \r\n\r\n<P CLASS=PUNKT> <B>3.</B> Godkendelses- eller ratifikationsinstrumenterne vil  \r\n\r\n blive deponeret i Den Franske Republiks udenrigsministerium. </P>  \r\n\r\n<P CLASS=PUNKT> <B>4.</B> Ved medlemsstaternes eenstemmige vedtagelse kan  \r\n\r\n rådet godkende optagelse i organisationen af andre stater end dem, der er  \r\n\r\n omhandlet i denne artikels stk. 1. De således optagne stater bliver medlemmer  \r\n\r\n af organisationen ved at deponere et tiltrædelsesinstrument i Den Franske  \r\n\r\n Republiks udenrigsministerium. </P>  \r\n\r\n<P>Artikel XIV. </P>  \r\n\r\n<P> <I>Ikrafttræden.</I>  </P>  \r\n\r\n<P CLASS=PUNKT> <B>1.</B> Nærværende konvention og den dertil knyttede  \r\n\r\n finansprotokol træder i kraft den dag, da fire stater har deponeret deres  \r\n\r\n godkendelses- eller ratifikationsinstrumenter, uden forudsætning af at  \r\n\r\n bidragene fra disse stater i overensstemmelse med den i finansprotokollen  \r\n\r\n fastsatte fordeling udgør mindst 70 %. </P>  \r\n\r\n<P CLASS=PUNKT> <B>2.</B> For hver enkelt stat, efter den i stk. 1, i  \r\n\r\n nærværende artikel omhandlede ikrafttrædelsesdato, deponerer sit  \r\n\r\n godkendelses-, ratifikations- eller tiltrædelsesinstrument træder denne  \r\n\r\n konvention og finansprotokollen i kraft på dagen for deponeringen af det  \r\n\r\n pågældende instrument. </P>  \r\n\r\n<P>Artikel XV. </P>  \r\n\r\n<P> <I>Meddelelse.</I>  </P>  \r\n\r\n<P CLASS=PUNKT> <B>1.</B> Deponeringen af hvert enkelt godkendelses-,  \r\n\r\n ratifikations- eller tiltrædelsesinstrument samt nærværende konventions og  \r\n\r\n den dertil knyttede finansprotokols ikrafttræden skal meddeles de  \r\n\r\n undertegnende eller senere tiltrædende stater og organisationens direktør af  \r\n\r\n Den Franske Republiks undenrigsminister. </P>  \r\n\r\n<P CLASS=PUNKT> <B>2.</B> Rådets præsident skal give alle medlemsstater  \r\n\r\n meddelelse, når en stat udmelder sig af organisationen eller i medfør af  \r\n\r\n artikel XI ophører med at være medlem af organisationen. </P>  \r\n\r\n<P>Artikel XVI. </P>  \r\n\r\n<P> <I>Registrering.</I>  </P>  \r\n\r\n<P>Såsnart nærværende konvention og den dertil knyttede finansprotokol træder  \r\n\r\n i kraft, skal Den franske Republiks udenrigsministerium indregistrere dem hos  \r\n\r\n De forenede Nationers generalsekretær i overensstemmelse med artikel 102 i De  \r\n\r\n forenede Nationers Pagt. </P>  \r\n\r\n<P>TIL BEKRÆFTELSE HERAF har undertegnede, der er blevet behørigt  \r\n\r\n befuldmægtigede hertil, underskrevet nærværende konvention. </P>  \r\n\r\n<P>UDFÆRDIGET i Paris den 5. oktober 1962 i eet enkelt eksemplar på fransk,  \r\n\r\n hollandsk, svensk og tysk således, at den franske tekst i tilfælde af tvist  \r\n\r\n skal være afgørende. Dette eksemplar skal deponeres i arkivet i Den Franske  \r\n\r\n Republiks udenrigsministerium. </P>  \r\n\r\n<P>Dette ministerium skal udlevere en bekræftet genpart til de undertegnende  \r\n\r\n og senere tiltrædende stater. </P>  \r\n\r\n<P>For Kongeriget Sverige: </P>  \r\n\r\n<P> <I>R. Kumlin.</I>  </P>  \r\n\r\n<P>For Forbundsrepublikken Tyskland: </P>  \r\n\r\n<P> <I>Karl Knoke.</I>  </P>  \r\n\r\n<P> <B>FINANSPROTOKOL </B></P>  \r\n\r\n<P>til konventionen om oprettelse af en europæisk organisation for  \r\n\r\n astronomisk forskning vedrørende den sydlige stjernehimmel </P>  \r\n\r\n<P>REGERINGERNE i de lande, som er deltagere i konventionen om oprettelse af  \r\n\r\n en europæisk organisation for astronomisk forskning vedrørende den sydlige  \r\n\r\n stjernehimmel, herefter benævnt konventionen, </P>  \r\n\r\n<P>SOM ØNSKER at fastsætte regler for organisationens finansielle  \r\n\r\n administration, </P>  \r\n\r\n<P>ER BLEVET ENIGE om følgende: </P>  \r\n\r\n<P>Artikel 1. </P>  \r\n\r\n<P> <I>Budget.</I>  </P>  \r\n\r\n<P CLASS=PUNKT> <B>1.</B> Organisationens finansår skal være fra den 1.  \r\n\r\n januar til 31. december. </P>  \r\n\r\n<P CLASS=PUNKT> <B>2.</B> Direktøren skal senest den 1. september hvert år i  \r\n\r\n rådet fremlægge et detailleret overslag over indtægter og udgifter for det  \r\n\r\n følgende regnskabsår til drøftelse og godkendelse. </P>  \r\n\r\n<P CLASS=PUNKT> <B>3.</B> Overslag over indtægter og udgifter inddeles efter  \r\n\r\n kapitler. Overførsler inden for budgettet skal ikke være tilladt, medmindre  \r\n\r\n den i artikel 3 omhandlede finanskomitee har givet sin tilladelse dertil.  \r\n\r\n Budgetforslagenes nøjagtige form bestemmes af finanskomiteen efter  \r\n\r\n direktørens indstilling. </P>  \r\n\r\n<P>Artikel 2. </P>  \r\n\r\n<P> <I>Tillægsbudget.</I>  </P>  \r\n\r\n<P>Hvis omstændighederne gør det nødvendigt, kan rådet begære, at direktøren  \r\n\r\n forelægger et tillægsbudget eller et revideret budget. Ingen beslutning, som  \r\n\r\n indebærer merudgifter, skal anses for vedtaget af rådet, medmindre dette  \r\n\r\n tillige har godkendt et af direktøren fremlagt overslag over de tilsvarende  \r\n\r\n merudgifter. </P>  \r\n\r\n<P>Artikel 3. </P>  \r\n\r\n<P> <I>Finanskomiteen.</I>  </P>  \r\n\r\n<P>Rådet skal nedsætte en finanskomitee bestående af repræsentanter for  \r\n\r\n samtlige medlemsstater, hvis beføjelser fastlægges i det i artikel 8 nedenfor  \r\n\r\n omhandlede finansreglement. Direktøren skal fremlægge budgetforslagene til  \r\n\r\n behandling i komiteen, hvorfra de oversendes til rådet med komiteens  \r\n\r\n betænkning. </P>  \r\n\r\n<P>Artikel 4. </P>  \r\n\r\n<P> <I>Bidrag.</I>  </P>  \r\n\r\n<P>For tidsrummet indtil 31. december i året for konventionens ikrafttræden  \r\n\r\n skal rådet etablere et foreløbigt budget, hvis udgifter skal dækkes af de  \r\n\r\n bidrag, der fastsættes i overensstemmelse med reglerne i tillægget til denne  \r\n\r\n protokol. </P>  \r\n\r\n<P CLASS=PUNKT> <B>2.</B> Fra og med den 1. januar i det derpå følgende år  \r\n\r\n skal de af rådet godkendte budgetudgifter dækkes ved bidrag fra  \r\n\r\n medlemsstaterne; disse bidrag fastsættes i overensstemmelse med reglerne i  \r\n\r\n konventionens artikel VII, stk. 1. </P>  \r\n\r\n<P CLASS=PUNKT> <B>3.</B> Hvis en stat bliver medlem af organisationen efter  \r\n\r\n den 31. december i året for konventionens ikrafttræden, skal samtlige  \r\n\r\n medlemsstaters bidrag omregnes, og den nye bidragsskala skal træde i kraft  \r\n\r\n fra begyndelsen af det løbende finansår. Tilbagebetaling skal finde sted i  \r\n\r\n det omfang, det er nødvendigt for at tilpasse samtlige medlemsstaters bidrag  \r\n\r\n til den nye bidragsskala. </P>  \r\n\r\n<P CLASS=PUNKT> <B>4.</B> (a) Finanskomiteen fastsætter efter forslag fra  \r\n\r\n direktøren vilkårene for indbetaling af bidrag med henblik på at sikre  \r\n\r\n organisationens behørige finansiering. </P>  \r\n\r\n<UL CLASS=PLAIN-LIST>  \r\n\r\n<LI>(b) Direktøren skal derefter underrette medlemsstaterne om størrelsen af  \r\n\r\n deres bidrag og om datoerne for disses indbetaling. </LI>  \r\n\r\n</UL>  \r\n\r\n<P>Artikel 5. </P>  \r\n\r\n<P> <I>Møntfod for bidragene.</I>  </P>  \r\n\r\n<P CLASS=PUNKT> <B>1.</B> Rådet beslutter i hvilket lands valuta,  \r\n\r\n organisationens budget skal anlægges. Medlemsstaternes bidrag skal erlægges i  \r\n\r\n denne valuta i overensstemmelse med de gældende betalingsordninger. </P>  \r\n\r\n<P CLASS=PUNKT> <B>2.</B> Rådet kan imidlertid pålægge medlemsstaterne at  \r\n\r\n erlægge en del af deres bidrag i en hvilken som helst anden valuta, som  \r\n\r\n organisationen måtte behøve for at kunne udføre sine opgaver. </P>  \r\n\r\n<P>Artikel 6. </P>  \r\n\r\n<P> <I>Driftskapital.</I>  </P>  \r\n\r\n<P>Rådet kan oprette en fond for driftskapital. </P>  \r\n\r\n<P>Artikel 7. </P>  \r\n\r\n<P> <I>Regnskaber og revision.</I>  </P>  \r\n\r\n<P CLASS=PUNKT> <B>1.</B> Direktøren skal foranledige udarbejdet et regnskab  \r\n\r\n over organisationens indtægter og udgifter samt et årligt statusregnskab.  \r\n\r\n</P>  \r\n\r\n<P CLASS=PUNKT> <B>2.</B> Rådet skal udpege revisorer, hvis første  \r\n\r\n funktionsperiode skal være tre år. Revisorerne, som kan genvælges, skal  \r\n\r\n revidere organisationens driftsregnskaber og status, navnlig med henblik på  \r\n\r\n at kunne attestere, at udgifterne i overensstemmelse med de i  \r\n\r\n finansreglementet fastsatte bestemmelser svarer til budgettet. De skal  \r\n\r\n herudover udføre alle andre funktioner, som er fastsat i finansreglementet.  \r\n\r\n</P>  \r\n\r\n<P CLASS=PUNKT> <B>3.</B> Direktøren skal give revisorerne alle de  \r\n\r\n oplysninger og al den bistand, som de måtte behøve for at udføre deres hverv.  \r\n\r\n</P>  \r\n\r\n<P>Artikel 8. </P>  \r\n\r\n<P> <I>Finansreglement.</I>  </P>  \r\n\r\n<P>Finansreglementet fastsætter alle organisationens andre budget- og  \r\n\r\n regnskabsregler. Reglementet skal godkendes af rådet ved en eenstemmig  \r\n\r\n beslutning. </P>  \r\n\r\n<P>TIL BEKRÆFTELSE HERAF har undertegnede, der er blevet behørigt  \r\n\r\n befuldmægtigede dertil, underskrevet nærværende protokol. </P>  \r\n\r\n<P>UDFÆRDIGET i Paris den 5. oktober 1962 i eet enkelt eksemplar på fransk,  \r\n\r\n hollandsk, svensk og tysk således, at den franske tekst i tilfælde af tvist  \r\n\r\n skal være afgørende. Dette eksemplar skal deponeres i arkivet i Den Franske  \r\n\r\n Republiks udenrigsministerium. </P>  \r\n\r\n<P>Dette ministerium skal udlevere en bekræftet genpart til alle  \r\n\r\n undertegnende og senere tiltrædende stater. </P>  \r\n\r\n<P>(Underskrifter.) </P>  \r\n\r\n<P>Det danske tiltrædelsesinstrument deponeres i det franske  \r\n\r\n udenrigsministerium den 24. august 1967, på hvilken dato konventionen og  \r\n\r\n finansprotokollen er trådt i kraft for Danmarks vedkommende jfr. artikel XIV,  \r\n\r\n stk. 2. Konventionen og protokollen er endvidere ratificeret af Frankrig,  \r\n\r\n Nederlandene, Sverige og Forbundsrepublikken Tyskland. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 18. december  \r\n\r\n 1967. </I> </P>  \r\n\r\n<P CLASS=UNDERSKREVET-AF ALIGN=CENTER>H. Tabor. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/01/1968"
        },
        {
            "displayName": "Accession",
            "displayValue": "L19670010464"
        },
        {
            "displayName": "Entydig dokumentidentifikation",
            "displayValue": "CM041976"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "104"
        },
        {
            "displayName": "År for udstedelse",
            "displayValue": "1967"
        },
        {
            "displayName": "Dato for underskrift",
            "displayValue": "18/12/1967"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Forskningsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. P.J. III. j.nr. 46.B.29."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}