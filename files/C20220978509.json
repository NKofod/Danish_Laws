{
    "id": 232276,
    "title": "Rigsadvokatmeddelelsen, afsnittet: Videregivelse af oplysninger i sager mod advokater mv. til Advokatrådet",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9785 af 29/06/2022",
    "documentHtml": "<div class=\"bjelke\">Den fulde tekst</div><p class=\"Titel2\">Rigsadvokatmeddelelsen, afsnittet: Videregivelse af oplysninger i sager mod advokater mv. til Advokatrådet</p>\r\n<p class=\"Overskriftstekst1\">\r\n   <span class=\"Bold\">1.</span> <span class=\"Bold\">Overblik</span></p>\r\n<p>Advokatrådet har ved lov nr. 1540 af 18. december 2018 om ændring af retsplejeloven og lov om fuldbyrdelse af straf m.v. (Initiativer vedrørende forsvarsadvokater og advokattilsyn) fået en række muligheder for at indhente eller modtage oplysninger fra offentlige myndigheder, ligesom offentlige myndigheder er blevet forpligtede til at underrette Advokatrådet i visse situationer. Dette har efter lovens forarbejder bl.a. til formål at gøre det lettere for Advokatrådet på et tidligere stadium at risikoklassificere advokater.</p>\r\n<p>\r\n</p>\r\n<p>Retsplejelovens § 143 a indeholder regler om politiets og anklagemyndighedens videregivelse af oplysninger i sager mod advokater til Advokatrådet. Reglerne om videregivelse af oplysninger finder også anvendelse for oplysninger om bl.a. autoriserede fuldmægtige, jf. bestemmelsens stk. 4.</p>\r\n<p>\r\n</p>\r\n<p>Advokatsamfundet og Advokatrådet er – i modsætning til Advokatnævnet – ikke en del af den offentlige forvaltning. Selv om offentlighedsloven, forvaltningsloven og de almindelige forvaltningsretlige principper, herunder proportionalitets- og saglighedsprincipper, således ikke gælder for Advokatsamfundet og Advokatrådet, har Advokatrådets medlemmer og Advokatsamfundets ansatte mv. dog tavshedspligt med hensyn til oplysninger, som de får kendskab til gennem tilsynsvirksomheden, jf. retsplejelovens § 143 b.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">2.</span> <span class=\"Bold Italic\">Politiets efterforskning og sagsbehandling</span></p>\r\n<p>Efter retsplejelovens § 143 a, stk. 1, nr. 2, kan Advokatrådet i forbindelse med udøvelsen af sit tilsyn med advokater indhente og modtage oplysninger om specifikke advokater fra politiet om en aktuel strafferetlig efterforskning mod en sigtet advokat, når den pågældende er eller har været sigtet i sagen, medmindre den pågældende advokat ikke er underrettet om efterforskningen. Politiet kan efter bestemmelsens stk. 2, nr. 1, videregive bestemte oplysninger om en strafferetlig efterforskning mod en advokat, hvis politiet vurderer, at oplysningerne er relevante for rådets tilsyn med advokater.</p>\r\n<p>\r\n</p>\r\n<p>Bestemmelserne er nærmere beskrevet i pkt. 2.1. og 2.2. nedenfor. Der henvises herudover til det anførte om videregivelse af oplysninger til Advokatrådet i pkt. 3 og 6.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">2.1.</span> <span class=\"Bold Italic\">Advokatrådets anmodninger efter retsplejelovens § 143 a, stk. 1, nr. 2</span></p>\r\n<p>Advokatrådets anmodning om udlevering af bestemte oplysninger om en straffesag mod en advokat efter retsplejelovens § 143 a, stk. 1, nr. 2, sendes til <span class=\"Italic\">den relevante statsadvokat</span>, der – hvis statsadvokaten vurderer, at oplysningerne er relevante for rådets tilsyn – sender oplysningerne til Advokatrådet. Advokatrådet skal begrunde sin anmodning og angive, hvilken advokat det drejer sig om.</p>\r\n<p>\r\n</p>\r\n<p>Der vil i henhold til bestemmelsen som udgangspunkt alene kunne anmodes om oplysninger, der kan have betydning for, om en advokat har handlet i strid med god advokatskik, jf. retsplejelovens § 126, stk. 1, eller oplysninger om en advokats handlinger uden for sin advokatvirksomhed i forretningsforhold eller i andre forhold af økonomisk art, der kan tyde på, at en advokat har udvist en adfærd, der er uværdig for en advokat, jf. retsplejelovens § 126, stk. 4.</p>\r\n<p>\r\n</p>\r\n<p>Advokatrådet kan anmode politiet om oplysninger, hvis der er tale om en <span class=\"Italic\">aktuel</span> efterforskning mod en <span class=\"Italic\">specifik </span>advokat, når denne er <span class=\"Italic\">sigtet </span>i sagen. Det fremgår af forarbejderne, at oplysninger, rådet vil kunne modtage, f.eks. vil være overordnede oplysninger om efterforskningens karakter (f.eks. at der er tale om en efterforskning om alvorlig økonomisk kriminalitet), men rådet vil ikke kunne forvente at modtage detaljerede oplysninger om de nærmere efterforskningsskridt fra politiet. Det er et krav, at der er tale om en verserende eller nyligt afsluttet efterforskning, ligesom det er et krav, at advokaten er eller har været sigtet i sagen. Politiets forpligtelse til videregivelse af oplysninger efter bestemmelsen kan dog undtages i helt særlige tilfælde, hvis der er tale om en aktuel efterforskning mod en sigtet advokat, og efterforskningen foregår uden underretning af den pågældende advokat, og politiet vurderer, at der er en konkret risiko for, at videregivelsen af oplysninger til Advokatrådet vil kompromittere den pågældende efterforskning.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">2.2.</span> <span class=\"Bold Italic\">Adgangen til at videregive oplysninger til Advokatrådet efter retsplejelovens § 143 a, stk. 2, nr. 1</span></p>\r\n<p>Politiet skal – hvis politiet i medfør af retsplejelovens § 143 a, stk. 2, nr. 1, vurderer, at bestemte oplysninger kan være relevante for Advokatrådets tilsyn – sende oplysningerne til <span class=\"Italic\">den relevante statsadvokat</span>, der – hvis statsadvokaten er enig i, at oplysningerne er relevante for tilsynet – sender oplysningerne til Advokatrådet.</p>\r\n<p>\r\n</p>\r\n<p>Det er efter bestemmelsen en betingelse for udlevering af oplysningerne til Advokatrådet, at oplysningerne vurderes at være relevante for rådets tilsyn. Det fremgår af forarbejderne, at der ikke er opstillet objektivt konstaterbare kriterier for, hvornår politiet vil skulle dele oplysninger om efterforskning mv. med Advokatrådet, idet dette ville medføre en væsentlig administrativ byrde. Politiet vil således ikke altid have viden om, at en person, der er genstand for politiets efterforskning, er advokat, ligesom der kan være tale om sigtelser i mange forskellige typer af sager, herunder f.eks. færdselsforseelser, der som udgangspunkt ikke har nogen relevans for Advokatrådets tilsyn. Det vil særligt være relevant at videregive oplysninger i sager om alvorlig økonomisk kriminalitet, f.eks. i sager om hvidvask, underslæb og mandatsvig. Ved vurderingen af, hvilke oplysninger der skal videregives, skal politiet iagttage almindelige forvaltningsretlige principper, herunder proportionalitets- og saglighedsprincipper, og almindelige databeskyttelsesretlige principper for behandling af personoplysninger. Ved vurderingen skal der lægges vægt på, om forholdet direkte eller indirekte kan have betydning for advokatens udførelse af sit hverv, f.eks. fordi forholdet knytter sig til en klientrelation, eller fordi forholdet giver grund til at befrygte, at advokaten ikke fremadrettet vil overholde de pligter, der følger af stillingen. Politiet kan endvidere lægge vægt på, om videregivelsen vil indebære en konkret risiko for, at en aktuel efterforskning mod en advokat kompromitteres.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">3.</span> <span class=\"Bold\">Forberedelse</span></p>\r\n<p>Efter retsplejelovens § 143 a, stk. 1, nr. 3, kan Advokatrådet i forbindelse med udøvelsen af sit tilsyn med advokater indhente og modtage oplysninger om specifikke advokater fra anklagemyndigheden om en verserende eller afsluttet straffesag mod en advokat, når den pågældende er eller har været sigtet i sagen, medmindre den pågældende advokat ikke er underrettet om efterforskningen. Anklagemyndigheden kan efter bestemmelsens stk. 2, nr. 2, videregive bestemte oplysninger om en verserende eller afsluttet straffesag mod en advokat, hvis anklagemyndigheden vurderer, at oplysningerne er relevante for rådets tilsyn med advokater.</p>\r\n<p>\r\n</p>\r\n<p>Det følger herudover af bestemmelsens stk. 3, nr. 3, at anklagemyndigheden skal videregive bestemte oplysninger til Advokatrådet om en advokat, som anklagemyndigheden er kommet i besiddelse af som led i løsningen af sine opgaver, når der rejses tiltale mod en advokat med påstand om hel eller delvis frakendelse af retten til at drive advokatvirksomhed, jf. retsplejelovens § 138.</p>\r\n<p>\r\n</p>\r\n<p>Bestemmelserne er nærmere beskrevet i pkt. 3.1., 3.2. og 3.3. nedenfor. Der henvises herudover til det anførte om videregivelse af oplysninger til Advokatrådet i pkt. 2. og 6.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">3.1.</span> <span class=\"Bold Italic\">Advokatrådets anmodninger efter retsplejelovens § 143 a, stk. 1, nr. 3</span></p>\r\n<p>Advokatrådets anmodning om udlevering af bestemte oplysninger om en straffesag mod en advokat efter retsplejelovens § 143 a, stk. 1, nr. 3, sendes til <span class=\"Italic\">den relevante statsadvokat</span>, der – hvis statsadvokaten vurderer, at oplysningerne er relevante for rådets tilsyn – sender oplysningerne til Advokatrådet. Advokatrådet skal begrunde sin anmodning og angive, hvilken advokat det drejer sig om.</p>\r\n<p>\r\n</p>\r\n<p>Der henvises til pkt. 2.1., hvor det er beskrevet nærmere, hvilke oplysninger Advokatrådet kan anmode om at få udleveret.</p>\r\n<p>\r\n</p>\r\n<p>Det fremgår af forarbejderne, at hvis rådet f.eks. har modtaget oplysninger gennem whistleblowerordningen om, at der er en straffesag mod en advokat, kan rådet spørge anklagemyndigheden, om dette er korrekt, og hvilken type af kriminalitet der er tale om. Hvis anklagemyndigheden bekræfter oplysningen og oplyser, at der er tale om økonomisk kriminalitet, kan rådet vurdere, om yderligere oplysninger vil kunne være relevante for rådets tilsyn, og i givet fald anmode anklagemyndigheden om yderligere oplysninger, f.eks. om de nærmere detaljer i sagen, og om der er tale om en sag, hvor advokatens klient er forurettet. Anklagemyndighedens forpligtelse til videregivelse af oplysninger efter bestemmelsen kan dog undtages i helt særlige tilfælde, hvis der er tale om en aktuel efterforskning mod en sigtet advokat, og efterforskningen foregår uden underretning af den pågældende advokat, og politiet vurderer, at der er en konkret risiko for, at videregivelsen af oplysninger til Advokatrådet vil kompromittere den pågældende efterforskning.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">3.2.</span> <span class=\"Bold Italic\">Adgangen til at videregive oplysninger til Advokatrådet efter retsplejelovens § 143 a, stk. 2, nr. 2</span></p>\r\n<p>Den lokale anklagemyndighed skal – hvis anklagemyndigheden i medfør af retsplejelovens § 143 a, stk. 2, nr. 2, vurderer, at bestemte oplysninger kan være relevante for Advokatrådets tilsyn – sende oplysningerne til <span class=\"Italic\">den relevante</span> <span class=\"Italic\">statsadvokat</span>, der – hvis statsadvokaten er enig i, at oplysningerne er relevante for tilsynet – sender oplysningerne til Advokatrådet.</p>\r\n<p>\r\n</p>\r\n<p>Ved vurderingen af, hvilke oplysninger der skal videregives, skal anklagemyndigheden inddrage de samme momenter som politiet, se pkt. 2.2. ovenfor.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">3.3.</span> <span class=\"Bold Italic\">Forpligtelsen til at videregive oplysninger til Advokatrådet efter retsplejelovens § 143 a, stk. 3, nr. 3</span></p>\r\n<p>Der påhviler efter retsplejelovens § 143 a, stk. 3, nr. 3, anklagemyndigheden en forpligtelse til <span class=\"Italic\">af egen drift</span> at videregive bestemte oplysninger til Advokatrådet om en advokat, når der rejses tiltale mod den pågældende med påstand om hel eller delvis frakendelse af retten til at drive advokatvirksomhed, jf. lovens § 138. Bestemmelsen indskrænker ikke anklagemyndighedens mulighed for af egen drift at underrette Advokatrådet om forhold af relevans for rådets tilsyn.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold Italic\">4.</span> <span class=\"Bold Italic\">Jura</span></p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold Italic\">5.</span> <span class=\"Bold Italic\">Straf og andre retsfølger</span></p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">6.</span> <span class=\"Bold\">Efter dom</span></p>\r\n<p>Der henvises til det anførte om videregivelse af oplysninger til Advokatrådet i pkt. 2. og 3., herunder navnlig til pkt. 3.1. om Advokatrådets anmodninger efter retsplejelovens § 143 a, stk. 1, nr. 3, og pkt. 3.2. om adgangen til at videregive oplysninger til Advokatrådet efter retsplejelovens § 143 a, stk. 2, nr. 2.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">7.</span> <span class=\"Bold\">Love og forarbejder</span></p>\r\n<p class=\"BilagtekstListe\">\r\n   <span class=\"Bold\">Relevante forarbejder</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> Forarbejder til lov nr. 1540 af 18. december 2018 om ændring af retsplejeloven og lov om fuldbyrdelse af straf m.v. (Initiativer vedrørende forsvarsadvokater og advokattilsyn)</p>\r\n<p class=\"Liste2\">\r\n   <span class=\"Liste2Nr\">–</span> (<a href=\"eli/accn/201812L00018#A\">L 18 af 3. oktober 2018</a>)</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Rigsadvokaturen, den 29. juni 2022</p><p class=\"Sign1\" align=\"center\">Rigsadvokaten</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/07/2022"
        },
        {
            "displayName": "Accession",
            "displayValue": "C20220978509"
        },
        {
            "displayName": "Entydig dokumentidentifikation",
            "displayValue": "AA013248"
        },
        {
            "displayName": "Dato for førstegangsindlæggelse",
            "displayValue": "02/07/2022"
        },
        {
            "displayName": "Dato for indlæggelse",
            "displayValue": "02/07/2022"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9785"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "29/06/2022"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsadvokaten"
        },
        {
            "displayName": "Ressortministeriets journalnummer",
            "displayValue": "CMS VB 9275"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}