{
    "id": 105221,
    "title": "Bekendtgørelse om anerkendelse af psykologers erhvervsmæssige kvalifikationer",
    "documentTypeId": "60",
    "isSagsforlobPeriodValid": true,
    "shortName": "BEK nr 1317 af 26/11/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om anerkendelse af psykologers erhvervsmæssige kvalifikationer <a class=\"FodnoteHenvisning\" name=\"Henvisning_\" href=\"#\">1)</a></p><p class=\"Indledning2\">I medfør af § 19, stk. 1, i lov om psykologer m.v., jf. lovbekendtgørelse nr. 132 af 27. februar 2004, fastsættes følgende:</p><p class=\"ParagrafGruppeOverskrift\">Fri udveksling af tjenesteydelser</p><p class=\"Paragraf\"><span class=\"ParagrafNr\">§ 1.</span> Psykologer, der er statsborgere i et EU/EØS-land eller et land, som EU har indgået aftale med om adgang til udøvelse af et lovreguleret erhverv, og som er lovligt etablerede i henhold til lovningen i et af de pågældende lande, har ret til at udøve erhverv som psykolog midlertidigt og lejlighedsvis her i landet på samme vilkår, som gælder for personer, som har bestået kandidateksamen i psykologi, psykologisk-pædagogisk kandidateksamen eller er i besiddelses af en dermed ligestillet eksamen.</p><p class=\"ParagrafGruppeOverskrift\">Anmeldelse og faglige, fagretlige eller administrative adfærdsregler</p><p class=\"Paragraf\"><span class=\"ParagrafNr\">§ 2.</span> Psykologer, som er statsborgere i et EU/EØS-land eller et land EU har indgået aftale med om adgang til udøvelse af et lovreguleret erhverv, og som midlertidigt og lejlighedsvis udfører erhverv her i landet, skal sende en skriftlig anmeldelse til Psykolognævnet. Anmeldelsen skal være modtaget i Psykolognævnet forinden psykologen første gang udfører erhverv som psykolog her i landet. Hvis der opstår væsentlige ændringer i psykologens forhold, skal psykologen sende en ny anmeldelse. Psykologer, som er statsborgere i Finland, Island, Norge og Sverige, skal dog ikke sende en skriftlig anmeldelse til Psykolognævnet.</p><p class=\"Stk2\"><span class=\"StkNr\">Stk. 2.</span> Anmeldelsen skal omfatte dokumentation for en eventuel forsikringsaftale eller andre former for personlig eller kollektiv beskyttelse i forbindelse med erhvervsansvar. Anmeldelsen skal ledsages af følgende dokumenter:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Dokumentation for psykologens nationalitet.</p><p class=\"Liste1\"><span class=\"Liste1Nr\">2)</span> En attestation for, at psykologen er lovligt etableret og autoriseret i et EU/EØS-land eller i et land, som EU har indgået aftale med om adgang til udøvelse af et lovreguleret erhverv, for dér at udøve erhverv som psykolog, og at det på tidspunktet for udstedelsen af attestationen ikke forbydes pågældende at udøve erhverv som psykolog, heller ikke midlertidigt.</p><p class=\"Liste1\"><span class=\"Liste1Nr\">3)</span> Bevis for anerkendelse af et uddannelsesbevis udstedt i et tredjeland, i et EU/EØS-land eller i et land, som EU har indgået aftale med om adgang til udøvelse af et lovreguleret erhverv.</p></div></p><p class=\"Stk2\"><span class=\"StkNr\">Stk. 3.</span> Anmeldelsen er gyldig i 12 måneder efter registreringen i Psykolognævnet. Hvis psykologen agter at udføre midlertidige og lejlighedsvise tjenesteydelser her i landet senere end 12 måneder efter registreringen af seneste anmeldelse i Psykolognævnet, skal psykologen sende en ny anmeldelse til Psykolognævnet.</p><p class=\"Paragraf\"><span class=\"ParagrafNr\">§ 3.</span> Psykologer, som er autoriserede i et EU/EØS-land eller i et land EU har indgået aftale med om adgang til udøvelse af et lovreguleret erhverv, og som midlertidigt og lejlighedsvis udfører erhverv her i landet, er omfattet af lovens kapitler 2 og 5 og § 21, stk. 2.</p><p class=\"Stk2\"><span class=\"StkNr\">Stk. 2.</span> Psykolognævnet fører tilsyn efter lovens kapitel 3 med psykologer, som er autoriserede i et EU/EØS-land eller i et land EU har indgået aftale med om adgang til udøvelse af et lovreguleret erhverv, og som midlertidigt og lejlighedsvis udfører erhverv her i landet.</p><p class=\"Stk2\"><span class=\"StkNr\">Stk. 3.</span> Til brug for tilsynet kan Psykolognævnet kræve nødvendige oplysninger om psykologen, herunder oplysninger om faglige, disciplinære eller strafferetlige sanktioner fra myndighederne i det land, hvor psykologen er autoriseret. Oplysningerne skal behandles fortroligt.</p><p class=\"ParagrafGruppeOverskrift\">Oplysninger til tjenestemodtagerne</p><p class=\"Paragraf\"><span class=\"ParagrafNr\">§ 4.</span> Psykologer, som er autoriserede i et EU/EØS-land eller i et land EU har indgået aftale med om adgang til udøvelse af et lovreguleret erhverv, og som midlertidigt og lejlighedsvis udfører erhverv her i landet, skal på begæring give tjenestemodtageren oplysninger om psykologens faglige titel eller, hvis en sådan titel ikke findes, uddannelsesbeviset og den medlemsstat, i hvilken det er tildelt.</p><p class=\"ParagrafGruppeOverskrift\">Anerkendelse af erhvervsmæssige kvalifikationer</p><p class=\"Paragraf\"><span class=\"ParagrafNr\">§ 5.</span> Psykolognævnet træffer afgørelse om anerkendelse af udenlandske erhvervsmæssige kvalifikationer for statsborgere i et EU/EØS-land eller i et land, som EU har indgået aftale med om adgang til udøvelse af et lovreguleret erhverv, jf. lovens § 19, stk. 2, inden tre måneder efter modtagelsen af ansøgningen. Ethvert uddannelsesbevis udstedt i et tredjeland sidestilles med et uddannelsesbevis udstedt i et EU/EØS-land eller i et land, som EU har indgået aftale med om adgang til udøvelse af et lovreguleret erhverv, hvis ansøgeren har relevant erhvervserfaring af tre års varighed i det land, som har anerkendt uddannelsesbeviset, og erhvervserfaringen er attesteret i det land, som har anerkendt uddannelsesbeviset.</p><p class=\"Stk2\"><span class=\"StkNr\">Stk. 2.</span> Psykolognævnet kan kræve de dokumenter og certifikater, som er nævnt i bilag VII til Europa-Parlamentets og Rådets direktiv 2005/36/EF af 7. september 2005, om anerkendelse af erhvervsmæssige kvalifikationer.</p><p class=\"Stk2\"><span class=\"StkNr\">Stk. 3.</span> Statsborgere i et EU/EØS-land eller i et land, som EU har indgået aftale med om adgang til udøvelse af et lovreguleret erhverv, skal være i besiddelse af det nødvendige kendskab til det danske sprog for at kunne udøve erhvervet som psykolog i Danmark.</p><p class=\"Paragraf\"><span class=\"ParagrafNr\">§ 6.</span> Psykolognævnet kan betinge anerkendelse af erhvervsmæssige kvalifikationer af, at ansøgeren gennemgår en prøvetid af op til tre års varighed eller at ansøgeren går op til en egnethedsprøve. Psykolognævnet kan stille krav om prøvetid eller egnethedsprøve, hvis</p><p class=\"Tekst2\"><div><p class=\"Liste1\"><span class=\"Liste1Nr\">1)</span> varigheden af ansøgerens uddannelse er mindst et år kortere end kandidatuddannelsen i psykologi eller psykologisk-pædagogisk kandidateksamen,</p><p class=\"Liste1\"><span class=\"Liste1Nr\">2)</span> ansøgerens uddannelse omfatter fag eller discipliner, der er væsentligt forskellige fra dem, der er omfattet af kandidatuddannelsen i psykologi eller den psykologisk-pædagogiske kandidateksamen, eller</p><p class=\"Liste1\"><span class=\"Liste1Nr\">3)</span> erhvervet som psykolog her i landet omfatter en eller flere former for lovreguleret er-hvervsmæssig virksomhed, der ikke forekommer i det tilsvarende erhverv i ansøgerens hjemland, og denne forskel er karakteriseret ved en særlig uddannelse, som kræves her i landet, og som omfatter fag eller discipliner, der er væsentligt forskellige fra dem, der er omfattet af det af ansøgeren fremlagte kursus- eller uddannelsesbevis.</p></div></p><p class=\"Stk2\"><span class=\"StkNr\">Stk. 2.</span> Ansøgeren har ret til at vælge mellem gennemgang af prøvetid og aflæggelse af egnethedsprøve.</p><p class=\"Stk2\"><span class=\"StkNr\">Stk. 3.</span> Prøvetid finder sted i Danmark, tilrettelægges og superviseres af en autoriseret psykolog og afsluttes med en bedømmelse. Psykolognævnet kan beslutte, at prøvetiden skal være ledsaget af videreuddannelse.</p><p class=\"Stk2\"><span class=\"StkNr\">Stk. 4.</span> Egnethedsprøve aflægges i de fag, som kræves for at opnå kandidateksamen i psykologi eller psykologisk-pædagogisk kandidateksamen, som ansøgeren ikke har bestået, når kendskab til disse fag er en væsentlig forudsætning for at kunne udøve erhverv som psykolog i Danmark. Prøven kan omfatte kendskab til den faglige etik, der gælder i Danmark.</p><p class=\"ParagrafGruppeOverskrift\">Indhentelse og videregivelse af oplysninger</p><p class=\"Paragraf\"><span class=\"ParagrafNr\">§ 7.</span> Psykolognævnet kan forlange, at andre offentlige myndigheder her i landet giver nødvendige oplysninger om en psykolog, der udøver erhverv her i landet, herunder oplysninger om disciplinære eller strafferetlige sanktioner eller om andre alvorlige, konkrete forhold, der vil kunne få følger for udøvelsen af erhvervet som psykolog.</p><p class=\"Stk2\"><span class=\"StkNr\">Stk. 2.</span> Psykolognævnet kan videregive nødvendige oplysninger om en psykolog, som virker her i landet, til det kompetente organ i et andet EU/EØS-land eller til det kompetente organ i et land, som EU har indgået aftale med om adgang til udøvelse af et lovreguleret erhverv.</p><p class=\"Stk2\"><span class=\"StkNr\">Stk. 3.</span> Psykolognævnets udveksling af oplysninger skal ske under overholdelse af lov om behandling af personoplysninger. Oplysningerne skal behandles fortroligt.</p><p class=\"Stk2\"><span class=\"StkNr\">Stk. 4.</span> Indhentelse og videregivelse af oplysninger skal være nødvendige for, at Psykolognævnet og de andre kompetente myndigheder i de nævnte lande kan varetage deres opgaver.</p><p class=\"ParagrafGruppeOverskrift\">Kompetent organ</p><p class=\"Paragraf\"><span class=\"ParagrafNr\">§ 8.</span> Psykolognævnet udfører opgaver som kompetent organ i forbindelse med reglerne i direktiv om anerkendelse af erhvervsmæssige kvalifikationer.</p><p class=\"Paragraf\"><span class=\"ParagrafNr\">§ 9.</span> Bekendtgørelsen træder i kraft den 1. januar 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Socialministeriet, den 26. november 2007</I></P><P CLASS=SIGN1 ALIGN=\"CENTER\">Karen Jespersen</P><P CLASS=SIGN2 ALIGN=\"RIGHT\">/ Aksel Meyer</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"\" href=\"#Henvisning_\">1)</a> Bekendtgørelsen gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, EU-Tidende 2005, nr. L 255/22.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/12/2007"
        },
        {
            "displayName": "Accession",
            "displayValue": "B20070131705"
        },
        {
            "displayName": "Entydig dokumentidentifikation",
            "displayValue": "AO003405"
        },
        {
            "displayName": "Dato for førstegangsindlæggelse",
            "displayValue": "07/12/2007"
        },
        {
            "displayName": "Dato for indlæggelse",
            "displayValue": "07/12/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1317"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "26/11/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Velfærdsmin., j.nr. 2007-3580"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}