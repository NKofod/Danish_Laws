{
    "id": 70026,
    "title": "Vejledning om dokumentation for arbejdsløshedskassernes administration af bestemmelserne i arbejdsløshedsforsikringsloven m.v. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3620 af 16/12/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om dokumentation for  \r\n\r\n arbejdsløshedskassernes administration af bestemmelserne i  \r\n\r\n arbejdsløshedsforsikringsloven m.v. </H1>  \r\n\r\n<P></P>  \r\n\r\n<BR>  \r\n\r\n<P> <B>I. Indledning.</B>  </P>  \r\n\r\n<P>Det fremgår af arbejdsløshedsforsikringslovens § 79, stk. 3, at krav på  \r\n\r\n refusion bortfalder, og udbetalte beløb skal tilbagebetales i det omfang,  \r\n\r\n arbejdsløshedskassen ikke efter anmodning forelægger dokumentation i  \r\n\r\n overensstemmelse med regler, der fastsættes af direktøren for  \r\n\r\n arbejdsløshedsforsikringen. </P>  \r\n\r\n<P>Denne bestemmelse indebærer, at kravet på refusion bortfalder, og allerede  \r\n\r\n udbetalte beløb skal tilbagebetales af arbejdsløshedskassen, uden at det er  \r\n\r\n nødvendigt at påvise, at der er sket en fejludbetaling. </P>  \r\n\r\n<P>Hvis den fornødne dokumentation kan fremskaffes efterfølgende, bortfalder  \r\n\r\n kravet på refusion ikke, og udbetalte beløb skal ikke tilbagebetales. </P>  \r\n\r\n<P>I arbejdsløshedsforsikringslovens § 79, stk. 5, er det endvidere fastsat,  \r\n\r\n at direktøren for arbejdsløshedsforsikringen kan fastsætte regler om, hvilket  \r\n\r\n dokumentationsmateriale der kan kræves forelagt, og om, hvor længe materialet  \r\n\r\n skal opbevares. </P>  \r\n\r\n<P>På denne baggrund skal direktoratet i det følgende nærmere redegøre for de  \r\n\r\n gældende regler om, hvilken dokumentation i form af blanketter, 3. mands-  \r\n\r\n eller medlemsattestation, der uden undtagelse <I>skal</I> foreligge,  \r\n\r\n<I>før</I> udbetaling af arbejdsløshedsdagpenge, feriedagpenge eller efterløn  \r\n\r\n kan ske og således efter anmodning skal kunne fremlægges for  \r\n\r\n tilsynsmyndigheden. </P>  \r\n\r\n<P>Endvidere redegøres for, efter hvilke retningslinier  \r\n\r\n dokumentationsmaterialerne skal opbevares. </P>  \r\n\r\n<P>Det understreges, at grundlaget for udbetalingerne skal være korrekt,  \r\n\r\n hvilket blandt andet vil sige, at de nedenfor nævnte blanketter skal være  \r\n\r\n<I>korrekt udfyldt</I> - såvel af medlemmet som af kassen. </P>  \r\n\r\n<P>Hvis et mangelfuldt udfyldt blanketmateriale har medført, at der er  \r\n\r\n udbetalt arbejdsløshedsdagpenge/feriedagpenge/efterløn med urette, ifalder  \r\n\r\n kassen ansvar i henhold til arbejdsløshedsforsikringslovens § 86, stk. 4.  \r\n\r\n</P>  \r\n\r\n<P> <B>II. Optagelse.</B>  </P>  \r\n\r\n<P> <I>A. Lønmodtagere.</I>  </P>  \r\n\r\n<P>Til brug for optagelsen skal lønmodtagere afgive oplysninger på blanket AR  \r\n\r\n 50. </P>  \r\n\r\n<P>Før optagelse kan ske, skal der for lønmodtagere foreligge  \r\n\r\n arbejdsgiverdokumentation for, at arbejdskravet til optagelse er opfyldt,  \r\n\r\n jfr. arbejdsløshedsforsikringslovens § 41, stk. 1, nr. 3, litra a og b og §  \r\n\r\n 7, stk. 2, i bekendtgørelse nr. 499 af 19. august 1988 om optagelse i en  \r\n\r\n statsanerkendt arbejdsløshedskasse for lønmodtagere (emnenr. 3.21). </P>  \r\n\r\n<P>Dokumentationen kan være lønsedler eller anden form for  \r\n\r\n arbejdsgiverdokumentation. </P>  \r\n\r\n<P>Dokumentation for fravær i 10-ugers perioden, jfr. § 4 i ovennævnte  \r\n\r\n bekendtgørelse, sker ved hjælp af erklæring om fravær (blanket AR 296). </P>  \r\n\r\n<P>Dokumentationen for fravær kan endvidere ske ved hjælp af lønsedler eller  \r\n\r\n andre oplysninger fra arbejdsgiveren, hvis disse oplysninger angiver årsagen  \r\n\r\n til fraværet, fraværets tidsmæssige placering og fraværets omfang. </P>  \r\n\r\n<P>For lønarbejdende musikere og artister er der fastsat særlige regler i  \r\n\r\n cirkulære af 19. marts 1986 om arbejdsgiverdokumentation i forbindelse med  \r\n\r\n optagelse og udbetaling af dagpenge/efterløn til lønarbejdende musikere og  \r\n\r\n artister (emnenr. 3.21). </P>  \r\n\r\n<P> <I>B. Nyuddannede og værnepligtige.</I>  </P>  \r\n\r\n<P>Nyuddannede og værnepligtige skal til brug for optagelsen afgive  \r\n\r\n oplysninger på blanket AR 51. </P>  \r\n\r\n<P>Optagelse som nyuddannet og værnepligtig, jfr.  \r\n\r\n arbejdsløshedsforsikringslovens § 41, stk. 1, nr. 3, litra c og e, kan ske  \r\n\r\n alene på grundlag af den optagelsessøgendes oplysninger på blanket AR 51.  \r\n\r\n</P>  \r\n\r\n<P>I tvivlstilfælde skal der dog indhentes fornøden 3. mandsdokumentation om  \r\n\r\n uddannelsen/værnepligten. </P>  \r\n\r\n<P> <I>C. Tidligere medlemskab af en arbejdsløshedskasse.</I>  </P>  \r\n\r\n<P>I tilfælde, hvor den optagelsessøgende på optagelsesbegæringen har svaret  \r\n\r\n bekræftende på spørgsmålet om, hvorvidt pågældende tidligere har været medlem  \r\n\r\n af en arbejdsløshedskasse, skal kassen hos den tidligere arbejdsløshedskasse  \r\n\r\n indhente skriftlig dokumentation om følgende: </P>  \r\n\r\n<UL CLASS=PLAIN-LIST>  \r\n\r\n<LI>1) Om der verserer uafsluttede sager vedrørende pågældende, og hvad  \r\n\r\n sagerne eventuelt vedrører. </LI>  \r\n\r\n<LI>2) Om pågældende har gæld til arbejdsløshedskassen og eventuelt gældens  \r\n\r\n størrelse og grundlaget for gældens opståen. </LI>  \r\n\r\n<LI>3) Om pågældende er blevet slettet som medlem af arbejdsløshedskassen på  \r\n\r\n grund af svig over for denne. </LI>  \r\n\r\n</UL>  \r\n\r\n<P>Der henvises herved til rundskrivelse af 14. januar 1988 (F-AK-nr. 3/88,  \r\n\r\n F-AF-nr. 3/88). </P>  \r\n\r\n<P> <B>III. Overflytning</B>  </P>  \r\n\r\n<P>Ved overflytning mellem statsanerkendte arbejdsløshedskasser eller mellem  \r\n\r\n afdelinger af disse skal medlemmet og fraflytterkassen afgive oplysninger til  \r\n\r\n tilflytterkassen på overflytningsblanketten (blanket AR 53). </P>  \r\n\r\n<P>Nærmere regler herom er fastsat i cirkulære af 9. februar 1984 vedrørende  \r\n\r\n fremgangsmåden i forbindelse med overflytning mellem statsanerkendte  \r\n\r\n arbejdsløshedskasser eller mellem afdelinger af disse (emnenr. 3. 24). </P>  \r\n\r\n<P> <B>IV. Udfyldelse af ledighedserklæring/beregning af dagpenge.</B>  </P>  \r\n\r\n<P> <I>A. Lønmodtagere.</I>  </P>  \r\n\r\n<P>Før der kan udbetales dagpenge, skal medlemmet udfylde en  \r\n\r\n ledighedserklæring for lønmodtagere (blanket AR 251). </P>  \r\n\r\n<P>Der skal ved beregningen af medlemmets arbejdsfortjeneste endvidere  \r\n\r\n foreligge dokumentation for den hidtidige indkomst, enten ved som hovedregel  \r\n\r\n fremlæggelse af lønsedler eller - hvis arbejdsløshedskassen skønner, at  \r\n\r\n lønsedlerne ikke er et tilstrækkeligt grundlag - ved indhentelse af en  \r\n\r\n arbejdsgivererklæring (blanket AR 274), jfr. bekendtgørelse nr. 612 af 18.  \r\n\r\n december 1985 om arbejdsgiverdokumentation som betingelse for udbetaling af  \r\n\r\n arbejdsløshedsdagpenge og efterløn med tilhørende vejledning af 8. oktober  \r\n\r\n 1986 (emnenr. 3.312). </P>  \r\n\r\n<P>Hvis arbejdsgiverdokumentationen ikke kan fremskaffes, jfr. § 7 i nævnte  \r\n\r\n bekendtgørelse med tilhørende vejledning, kan arbejdsfortjenesten  \r\n\r\n dokumenteres ved hjælp af tro og love oplysninger. </P>  \r\n\r\n<P>Arbejdserklæringen (blanket AR 261) kan anvendes hertil. </P>  \r\n\r\n<P>Dokumentation for fravær i beregningsperioden, jfr. § 13, stk. 2, og § 16,  \r\n\r\n stk. 1, i bekendtgørelse nr. 685 af 8. oktober 1986 vedrørende fremgangsmåden  \r\n\r\n ved beregning af arbejdsfortjenesten for lønmodtagere (emnenr. 3.312), sker  \r\n\r\n ved hjælp af erklæring om fravær (blanket AR 296). </P>  \r\n\r\n<P>Dokumentation for fravær kan endvidere ske ved hjælp af lønsedler eller  \r\n\r\n andre oplysninger fra arbejdsgiveren, hvis disse oplysninger angiver årsagen  \r\n\r\n til fraværet, fraværets tidsmæssige placering og fraværets omfang. </P>  \r\n\r\n<P>For lønarbejdende musikere og artister er der fastsat særlige regler i  \r\n\r\n cirkulære af 19. marts 1986 om arbejdsgiverdokumentation i forbindelse med  \r\n\r\n optagelse og udbetaling af dagpenge/efterløn til lønarbejdende musikere og  \r\n\r\n artister (emnenr. 3.312). </P>  \r\n\r\n<P>Hvis medlemmet på ledighedserklæringen har oplyst: </P>  \r\n\r\n<P>- <I>at</I> medlemmet eller dennes ægtefælle/samlever ejer eller driver  \r\n\r\n landbrug m.v., skal medlemmet udfylde bilag IV til ledighedserklæring  \r\n\r\n (blanket AR 294). </P>  \r\n\r\n<P>- <I>at</I> medlemmet eller dennes ægtefælle/samlever ejer eller driver  \r\n\r\n anden form for selvstændig virksomhed, eller hvis medlemmet er  \r\n\r\n selvbygger/medbygger, skal medlemmet udfylde bilag I til ledighedserklæring  \r\n\r\n (blanket AR 252). </P>  \r\n\r\n<P>- <I>at</I> medlemmet eller medlemmets nærmeste familie er indehaver af  \r\n\r\n anparter - eller af aktier, der udgør mere end 5 pct. af kapitalen - i det  \r\n\r\n selskab, hvori medlemmet eller dennes ægtefælle/samlever er eller har været  \r\n\r\n beskæftiget, skal medlemmet udfylde bilag III til ledighedserklæring (blanket  \r\n\r\n AR 260). </P>  \r\n\r\n<P>- <I>at</I> medlemmet har bierhverv eller modtager egenpension eller  \r\n\r\n lignende, skal medlemmet udfylde bilag II til ledighedserklæring (blanket AR  \r\n\r\n 253). </P>  \r\n\r\n<P> <I>B. Selvstændige erhvervsdrivende.</I>  </P>  \r\n\r\n<P>Før et medlem, der har drevet selvstændig virksomhed, kan modtage  \r\n\r\n dagpenge, skal medlemmet udfylde en ledighedserklæring for selvstændige  \r\n\r\n erhvervsdrivende (blanket AR 256). </P>  \r\n\r\n<P>Der kan udbetales dagpenge til en selvstændig erhvervsdrivende, når det  \r\n\r\n personlige arbejde i virksomheden er ophørt mere end midlertidigt, og når der  \r\n\r\n foreligger fyldestgørende dokumentation herfor. Nærmere regler herom er  \r\n\r\n fastsat i bekendtgørelse nr. 272 af 25. april 1988 om ophør med udøvelse af  \r\n\r\n selvstændig virksomhed som hovedbeskæftigelse med tilhørende vejledning af  \r\n\r\n 27. maj 1988 (emnenr. 3.31137). </P>  \r\n\r\n<P>Ledighedserklæringen skal vedlægges et opgørelsesskema (blanket AR 255),  \r\n\r\n der er attesteret af en statsautoriseret eller registreret revisor, jfr. § 6,  \r\n\r\n stk. 3 og 4 i bekendtgørelse nr. 371 af 10. juni 1986 om fremgangsmåden ved  \r\n\r\n beregning af arbejdsfortjenesten for selvstændige erhvervsdrivende (emnenr.  \r\n\r\n 3.312). </P>  \r\n\r\n<P>I særlige tilfælde kan kassen dog godkende anden form for attestation,  \r\n\r\n hvis der herved opnås samme sikkerhed for et korrekt beregningsgrundlag, jfr.  \r\n\r\n herved § 6, stk. 4, i ovennævnte bekendtgørelse. </P>  \r\n\r\n<P>Ved afgivelse af ledighedserklæring for selvstændige erhvervsdrivende  \r\n\r\n anvendes som ved ledighedserklæring for lønmodtagere bilag I, II, III og IV  \r\n\r\n til ledighedserklæringen. </P>  \r\n\r\n<P> <I>C. Nyuddannede/værnepligtige.</I>  </P>  \r\n\r\n<P>For medlemmer, der er optaget i en arbejdsløshedskasse efter afsluttet  \r\n\r\n uddannelse og under aftjening af værnepligt, anvendes ledighedserklæring for  \r\n\r\n nyuddannede/værnepligtige (blanket AR 265). Hvis medlemmet efter uddannelsens  \r\n\r\n eller værnepligtens afslutning har haft 13 ugers uafbrudt arbejde, skal  \r\n\r\n medlemmet dog udfylde en ledighedserklæring for lønmodtagere (blanket AR  \r\n\r\n 251), se ovenfor under afsnit IV, A. </P>  \r\n\r\n<P>Bilag I, II, III og IV til ledighedserklæringen anvendes også i dette  \r\n\r\n tilfælde. </P>  \r\n\r\n<P> <B>V. Arbejdskravet, jfr. arbejdsløshedsforsikringslovens §§ 55 og  \r\n\r\n 72.</B>  </P>  \r\n\r\n<P> <I>A. Dokumentation for arbejde.</I>  </P>  \r\n\r\n<P>Før dagpenge kan udbetales, skal kassen sikre sig, at medlemmet opfylder  \r\n\r\n arbejdsbetingelserne i arbejdsløshedsforsikringslovens §§ 55 og 72 og § 3,  \r\n\r\n stk. 1, i bekendtgørelse nr. 260 af 28. april 1988 om retten til  \r\n\r\n arbejdsløshedsdagpenge for medlemmer, som under ledighed har bibeskæftigelse  \r\n\r\n ved selvstændig virksomhed (emnenr. 3.3112). </P>  \r\n\r\n<P>Som <I>arbejdsgiverdokumentation</I> herfor skal der foreligge  \r\n\r\n<I>lønsedler</I> , der angiver antallet af medlemmets arbejdstimer og deres  \r\n\r\n placering. </P>  \r\n\r\n<P>Hvis lønsedlerne ikke indeholder de nødvendige oplysninger, skal kassen  \r\n\r\n indhente nævnte dokumentation for medlemmets beskæftigelse hos medlemmets  \r\n\r\n tidligere arbejdsgiver(e) ved hjælp af oplysninger fra arbejdsgivere II  \r\n\r\n (blanket AR 263). </P>  \r\n\r\n<P>Nærmere regler herom er fastsat i bekendtgørelse nr. 612 af 18. december  \r\n\r\n 1985 om arbejdsgiverdokumentation som betingelse for udbetaling af  \r\n\r\n arbejdsløshedsdagpenge og efterløn med tilhørende vejledning af 8. oktober  \r\n\r\n 1986 (emnenr. 3.3112). </P>  \r\n\r\n<P>Hvis arbejdsgiverdokumentationen ikke kan fremskaffes, jfr. § 7 i nævnte  \r\n\r\n bekendtgørelse med tilhørende vejledning, kan arbejdskravet dokumenteres ved  \r\n\r\n hjælp af tro og love oplysninger. Dette sker ved hjælp af arbejdserklæringen  \r\n\r\n (blanket AR 261). </P>  \r\n\r\n<P> <I>B. Dokumentation for &#187;døde&#171; perioder.</I>  </P>  \r\n\r\n<P>Dokumentation for &#187;døde&#171; perioder, jfr. § 3 i bekendtgørelse nr.  \r\n\r\n 633 af 17. september 1987 om ændring af bekendtgørelse om beregning af  \r\n\r\n arbejdskravet (emnenr. 3.3112), sker ved hjælp af erklæring om fravær  \r\n\r\n (blanket AR 296). </P>  \r\n\r\n<P>Dokumentation for fravær kan endvidere ske ved hjælp af lønsedler eller  \r\n\r\n andre oplysninger fra arbejdsgiveren, hvis disse oplysninger angiver årsagen  \r\n\r\n til fraværet, fraværets tidsmæssige placering og fraværets omfang. </P>  \r\n\r\n<P>Frihedsberøvelse i udlandet og uddannelse i udlandet, jfr. § 3, stk. 1,  \r\n\r\n litra b og i i bekendtgørelse nr. 633 af 17. september 1987 om beregning af  \r\n\r\n arbejdskravet (emnenr. 3.3112), skal dog dokumenteres ved hjælp af en  \r\n\r\n attestation fra det pågældende lands (fængsels) myndigheder eller en  \r\n\r\n attestation fra det pågældende uddannelsessted. Nærmere retningslinier herom  \r\n\r\n er fastsat i vejledning af 18. december 1987 til nævnte bekendtgørelse  \r\n\r\n (emnenr. 3.3112). </P>  \r\n\r\n<P> <I>C. Lønarbejdende musikere og artister.</I>  </P>  \r\n\r\n<P>For lønarbejdende musikere og artister er der fastsat særlige regler i  \r\n\r\n direktoratets cirkulære af 19. marts 1986 om arbejdsgiverdokumentation i  \r\n\r\n forbindelse med optagelse og udbetaling af dagpenge/efterløn til  \r\n\r\n lønarbejdende musikere og artister (emnenr. 3.3112). </P>  \r\n\r\n<P> <I>D. Dokumentation for ophør med drift af selvstændig virksomhed som  \r\n\r\n bibeskæftigelse.</I>  </P>  \r\n\r\n<P>Et medlem, der har drevet selvstændig erhvervsvirksomhed som bierhverv,  \r\n\r\n kan ophøre med at være omfattet af det skærpede arbejdskrav, når medlemmet på  \r\n\r\n tro og love har afgivet en skriftlig og begrundet erklæring om at være ophørt  \r\n\r\n med udøvelsen af selvstændig virksomhed, jfr. § 6, stk. 1 og 2, i  \r\n\r\n bekendtgørelse nr. 260 af 28. april 1988 om retten til arbejdsløshedsdagpenge  \r\n\r\n for medlemmer, som under ledighed har bibeskæftigelse ved selvstændig  \r\n\r\n virksomhed med tilhørende vejledning af 10. maj 1988 (emnenr. 3.3112). </P>  \r\n\r\n<P> <B>VI. Udbetaling af dagpenge.</B>  </P>  \r\n\r\n<P>Til brug for kassens udbetaling af dagpenge skal der for hver  \r\n\r\n dagpengeperiode foreligge et dagpengekort, der er udfyldt af medlemmet  \r\n\r\n (blanket AR 271 (14-dages kort) eller blanket AR 272 (månedskort). </P>  \r\n\r\n<P>Medlemmet skal udfylde dagpengekortet i overensstemmelse med de gældende  \r\n\r\n regler herom, ligesom det skal underskrives og dateres af medlemmet. </P>  \r\n\r\n<P>Underskrift og datering må først ske ved dagpengeperiodens udløb. </P>  \r\n\r\n<P> <I>A. Nedsatte dagpenge til medlemmer med opsigelsesvarsel.</I>  </P>  \r\n\r\n<P>Når et fuldtidsforsikret medlem arbejder på nedsat tid i et  \r\n\r\n ansættelsesforhold, hvor arbejdsgiveren har krav på et opsigelsesvarsel, er  \r\n\r\n det en betingelse for udbetaling af nedsatte dagpenge, at der foreligger en  \r\n\r\n<I>frigørelsesattest</I> (blanket AR 230), som er udfyldt af arbejdsgiveren,  \r\n\r\n jfr. § 8 i bekendtgørelse nr. 182 af 29. april 1982 om ledige  \r\n\r\n arbejdsløshedskassemedlemmers forpligtelse til at stå til rådighed for  \r\n\r\n arbejdsmarkedet som betingelse for udbetaling af dagpenge (emnenr. 3.31130).  \r\n\r\n</P>  \r\n\r\n<P>Det samme gælder deltidsforsikrede medlemmer, der er beskæftiget ved  \r\n\r\n skolerengøring, jfr. § 8, stk. 5, i nævnte bekendtgørelse. </P>  \r\n\r\n<P>Det er alene arbejdsgiveren eller den, som arbejdsgiveren bemyndiger  \r\n\r\n hertil, der kan underskrive frigørelsesattesten. </P>  \r\n\r\n<P> <I>B Vejrlig og materialemangel.</I>  </P>  \r\n\r\n<P>Bliver et medlem ledig på grund af vejrlig eller materialemangel, skal  \r\n\r\n medlemmet påføre dagpengekortet &#187;V&#171; eller &#187;M&#171; for de  \r\n\r\n pågældende dage. </P>  \r\n\r\n<P>Det er en betingelse for udbetaling af dagpenge for sådanne dage, at  \r\n\r\n arbejdsgiveren på dagpengekortet ud for vejrligsdagene eller dagene med  \r\n\r\n materialemangel, hvor medlemmet ikke skal fremmøde på arbejdsformidlingen,  \r\n\r\n med sin underskrift attesterer, at der ikke har kunnet arbejdes de pågældende  \r\n\r\n dage, jfr. bekendtgørelse nr. 646 af 21. december 1983 om retten til dagpenge  \r\n\r\n for et medlem, som opnår arbejde af kortere varighed end fuld tid eller er  \r\n\r\n ledig på grund af vejrlig eller som følge af arbejdsfordeling (emnenr.  \r\n\r\n 3.31136). Der henvises endvidere til cirkulære af 27. januar 1984 om fremmøde  \r\n\r\n på arbejdsformidlingen ved ledighed, der skyldes vejrlig eller  \r\n\r\n materialemangel (emnenr. 3.3114). </P>  \r\n\r\n<P> <I>C. Fremmøde</I>  </P>  \r\n\r\n<P>Det er - bortset fra tilfælde, hvor medlemmerne i henhold til de gældende  \r\n\r\n bestemmelser herom er fritaget for fremmøde - en betingelse for, at der kan  \r\n\r\n udbetales dagpenge til et medlem, at arbejdsformidlingen har attesteret, at  \r\n\r\n medlemmet er fremmødt på arbejdsformidlingen i overensstemmelse med de af  \r\n\r\n direktoratet fastsatte regler herom, herunder cirkulære af 30. januar 1969.  \r\n\r\n Der henvises i øvrigt til emnenr. 3.3114. </P>  \r\n\r\n<P> <I>D. Arbejdsfordeling.</I>  </P>  \r\n\r\n<P>Før en arbejdsfordelingsordning kan iværksættes, skal arbejdsgiveren  \r\n\r\n afgive meddelelse til arbejdsformidlingen herom (blanket AR 292).  \r\n\r\n Arbejdsgiveren skal på det dertil hørende bilag (blanket AR 293) angive,  \r\n\r\n hvilke personer der er omfattet af arbejdsfordelingsordningen. </P>  \r\n\r\n<P>Arbejdsgiveren har ved sin underskrift på disse blanketter attesteret, at  \r\n\r\n fordelingsordningen er etableret i overensstemmelse med gældende  \r\n\r\n overenskomst. </P>  \r\n\r\n<P>Straks efter modtagelsen af meddelelsen skal arbejdsformidlingen  \r\n\r\n videresende en kopi af anmeldelsen til den eller de implicerede  \r\n\r\n arbejdsløshedskasser. </P>  \r\n\r\n<P>Medlemmer, der er omfattet af arbejdsfordelingsordningen, vil herefter  \r\n\r\n kunne modtage nedsatte dagpenge, hvis betingelserne herfor iøvrigt er  \r\n\r\n opfyldt, jfr. §§ 5 og 6 i bekendtgørelse nr. 646 af 21. december 1983 om  \r\n\r\n retten til dagpenge for et medlem, som opnår arbejde af kortere varighed end  \r\n\r\n fuld tid eller er ledig på grund af vejrlig eller som følge af  \r\n\r\n arbejdsfordeling (emnenr. 3.31136). </P>  \r\n\r\n<P> <I>E. Professionelle fodboldspillere.</I>  </P>  \r\n\r\n<P>Før der kan udbetales dagpenge til professionelle fodboldspillere, skal  \r\n\r\n der foreligge en erklæring fra vedkommende fodboldklub om, at træning og kamp  \r\n\r\n som hovedregel foregår uden for normal arbejdstid, jfr. cirkulære af 20.  \r\n\r\n december 1978 vedrørende professionel fodboldspils indflydelse på  \r\n\r\n dagpengeretten (emnenr. 3.31139). </P>  \r\n\r\n<P> <I>F. Ansatte på olieboreplatforme og lignende.</I>  </P>  \r\n\r\n<P>Det er en forudsætning for udbetaling af dagpenge til medlemmer, der har  \r\n\r\n været ansat på olieboreplatforme eller lignende, at arbejdsforholdet er  \r\n\r\n endeligt ophørt, hvorfor der, før dagpenge kan udbetales, skal foreligge  \r\n\r\n dokumentation herfor i form af en afskedigelsesattest fra arbejdsgiveren,  \r\n\r\n jfr. cirkulære af 14. maj 1982 vedrørende dagpengeret til ansatte på  \r\n\r\n olieboreplatforme og lignende (emnenr. 3.31136). </P>  \r\n\r\n<P> <I>G. Selvbyggere/medbyggere.</I>  </P>  \r\n\r\n<P>1. <I>Selvbyggere</I> vil - som hovedregel - være udelukket fra at modtage  \r\n\r\n dagpenge, så længe byggeriet står på. </P>  \r\n\r\n<P>Om de nærmere regler og de undtagelser, der er fra ovennævnte hovedregel,  \r\n\r\n henvises til § 7 i bekendtgørelse nr. 57 af 1. marts 1982 om arbejdes og  \r\n\r\n indtægters betydning for arbejdsløshedsdagpengenes størrelse med tilhørende  \r\n\r\n vejledning af 10. september 1986 (emnenr. 3.3131). </P>  \r\n\r\n<P CLASS=PUNKT> <B>2.</B> Betingelserne for, at en <I>medbygger</I> kan  \r\n\r\n modtage dagpenge, indtil den pågældende selv påbegynder sin del af arbejdet,  \r\n\r\n er, at medlemmet ved hjælp af indgåede aftaler kan dokumentere sin andel som  \r\n\r\n medbygger, og at medlemmet, før medlemmet selv går i gang med byggeriet,  \r\n\r\n skriftligt kan bevise, at det hidtidige arbejde er udført af andre  \r\n\r\n håndværksmestre. Dette kan ske ved fremlæggelse af dokumentation fra de  \r\n\r\n pågældende mestre eller ved forevisning af regninger fra disse. </P>  \r\n\r\n<P>Der skal imidlertid i alle tilfælde foreligge en tro- og loveerklæring fra  \r\n\r\n medlemmet. </P>  \r\n\r\n<P>Om de nærmere regler henvises til § 7 i nævnte bekendtgørelse med  \r\n\r\n tilhørende vejledning. </P>  \r\n\r\n<P> <I>H. Fritidsundervisning.</I>  </P>  \r\n\r\n<P>Før der kan udbetales dagpenge til medlemmer, der har fritidsundervisning  \r\n\r\n som bierhverv, skal medlemmet skriftligt have erklæret sig villig til at  \r\n\r\n overtage anden beskæftigelse end fritidsundervisning. </P>  \r\n\r\n<P>Medlemmer, der har fritidsundervisning i et sådant omfang, at der ikke kan  \r\n\r\n udbetales dagpenge, kan genindtræde i dagpengeretten ved enten at  \r\n\r\n dokumentere, at undervisningens omfang varigt er nedsat til højst 15  \r\n\r\n omregnede undervisningstimer pr. uge, eller ved den nye undervisningssæsons  \r\n\r\n begyndelse skriftligt at dokumentere, at undervisningen enten ikke påbegyndes  \r\n\r\n eller har et sådant omfang, at den må regnes for bibeskæftigelse. Der  \r\n\r\n henvises til cirkulære af 2. maj 1984 vedrørende dagpengeretten for medlemmer  \r\n\r\n beskæftiget ved fritidsundervisningen med tilhørende vejledning (emnenr.  \r\n\r\n 3.31139). </P>  \r\n\r\n<P CLASS=PUNKT> <B>1.</B> Deltagelse i undervisning. </P>  \r\n\r\n<P>Medlemmer, der i medfør af arbejdsløshedsforsikringslovens § 62a bevarer  \r\n\r\n deres dagpengeret under deltagelse i undervisning, kan efter aftale med  \r\n\r\n arbejdsformidlingen erstatte det personlige fremmøde med en anden form for  \r\n\r\n kontakt. </P>  \r\n\r\n<P>Geografiske afstande vil undtagelsesvis alt efter undervisningens længde  \r\n\r\n kunne begrunde, at fremmøde erstattes af anden form for kontakt. </P>  \r\n\r\n<P>Hvis dette er tilfældet, skal det fra undervisningsstedets side attesteres  \r\n\r\n på dagpengekortet, at medlemmet deltager i undervisningen. </P>  \r\n\r\n<P> <I>J. Arbejdsvægring/arbejdsophør.</I>  </P>  \r\n\r\n<P CLASS=PUNKT> <B>1.</B> Hovedregler. </P>  \r\n\r\n<P>Det fremgår af arbejdsløshedsforsikringslovens § 57, stk. 6, at  \r\n\r\n arbejdsministeren kan fastsætte regler om, at dagpenge kun kan udbetales,  \r\n\r\n hvis tidspunktet for og <I>årsagen til medlemmets sidste arbejdsophør</I>  \r\n\r\n samt varigheden af medlemmets sidste arbejdsforhold og lønnens størrelse  \r\n\r\n dokumenteres. </P>  \r\n\r\n<P>Nærmere regler herom er fastsat i bekendtgørelse nr. 612 af 18. december  \r\n\r\n 1985 om arbejdsgiverdokumentation som betingelse for udbetaling af  \r\n\r\n arbejdsløshedsdagpenge og efterløn med tilhørende vejledning af 8. oktober  \r\n\r\n 1986 (emnr. 3.31135). </P>  \r\n\r\n<P>Det fremgår heraf, at arbejdsløshedskasserne ikke i alle tilfælde er  \r\n\r\n forpligtet til at indhente arbejsgiverdokumentation for årsagen til  \r\n\r\n medlemmets seneste arbejdsophør. Hvis kassen på baggrund af de foreliggende  \r\n\r\n oplysninger er i tvivl om, hvorvidt et arbejdsophør giver anledning til  \r\n\r\n foranstaltninger i henhold til arbejdsløshedsforsikringslovens § 63, stk. 1,  \r\n\r\n nr. 2, skal der indhentes oplysninger om årsagen til arbejdsophøret hos  \r\n\r\n medlemmets tidligere arbejdsgiver. </P>  \r\n\r\n<P>Herefter fastsættes følgende: </P>  \r\n\r\n<P>I tilfælde, hvor et medlem vægrer sig ved at overtage et anvist arbejde  \r\n\r\n eller medlemmet ophører i et arbejdsforhold, påhviler det  \r\n\r\n arbejdsløshedskassen at sikre sig dokumentation for årsagen hertil. </P>  \r\n\r\n<P>Dokumentationen kan bestå i en tro og love erklæring fra medlemmet - i  \r\n\r\n ophørssituationen på ledighedserklæringen eller på dagpengekortet - eller i  \r\n\r\n oplysninger fra den pågældende arbejdsgiver (f.eks. på blanket AR 235). </P>  \r\n\r\n<P>Hvis arbejdsløshedskassen indhenter oplysninger fra arbejdsgiveren,  \r\n\r\n anvendes blanket AR 264. </P>  \r\n\r\n<P CLASS=PUNKT> <B>2.</B> Særlige tilfælde - voldsramte medlemmer. </P>  \r\n\r\n<P>Hvis et medlem som følge af ægtefælles/samlevers vold er nødt til at sige  \r\n\r\n sit arbejde op på grund af flytning til en anden by, kan der dispenseres fra  \r\n\r\n reglerne om karantæne m.v. på grund af selvforskyldt arbejdsophør, jfr. § 6a  \r\n\r\n i bekendtgørelse nr. 213 af 18. april 1986 om ændring af bekendtgørelse om  \r\n\r\n betydningen for retten til arbejdsløshedspenge af at undlade at overtage  \r\n\r\n anvist arbejde og ophøre med arbejde (emnenr. 3.31135). </P>  \r\n\r\n<P>Der skal foreligge dokumentation i form af lægeerklæring eller  \r\n\r\n politianmeldelse for, at medlemmet har været udsat for fysisk vold fra  \r\n\r\n ægtefælles/samlevers side, jfr. vejledningen af 18. april 1986 til nævnte  \r\n\r\n bekendtgørelse. </P>  \r\n\r\n<P> <I>K. Rådighed.</I>  </P>  \r\n\r\n<P>Der kan kun udbetales dagpenge til medlemmer, som er til rådighed for  \r\n\r\n arbejdsmarkedet, jfr. bekendtgørelse nr. 182 af 29. april 1982 om ledige  \r\n\r\n arbejdsløshedskassemedlemmers forpligtelse til at stå til rådighed for  \r\n\r\n arbejdsmarkedet som betingelse for udbetaling af dagpenge (emnenr. 3.31130).  \r\n\r\n</P>  \r\n\r\n<P>Hvis der er tvivl om et medlems rådighed, er det en betingelse for, at der  \r\n\r\n kan udbetales dagpenge, at medlemmet fremlægger dokumentation (eventuelt i  \r\n\r\n form af en erklæring på tro og love) for, at der ikke foreligger  \r\n\r\n forhindringer for overtagelse af arbejde, eller at tidligere konstaterede  \r\n\r\n forhindringer nu er afhjulpet. Der henvises til § 11, stk. 1, i nævnte  \r\n\r\n bekendtgørelse. </P>  \r\n\r\n<P>Til medlemmer, der ikke kan overtage arbejde inden for deres sædvanlige  \r\n\r\n fagområde, kan der, jfr. § 5, stk. 2, i nævnte bekendtgørelse, udbetales  \r\n\r\n dagpenge, hvis arbejdsløshedskassen efter samråd med arbejdsformidlingen  \r\n\r\n skønner, at medlemmet er i stand til at overtage arbejde inden for andre  \r\n\r\n faglige områder, og medlemmet skriftligt erklærer sig villig til at overtage  \r\n\r\n arbejde med overflytning til følge. </P>  \r\n\r\n<P> <B>VII. Feriedagpenge.</B>  </P>  \r\n\r\n<P>Til brug for kassens beregning af medlemmers ret til feriedagpenge skal  \r\n\r\n medlemmet udfylde en erklæring vedrørende feriedagpengeberegning (blanket AR  \r\n\r\n 257). </P>  \r\n\r\n<P>Før udbetaling kan ske, skal medlemmet til kassen indgive begæring om  \r\n\r\n udbetaling af feriedagpenge (blanket AR 258). Blanketten fremstår endvidere  \r\n\r\n som kvittering for udbetalte feriedagpenge. </P>  \r\n\r\n<P>De nærmere regler om feriedagpenge fremgår af bekendtgørelse nr. 97 af 30.  \r\n\r\n januar 1987 om udbetaling af feriedagpenge (emnenr. 3.3132). </P>  \r\n\r\n<P> <B>VIII. Lønmodtagernes Garantifond.</B>  </P>  \r\n\r\n<P>Før et medlem i henhold til reglerne i arbejdsløshedsforsikringslovens §  \r\n\r\n 57, stk. 2, og bekendtgørelse nr. 407 af 12. august 1975 (emnenr. 3.3139)  \r\n\r\n modtager lån fra arbejdsløshedskassen, skal medlemmet aflevere: </P>  \r\n\r\n<UL CLASS=PLAIN-LIST>  \r\n\r\n<LI>a) anmeldelse af krav om udbetaling fra Lønmodtagernes Garantifond med  \r\n\r\n fornøden dokumentation og </LI>  \r\n\r\n<LI>b) overdragelseserklæring vedrørende kravet på løn m.v. til sikkerhed  \r\n\r\n (blanket AR 290). </LI>  \r\n\r\n</UL>  \r\n\r\n<P>Der henvises i øvrigt til cirkulære af 8. september 1975 om ydelse af lån  \r\n\r\n til medlemmer, der anmelder krav for tab af løn m.v. overfor Lønmodtagernes  \r\n\r\n Garantifond (emnenr. 3.3139). </P>  \r\n\r\n<P> <B>IX. Beskæftigelsesperioder i andre lande.</B>  </P>  \r\n\r\n<P> <I>A. Andre EF-lande.</I>  </P>  \r\n\r\n<P>Hvis forsikrings- og arbejdsperioder m.v. i et andet EF-land, jfr. artikel  \r\n\r\n 67 i EF-forordning nr. 1408/71, skal danne grundlag for dagpengeudbetalinger  \r\n\r\n i Danmark, skal attest E 301 foreligge udfyldt, jfr. cirkulære af 11.  \r\n\r\n december 1986 om arbejdsløshedsforsikringsforholdene for vandrende  \r\n\r\n arbejdstagere i EF (emnenr. 3.83). </P>  \r\n\r\n<P> <B>B. Andre nordiske lande. </B></P>  \r\n\r\n<P>Hvis forsikrings- og arbejdsperioder m.v. i et andet nordisk land, jfr.  \r\n\r\n artikel 3 i nordisk overenskomst af 12. november 1985 om ydelser ved  \r\n\r\n arbejdsløshed (emnenr. 3.82), skal danne grundlag for dagpengeudbetalinger i  \r\n\r\n Danmark, skal der foreligge fornøden dokumentation herfor. </P>  \r\n\r\n<P>Af bemærkningerne til artikel 3 i nævnte overenskomst i de fællesnordiske  \r\n\r\n forskrifter for anvendelsen af overenskomsten fremgår det, at ansøgere, der  \r\n\r\n ønsker overført kvalifikationsperioder optjent i et andet nordisk land, som  \r\n\r\n hovedregel selv skal sørge for den dokumentation, der kræves for at få  \r\n\r\n godkendt overførslen, f.eks. i form af overflytningsblanket og dokumentation  \r\n\r\n for arbejde og indkomst. </P>  \r\n\r\n<P>Det land, hvori anmodningen om dagpenge fremsættes, afgør, hvilken  \r\n\r\n dokumentation der kræves for at vurdere dagpengeretten. Der henvises herved  \r\n\r\n til vejledning af 10. november 1987 til Nordisk Overenskomst af 12. november  \r\n\r\n 1985 (emnenr. 3.82). </P>  \r\n\r\n<P> <B>X. Efterløn.</B>  </P>  \r\n\r\n<P CLASS=PUNKT> <B>1.</B> Når en lønmodtager ønsker at overgå til efterløn,  \r\n\r\n skal pågældende indgive begæring herom til arbejdsløshedskassen (blanket AR  \r\n\r\n 266). </P>  \r\n\r\n<P>Om dokumentation ved beregning af medlemmets efterlønssats bemærkes, at  \r\n\r\n dette sker efter samme regler som beregningen af dagpengesatsen, jfr. § 1 i  \r\n\r\n bekendtgørelse nr. 771 af 19. november 1986 om fremgangsmåden ved beregning  \r\n\r\n af arbejdsfortjenesten for medlemmer, der overgår til efterløn (emnenr.  \r\n\r\n 3.322). </P>  \r\n\r\n<P>Der henvises derfor til bemærkningerne foran under afsnit IV, A. </P>  \r\n\r\n<P>For lønarbejdende musikere og artister er der fastsat særlige regler i  \r\n\r\n cirkulære af 19. marts 1986 om arbejdsgiverdokumentation i forbindelse med  \r\n\r\n optagelse og udbetaling af dagpenge/efterløn til lønarbejdende musikere og  \r\n\r\n artister (emnenr. 3.322). </P>  \r\n\r\n<P>Lønmodtagere, der modtager delpension, og som efterfølgende ønsker at  \r\n\r\n overgå til efterløn, får beregnet efterlønssats på grundlag af det antal  \r\n\r\n arbejdstimer, der danner grundlag for beregning af arbejdstiden ved overgang  \r\n\r\n til delpension, jfr. § 4 i bekendtgørelse nr. 868 af 12. december 1986  \r\n\r\n (emnenr. 3.3219) om overgang og ret til efterløn for medlemmer, der modtager  \r\n\r\n delpension efter lov om delpension med tilhørende vejledning af 23. december  \r\n\r\n 1986 (emnenr. 3.3219). </P>  \r\n\r\n<P>Der skal foreligge dokumentation for det antal arbejdstimer, der danner  \r\n\r\n grundlag for beregning af arbejdstiden ved overgang til delpension.  \r\n\r\n Dokumentation herfor skal indhentes hos socialforvaltningen i bopælskommunen.  \r\n\r\n</P>  \r\n\r\n<P CLASS=PUNKT> <B>2.</B> Hvis en selvstændig erhvervsdrivende ønsker at  \r\n\r\n overgå til efterløn, skal pågældende indgive begæring herom på blanket AR  \r\n\r\n 267. </P>  \r\n\r\n<P>Dokumentation for efterlønssatsens størrelse og for, at der er tale om  \r\n\r\n endeligt ophør, sker efter samme regler som for ledige selvstændige  \r\n\r\n erhvervsdrivende. Der henvises derfor til afsnit IV, B. </P>  \r\n\r\n<P CLASS=PUNKT> <B>3.</B> Ved afgivelse af begæring om overgang til efterløn  \r\n\r\n anvendes som ved ledighedserklæring for lønmodtagere og selvstændige  \r\n\r\n erhvervsdrivende bilag I, II, III, og IV til ledighedserklæring. </P>  \r\n\r\n<P CLASS=PUNKT> <B>4.</B> Ved vurdering af, hvorvidt medlemmet er berettiget  \r\n\r\n til at modtage efterløn efter reglerne for fuldtidsforsikrede, skal der  \r\n\r\n foreligge dokumentation for, hvilken forsikringskategori den pågældende har  \r\n\r\n tilhørt i medlemsperioden. </P>  \r\n\r\n<P>Til dokumentation herfor kan anvendes blanket AR 287 eller under visse  \r\n\r\n betingelser en udskrift fra arbejdsløshedskassens EDB-system. </P>  \r\n\r\n<P>Der henvises i øvrigt til cirkulære af 31. januar 1985 vedrørende  \r\n\r\n dokumentation i forbindelse med medlemmers overgang til efterløn (emnenr.  \r\n\r\n 3.3212). </P>  \r\n\r\n<P CLASS=PUNKT> <B>5.</B> Der skal, før et medlem kan overgå til efterløn,  \r\n\r\n endvidere foreligge dokumentation for medlemskabets varighed. </P>  \r\n\r\n<P>Til dokumentation herfor kan ligeledes anvendes blanket AR 287 eller under  \r\n\r\n visse betingelser en udskrift af arbejdsløshedskassens EDB-system. </P>  \r\n\r\n<P>De nærmere regler herom fremgår af cirkulære af 31. januar 1985 vedrørende  \r\n\r\n dokumentation i forbindelse med medlemmers overgang til efterløn (emnenr.  \r\n\r\n 3.3212). </P>  \r\n\r\n<P CLASS=PUNKT> <B>6.</B> Der skal foreligge dokumentation for, at medlemmet  \r\n\r\n ved overgang til efterløn opfylder arbejdskravet, jfr.  \r\n\r\n arbejdsløshedsforsikringslovens §§ 75b, stk. 1, nr. 3, 55 og 72. </P>  \r\n\r\n<P>Der henvises herved til afsnit V ovenfor. </P>  \r\n\r\n<P CLASS=PUNKT> <B>7.</B> Efter udløbet af hvert kalenderår skal medlemmet  \r\n\r\n udfylde blanket AR 268 for at kassen kan konstatere, om medlemmet i  \r\n\r\n kalenderåret har haft mere end 200 timers beskæftigelse. </P>  \r\n\r\n<P>Har medlemmet haft beskæftigelse i årets løb, skal medlemmet afgive  \r\n\r\n oplysninger herom på bilag til efterlønserklæring (blanket AR 269). </P>  \r\n\r\n<P> <B>XI. Øvrige oplysninger.</B>  </P>  \r\n\r\n<P>Ud over de ovenfor under punkterne II-X nævnte tilfælde, hvor  \r\n\r\n dokumentationen er obligatorisk, påhviler det arbejdsløshedskasserne i  \r\n\r\n tilfælde, hvor der er tvivl om et medlems ret til  \r\n\r\n dagpenge/feriedagpenge/efterløn, at indhente de oplysninger, som i øvrigt er  \r\n\r\n nødvendige for at træffe den korrekte afgørelse om medlemmets ret til  \r\n\r\n dagpenge/feriedagpenge/efterløn. </P>  \r\n\r\n<P> <B>XII. Blanketter.</B>  </P>  \r\n\r\n<P>Det understreges, at arbejdsløshedskasserne som dokumentation i de ovenfor  \r\n\r\n beskrevne situationer som hovedregel skal anvende de af direktoratet  \r\n\r\n udarbejdede blanketter, som er nævnt under de enkelte punkter. </P>  \r\n\r\n<P>Det understreges ligeledes, at det påhviler arbejdsløshedskasserne at  \r\n\r\n sikre, at blanketterne er korrekt udfyldt. </P>  \r\n\r\n<P>På baggrund af de forskelle, der imidlertid kan være indenfor de mange  \r\n\r\n faglige områder, der er underlagt arbejdsløshedsforsikringen, kan der være  \r\n\r\n behov for blanketter med et mere specialiseret indhold.  \r\n\r\n Arbejdsløshedskasserne kan derfor, hvis det skønnes nødvendigt, udarbejde  \r\n\r\n egne blanketter, medmindre andre forhold udelukker dette. </P>  \r\n\r\n<P>Hvis en arbejdsløshedskasse ønsker at anvende egne blanketter, som skal  \r\n\r\n erstatte de af direktoratet udarbejdede blanketter, skal disse <I>forelægges  \r\n\r\n direktoratet til godkendelse.</I>  </P>  \r\n\r\n<P>Det bemærkes, at disse blanketter mindst skal indeholde de samme  \r\n\r\n oplysninger som i de af direktoratet udarbejdede blanketter, ligesom de ikke  \r\n\r\n må være vanskeligere at anvende og udfylde end direktoratets blanketter. </P>  \r\n\r\n<P>En godkendelse kan ikke begrænses til en enkelt afdeling af en decentral  \r\n\r\n kasse og vil således forudsætte, at blanketterne skal anvendes af alle  \r\n\r\n kassens afdelinger. Dette gælder dog ikke i tilfælde, hvor en  \r\n\r\n arbejdsløshedskasse består af afdelinger, hvor hver afdeling har sit  \r\n\r\n specielle faglige område. </P>  \r\n\r\n<P> <B>XIII. Arkivering af dokumentationsmateriale.</B>  </P>  \r\n\r\n<P> <I>A. Opbevaringstid.</I>  </P>  \r\n\r\n<P> <I>Alt materiale,</I> der dokumenterer retten til optagelse og til  \r\n\r\n bevarelse af medlemsretten i arbejdsløshedsforsikringen og <I>alt  \r\n\r\n materiale,</I> der dokumenterer retten til at udbetale henholdsvis modtage  \r\n\r\n arbejdsløshedsdagpenge, feriedagpenge og efterløn, skal  <I>opbevares i 5  \r\n\r\n år</I> efter afslutningen af det regnskabsår, hvor materialet har dannet  \r\n\r\n grundlag for udbetaling m.v. </P>  \r\n\r\n<P>Dette betyder for eksempel, at et dagpengekort skal opbevares i 5 år efter  \r\n\r\n afslutningen af det regnskabsår, hvor der har været udbetalt dagpenge efter  \r\n\r\n den på kortet angivne periode, mens en ledighedserklæring - der i en årrække  \r\n\r\n kan danne grundlag for udbetaling af dagpenge - skal opbevares i 5 år efter  \r\n\r\n afslutningen af det regnskabsår, hvor erklæringen senest har ligget til grund  \r\n\r\n for en dagpengeudbetaling. </P>  \r\n\r\n<P>Optagelsesbegæringen skal dog opbevares i 5 år efter afslutningen af det  \r\n\r\n regnskabsår, hvor medlemmet er blevet optaget i forsikringen. </P>  \r\n\r\n<P> <I>B. Særlige regler om dokumentation for ret til at overgå til  \r\n\r\n efterløn.</I>  </P>  \r\n\r\n<P>Af cirkulære af 31. januar 1985 (emnenr. 3.3212) fremgår det, hvilken  \r\n\r\n dokumentation der skal foreligge, før medlemmerne kan overgå til efterløn.  \r\n\r\n</P>  \r\n\r\n<P>De i cirkulæret omtalte oplysninger skal til brug for medlemmernes  \r\n\r\n overgang til efterløn registreres fra og med medlemmernes fyldte 45. år. </P>  \r\n\r\n<P>Oplysningerne skal endvidere opbevares indtil 5 år efter udgangen af det  \r\n\r\n regnskabsår, hvori medlemmet ophører med at modtage efterløn. </P>  \r\n\r\n<P> <I>C. Opbevaringsmåde m.v.</I>  </P>  \r\n\r\n<P>Kassernes dokumentationsmateriale skal arkiveres således, at det er muligt  \r\n\r\n med kort varsel at finde et vilkårligt udvalgt bilag. </P>  \r\n\r\n<P>Der skal i arbejdsløshedskasserne foreligge skriftlige retningslinier for,  \r\n\r\n hvor den originale dokumentation og genparter heraf skal opbevares. </P>  \r\n\r\n<P>Det skal fremgå af retningslinierne, om materialet skal opbevares i  \r\n\r\n hovedkassen eller i vedkommende afdeling med angivelse af, om det skal være i  \r\n\r\n en til- eller fraflyttet afdeling. </P>  \r\n\r\n<P>Retningslinierne skal endvidere indeholde bestemmelser om, på hvilken måde  \r\n\r\n og i hvilken orden materialet skal opbevares. </P>  \r\n\r\n<P>Denne vejlednings bestemmelser om, hvor længe dokumentationsmaterialet  \r\n\r\n skal opbevares, skal indarbejdes i eller vedhæftes retningslinierne. </P>  \r\n\r\n<P>Opmærksomheden henledes i øvrigt på, at Registertilsynet har udtalt, at  \r\n\r\n henvendelse til tidligere medlemmer på grundlag af de ved kasserne arkiverede  \r\n\r\n data kun må ske, hvis dette er påkrævet som følge af tilsynsmæssige forhold.  \r\n\r\n</P>  \r\n\r\n<P> <I>D. Anvendelse af mikrofilm.</I>  </P>  \r\n\r\n<P>Hvis dokumentationsmateriale mikrofilmes, skal disse film opbevares i 5 år  \r\n\r\n efter udløbet af det regnskabsår, hvor det originale materiale har dannet  \r\n\r\n grundlag for udbetaling m.v. </P>  \r\n\r\n<P>Originale bilag/blanketter, der mikrofilmes, skal opbevares i 1 år efter  \r\n\r\n udgangen af det regnskabsår, hvor bilagene/blanketterne senest har dannet  \r\n\r\n grundlag for udbetaling m.v. </P>  \r\n\r\n<P>Arbejdsløshedskasser, der benytter mikrofilm, skal gennem passende  \r\n\r\n kontrolforanstaltninger sikre: </P>  \r\n\r\n<UL CLASS=PLAIN-LIST>  \r\n\r\n<LI>a) at alle oplysninger, der fremgår af det originale bilags- og  \r\n\r\n EDB-materiale, overføres til filmen, der kontrolleres for læsbarhed, fejl  \r\n\r\n eller mangler, før det originale materiale makuleres, </LI>  \r\n\r\n<LI>b) at filmen fremkaldes og opbevares på betryggende måde, således at  \r\n\r\n filmens læsbarhed sikres indtil udløbet af opbevaringspligten, og </LI>  \r\n\r\n<LI>c) at filmen arkiveres således, at det teknisk er muligt hurtigt at finde  \r\n\r\n billedet af et vilkårligt udvalgt bilag. </LI>  \r\n\r\n</UL>  \r\n\r\n<P>Til brug for arbejdsløshedskassernes egen eksterne revision, direktoratets  \r\n\r\n tilsyn og Rigsrevisionen skal det fornødne udstyr til fremfindelse og læsning  \r\n\r\n af mikrofilmede bilag/blanketter stilles til disposition, og læsbare aftryk  \r\n\r\n af bilagene skal leveres, i det omfang de originale bilag er makuleret. </P>  \r\n\r\n<P>Direktoratets cirkulære af 4. marts 1987 (emnenr. 3.15, 3.20, 3.310,  \r\n\r\n 3.320) er hermed ophævet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 16. december 1988 </I> </P>  \r\n\r\n<P CLASS=UNDERSKREVET-AF ALIGN=CENTER>EJE JUUL JAKOBSEN </P>  \r\n\r\n<P CLASS=MINISTER ALIGN=RIGHT>/Thorbjørn Høgholm Pedersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19880362060"
        },
        {
            "displayName": "Entydig dokumentidentifikation",
            "displayValue": "CM029213"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3620"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "16/12/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Dir. f. Arbejdsløshedsforsikringen j.nr. 88-1271-37"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}