{
    "id": 48892,
    "title": "Bekendtgørelse af nordisk overenskomst af 16. september 1971 om samarbejde vedrørende foranstaltninger mod olieforurening af havet. ",
    "documentTypeId": "220",
    "isSagsforlobPeriodValid": false,
    "shortName": "BKI nr 89 af 12/10/1971",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af nordisk overenskomst af 16.  \r\n\r\n september 1971 om samarbejde vedrørende foranstaltninger mod olieforurening  \r\n\r\n af havet. </H1>  \r\n\r\n<P></P>  \r\n\r\n<BR>  \r\n\r\n<P> <B>Bekendtgørelse af nordisk overenskomst af 16. september 1971 om  \r\n\r\n</B></P>  \r\n\r\n<P>samarbejde vedrørende foranstaltninger mod olieforurening af havet. </P>  \r\n\r\n<P>Den 16. september 1971 er der i København undertegnet en overenskomst  \r\n\r\n mellem Danmark, Finland, Norge og Sverige om samarbejde vedrørende  \r\n\r\n foranstaltninger mod olieforurening af havet. </P>  \r\n\r\n<P>Overenskomsten har følgende ordlyd: </P>  \r\n\r\n<P> <B>OVERENSKOMST mellem Danmark, Finland, Norge og Sverige om samarbejde  \r\n\r\n</B></P>  \r\n\r\n<P>vedrørende foranstaltninger mod olieforurening af havet. </P>  \r\n\r\n<P>Regeringerne i Danmark, Finland, Norge og Sverige, som har til hensigt at  \r\n\r\n samarbejde ved bekæmpelse af betydeligere olieforureninger på havet, som  \r\n\r\n truer en af de kontraherende staters kyster eller dermed forbundne  \r\n\r\n interesser, og at samarbejde for at fremme kontrollen med overholdelse af  \r\n\r\n konventionen til undgåelse af forurening af havet med olie og de i  \r\n\r\n tilknytning til konventionen gennemførte nationale bestemmelser, og </P>  \r\n\r\n<P>som tager i betragtning overenskomsten af 9. juni 1969 om bekæmpelse af  \r\n\r\n olieforurening af Nordsøen, </P>  \r\n\r\n<P>er blevet enige om følgende: </P>  \r\n\r\n<P>Artikel 1 </P>  \r\n\r\n<P>En kontraherende stat skal uopholdeligt gennem vedkommende myndighed  \r\n\r\n underrette anden kontraherende stat om iagttagelse af betydeligere  \r\n\r\n olieforekomst på havet, som kan befrygtes at ville drive mod den anden stats  \r\n\r\n territorium. </P>  \r\n\r\n<P>Artikel 2 </P>  \r\n\r\n<P>En kontraherende stat, som trues af en betydeligere olieforurening, som  \r\n\r\n tillige kan befrygtes at ramme anden kontraherende stat, skal undersøge den  \r\n\r\n foreliggende situation, herunder oliens beskaffenhed, omtrentlige mængde  \r\n\r\n eller udstrækning, position, bevægelsesretning og fart; resultatet af  \r\n\r\n undersøgelsen skal uopholdeligt meddeles den anden stat tillige med oplysning  \r\n\r\n om, hvilke forholdsregler der er iagttaget, eller som agtes iværksat. </P>  \r\n\r\n<P>Artikel 3 </P>  \r\n\r\n<P>En kontraherende stat, der behøver bistand til at bekæmpe olie, der truer  \r\n\r\n dens kyst eller dermed forbundne interesser, kan anmode om hjælp fra de andre  \r\n\r\n kontraherende stater. Sådan anmodning skal først fremsættes over for den  \r\n\r\n stat, som også kan forventes at blive berørt af olien. En kontraherende stat,  \r\n\r\n der i henhold til denne artikel er blevet anmodet om hjælp, skal gøre, hvad  \r\n\r\n der er muligt for at yde sådan bistand. </P>  \r\n\r\n<P>Artikel 4 </P>  \r\n\r\n<UL CLASS=PLAIN-LIST>  \r\n\r\n<LI>a) De kontraherende stater forpligter sig til at oprette beredskab til  \r\n\r\n bekæmpelse af betydeligere olieforekomster på havet. </LI>  \r\n\r\n<LI>b) Med henblik på at opnå den størst mulige effektivitet ved udnyttelsen  \r\n\r\n af beredskabet bør opbygning og placering af lagre af oliebekæmpelsesmidler  \r\n\r\n ske efter drøftelse med de øvrige kontraherende stater i det omfang, som  \r\n\r\n skønnes påkrævet. </LI>  \r\n\r\n<LI>c) En kontraherende stat skal underrette de øvrige kontraherende stater  \r\n\r\n om sit nationale beredskab. </LI>  \r\n\r\n<LI>d) En kontraherende stat skal underrette de øvrige kontraherende stater  \r\n\r\n om sine erfaringer med midler og metoder til bekæmpelse af olieforurening.  \r\n\r\n</LI>  \r\n\r\n</UL>  \r\n\r\n<P>Artikel 5 </P>  \r\n\r\n<P>En kontraherende stat skal underrette de øvrige kontraherende stater om  \r\n\r\n betydeligere olieforekomster på havet, som har givet den anledning til  \r\n\r\n iværksættelse af oliebekæmpelse, om de forholdsregler, der måtte være taget,  \r\n\r\n og om resultatet heraf. </P>  \r\n\r\n<P>Artikel 6 </P>  \r\n\r\n<P>En kontraherende stat skal gennem vedkommende myndighed underrette anden  \r\n\r\n kontraherende stat om konstateret overtrædelse af  \r\n\r\n olieforureningsbestemmelserne begået inden for de kontraherende staters  \r\n\r\n søterritorier eller tilgrænsende farvande af skib, der er hjemmehørende i den  \r\n\r\n anden stat. </P>  \r\n\r\n<P>Artikel 7 </P>  \r\n\r\n<P>De kontraherende stater skal yde hinanden bistand med henblik på  \r\n\r\n undersøgelse af formodede overtrædelser af olieforureningsbestemmelserne  \r\n\r\n inden for de kontraherende staters søterritorier og tilgrænsende farvande.  \r\n\r\n</P>  \r\n\r\n<P>Sådan bistand kan omfatte undersøgelse af oliedagbog, skibs- og  \r\n\r\n maskindagbog, udtagelse af olieprøver m.v. </P>  \r\n\r\n<P>Artikel 8 </P>  \r\n\r\n<P>De kontraherende stater skal udveksle oplysninger om </P>  \r\n\r\n<UL CLASS=PLAIN-LIST>  \r\n\r\n<LI>a) tilstedeværelsen og oprettelsen af anlæg for modtagelse af olierester  \r\n\r\n fra skibe, </LI>  \r\n\r\n<LI>b) nationale bestemmelser og andre forhold, der er af betydning for  \r\n\r\n undgåelse af olieforurening, og </LI>  \r\n\r\n<LI>c) de myndigheder i de enkelte kontraherende stater, til hvilke  \r\n\r\n meddelelse i overensstemmelse med denne overenskomst skal gives. </LI>  \r\n\r\n</UL>  \r\n\r\n<P>Artikel 9 </P>  \r\n\r\n<P>Vedkommende myndigheder samarbejder direkte om den planlægning og de  \r\n\r\n øvrige forholdsregler, der pålægges dem ved gennemførelsen af denne  \r\n\r\n overenskomst. </P>  \r\n\r\n<P>Artikel 10 </P>  \r\n\r\n<P>Ønsker en af de kontraherende stater at opsige overenskomsten, skal  \r\n\r\n skriftlig meddelelse herom tilstilles den danske regering, som uopholdeligt  \r\n\r\n skal underrette de øvrige kontraherende stater om opsigelsen og om datoen for  \r\n\r\n meddelelsens modtagelse. </P>  \r\n\r\n<P>Opsigelsen træder i kraft ved udløbet af tolvmånedersdagen efter, at den  \r\n\r\n er modtaget af den danske regering, eller ved det senere tidspunkt, som  \r\n\r\n opsigelsen angiver. </P>  \r\n\r\n<P>Artikel 11 </P>  \r\n\r\n<P>Overenskomsten skal deponeres i det danske udenrigsministerium.  \r\n\r\n Ministeriet skal tilsende enhver af de kontraherende staters regeringer  \r\n\r\n bekræftede afskrifter af overenskomsten </P>  \r\n\r\n<P>Artikel 12 </P>  \r\n\r\n<P>Overenskomsten er åben for undertegnelse fra og med den 1. september 1971,  \r\n\r\n og træder i kraft en måned efter den dag, da Danmark, Finland, Norge og  \r\n\r\n Sverige har undertegnet den. Samtidig skal overenskomsten af 8. december 1967  \r\n\r\n mellem Danmark, Finland, Norge og Sverige om samarbejde med hensyn til  \r\n\r\n kontrollen med overholdelse af de til undgåelse af forurening af havet med  \r\n\r\n olie fastsatte bestemmelser ophøre at gælde. </P>  \r\n\r\n<P>Til bekræftelse heraf har de befuldmægtigede for de respektive stater  \r\n\r\n underskrevet denne overenskomst. </P>  \r\n\r\n<P>Udfærdiget i København den 16. september 1971 i et eksemplar på dansk,  \r\n\r\n finsk, norsk og svensk, idet alle tekster har samme gyldighed. </P>  \r\n\r\n<P> <B>Poul Hartling</B>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/02/1972"
        },
        {
            "displayName": "Accession",
            "displayValue": "L19710008964"
        },
        {
            "displayName": "Entydig dokumentidentifikation",
            "displayValue": "CM007701"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/04/2001"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "89"
        },
        {
            "displayName": "År for udstedelse",
            "displayValue": "1971"
        },
        {
            "displayName": "Dato for underskrift",
            "displayValue": "12/10/1971"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Miljøministeriet og Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 56.B.49."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}