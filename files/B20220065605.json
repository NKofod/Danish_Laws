{
    "id": 231044,
    "title": "Bekendtgørelse om ændring af bekendtgørelse om midlertidig kompensationsordning for faste omkostninger i perioden juli 2021 til december 2021 til virksomheder i økonomisk krise som følge af COVID-19",
    "documentTypeId": "80",
    "isSagsforlobPeriodValid": true,
    "shortName": "BEK nr 656 af 12/05/2022",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om midlertidig kompensationsordning for faste omkostninger i perioden juli 2021 til december 2021 til virksomheder i økonomisk krise som følge af COVID-19</p>\r\n<p class=\"CentreretParagraf\">§ 1</p>\r\n<p class=\"Paragraf\">I bekendtgørelse nr. 1904 af 1. oktober 2021 om midlertidig kompensationsordning for faste omkostninger i perioden juli 2021 til december 2021 til virksomheder i økonomisk krise som følge af COVID-19, som ændret ved bekendtgørelse nr. 2186 af 23. november 2021 og bekendtgørelse nr. 2726 af 16. december 2021, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">§ 3, stk. 3,</span> ændres »§ 1, stk. 2« til: »§ 1, stk. 2 og 3«.</p>\r\n<p class=\"AendringMedNummer\">\r\n   <span class=\"AendringNr\">2.</span> <span class=\"Italic\">§ 3, stk. 4, 2. pkt.,</span> affattes således:</p>\r\n<p class=\"Stk2\"> »Hvis virksomheden er omfattet af § 4, stk. 1 eller 2, og har haft omsætning i det tidsrum, hvor forbuddet har været gældende, kompenseres virksomheden efter reglerne for virksomheder omfattet af stk. 2.«</p>\r\n<p class=\"AendringMedNummer\">\r\n   <span class=\"AendringNr\">3.</span> I <span class=\"Italic\">§ 3, stk. 4,</span> indsættes som <span class=\"Italic\">3. pkt.:</span></p>\r\n<p class=\"Stk2\"> »Hvis virksomheden er omfattet af § 4, stk. 3, og har haft omsætning i det tidsrum, hvor forbuddet har været gældende, kompenseres virksomheden efter reglerne for virksomheder omfattet af stk. 3.«</p>\r\n<p class=\"AendringMedNummer\">\r\n   <span class=\"AendringNr\">4.</span> <span class=\"Italic\">§ 14</span> affattes således:</p>\r\n<p class=\"Paragraf\" id=\"id56cde55f-f43a-4fbb-88e8-39a9574f15ae\">\r\n   <span class=\"ParagrafNr\">»§ 14.</span> Virksomheden skal senest den 30. september 2022, jf. dog stk. 2-6, indsende en opgørelse over virksomhedens faktiske omsætning samt virksomhedens faktiske faste omkostninger i kompensationsperioden til Erhvervsstyrelsen.</p>\r\n<p class=\"Stk2\">\r\n   <span class=\"StkNr\" id=\"id7e1bc9bb-259c-4da6-822f-7a826e40d953\">Stk. 2.</span> Har virksomheden ikke indsendt opgørelsen efter stk. 1 inden for fristen, modtager virksomheden en rykker med en frist på 30 dage, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"idbd42ddde-d126-4e97-9b8e-10008df1645b\">Stk. 3.</span> Uanset stk. 2, vil virksomheder, som ikke har haft adgang til at indsende opgørelsen efter stk. 1 som følge af Erhvervsstyrelsens forhold modtage en rykker med en frist på 60 dage.</p>\r\n<p class=\"Stk2\">\r\n   <span class=\"StkNr\" id=\"idf8b6082f-b931-4d5e-bda8-4b6e183b4169\">Stk. 4.</span> Uanset stk. 2 og 3, kan virksomheden indsende opgørelsen efter stk. 1 senest 30 dage efter fristen i styrelsens rykkerskrivelse, hvis en af følgende betingelser er opfyldt, og det må anses for umuligt eller uforholdsmæssigt vanskeligt for virksomheden at overholde den af Erhvervsstyrelsen fastsatte frist som følge heraf:</p>\r\n<p class=\"Liste1\">\r\n   <span class=\"Liste1Nr\" id=\"id7b8f9457-63d3-4e54-94d3-46ab625162c5\">1)</span> virksomheden har væsentlige aktiviteter i udlandet, eller</p>\r\n<p class=\"Liste1\">\r\n   <span class=\"Liste1Nr\" id=\"ida9754281-01d2-4934-bc87-0f1cfda1b899\">2)</span> virksomheden er blevet ramt af udefrakommende forhold, der ikke kan tilskrives denne.</p>\r\n<p class=\"Stk2\">\r\n   <span class=\"StkNr\" id=\"idb2cba29e-6da5-49d6-b3b8-36453cb37877\">Stk. 5.</span> En virksomhed, der ønsker at benytte fristen stk. 4, skal ansøge Erhvervsstyrelsen herom på en af Erhvervsstyrelsen dertil indrettet løsning.</p>\r\n<p class=\"Stk2\">\r\n   <span class=\"StkNr\" id=\"id5c378fad-a598-42f0-ab21-83e39a4fc542\">Stk. 6.</span> Har Erhvervsstyrelsen ikke truffet anden afgørelse senest to arbejdsdage efter ansøgning om fristforlængelse efter stk. 5, skal ansøgningen anses for godkendt.</p>\r\n<p class=\"Stk2\">\r\n   <span class=\"StkNr\" id=\"id6b9489cb-53e5-4b6a-a5db-c3ff5d329fe6\">Stk. 7.</span> Hvis virksomheden modtager kompensation efter § 4, stk. 3, og seneste resultat er negativt, opgøres kompensationen efter § 6, stk. 1, jf. dog 2. pkt. Virksomheder, der kan opnå en højere kompensation, dog maksimalt den opnåede kompensation efter § 3, stk. 3-5, ved at opgøre kompensationen efter en beregning, hvor I) resultat pr. dag i seneste resultat fratrukket resultat pr. dag i kompensationsperioden II) multipliceres med antallet af dage i kompensationsperioden, kan anvende dette som kompensationsgrundlag, hvis virksomheden indsender resultat for kompensationsperioden inden for fristen i stk. 1.</p>\r\n<p class=\"Stk2\">\r\n   <span class=\"StkNr\" id=\"ide66471f9-0e13-4d08-8f1a-86fdab2de464\">Stk. 8.</span> Hvis virksomheden er omfattet af § 4, stk. 2, skal virksomheden oplyse koncernens faktiske udækkede faste omkostninger i kompensationsperioden inden for fristen i stk. 1.</p>\r\n<p class=\"Stk2\">\r\n   <span class=\"StkNr\" id=\"id6dd66ee0-89e3-4d24-833e-c1ed43dfa281\">Stk. 9.</span> Virksomheden kan i forbindelse med indsendelsen af opgørelsen efter stk. 1 ændre kompensationsperioden til en kortere periode fastlagt i § 2, nr. 10. Den kortere periode skal ligge inden for den i ansøgningen godkendte kompensationsperiode.</p>\r\n<p class=\"Stk2\">\r\n   <span class=\"StkNr\" id=\"ide19cb4bf-cda2-4fd9-a571-04ed390073bd\">Stk. 10.</span> Virksomheder, som har haft forbud mod at holde åbent, jf. § 1, stk. 3, kan i forbindelse med slutafregningen særskilt anmode om kompensation for perioderne, hvor virksomheden har haft forbud mod at holde åbent.</p>\r\n<p class=\"Stk2\">\r\n   <span class=\"StkNr\" id=\"id1ee851d9-e103-4ef9-848f-7edb7c60c45e\">Stk. 11.</span> Virksomheden kan i forbindelse med indsendelsen af opgørelsen efter stk. 1 ændre valg af statsstøtteordning. Ved ændret valg af statsstøtteordning kan virksomheden vælge at være omfattet af § 1, stk. 1 eller én eller flere af restriktionerne i § 1, stk. 2-4. Kompensationsperioden, jf. § 2, nr. 10, skal være den samme som i den godkendte ansøgning, eller en kortere periode inden for denne kompensationsperiode. Vælger virksomheden at være omfattet af § 1, stk. 1, skal virksomheden begrunde hvorfor omsætningsnedgangen skyldes udbruddet af COVID-19. Vælger virksomheden at være omfattet af § 4, stk. 3, skal virksomheden begrunde, hvorfor omsætningsnedgangen skyldes de valgte restriktioner samt oplyse omsætning direkte knyttet til restriktioner. Virksomheden kan anvende samme referenceomsætning som i den godkendte ansøgning. Såfremt denne referenceomsætning ikke er retvisende, skal virksomheden anvende en ny referenceomsætning, der vil blive lagt til grund for slutafregningen. Hvis virksomheden vælger at anvende ny referenceomsætning eller være omfattet af § 4, stk. 3, og seneste resultat er negativt, jf. § 2, nr. 12, vil det kræve en ny revisorerklæring efter § 11. Der ydes ikke godtgørelse for denne revisorerklæring.</p>\r\n<p class=\"Stk2\">\r\n   <span class=\"StkNr\" id=\"id32a96978-6919-4dba-8a2b-f9370abfcc73\">Stk. 12.</span> Virksomheder, der modtager kompensation efter § 4, stk. 3, kan i forbindelse med indsendelsen af opgørelsen efter stk. 1 tilvælge at være omfattet af yderligere restriktioner omfattet af § 4, stk. 3. Virksomheden skal begrunde, hvorfor omsætningsnedgangen skyldes eventuelt nyvalgte restriktioner samt oplyse omsætning direkte knyttet til restriktioner.</p>\r\n<p class=\"Stk2\">\r\n   <span class=\"StkNr\" id=\"id0db56c55-83eb-423c-8247-850648e7539e\">Stk. 13.</span> Såfremt virksomheden, der er omfattet af § 4, stk. 3 har en omsætningsnedgang direkte knyttet til restriktioner på mindre end 45 pct., eller Erhvervsstyrelsen i forbindelse med slutafregningen afviser, at virksomheden er ramt af én eller flere af de i ansøgningen angivne restriktioner, jf. § 1, stk. 2 eller 3, kan virksomheden angive at være omfattet af § 1, stk. 1 eller én af de øvrige restriktioner i § 1, stk. 2 eller 3. Kompensationsperioden skal være den samme som i den godkendte ansøgning, eller en kortere periode inden for denne kompensationsperiode. Vælger virksomheden at være omfattet af § 1, stk. 1, skal virksomheden begrunde hvorfor omsætningsnedgangen skyldes udbruddet af COVID-19. Vælger virksomheden at være omfattet af § 4, stk. 3, skal virksomheden begrunde, hvorfor omsætningsnedgangen skyldes de valgte restriktioner samt oplyse omsætning direkte knyttet til restriktioner. Virksomheden kan anvende samme referenceomsætning som i den godkendte ansøgning. Såfremt denne referenceomsætning ikke er retvisende, skal virksomheden anvende en ny referenceomsætning, der vil blive lagt til grund for slutafregningen. Hvis virksomheden vælger at anvende ny referenceomsætning eller være omfattet af § 4, stk. 3, og seneste resultat er negativt, jf. § 2, nr. 12, vil det kræve en ny revisorerklæring efter § 11. Der ydes ikke godtgørelse for denne revisorerklæring.</p>\r\n<p class=\"Stk2\">\r\n   <span class=\"StkNr\" id=\"id618c6f6e-dea7-4aa8-a529-6ac0ddaa6d65\">Stk. 14.</span> Hvis virksomhedens faktiske omsætning i kompensationsperioden, faktiske faste omkostninger i kompensationsperioden eller øvrige oplysninger angivet efter dette kapitel, afviger fra det i ansøgningen anførte, jf. § 10, træffer Erhvervsstyrelsen på grundlag af den indsendte dokumentation afgørelse om efterregulering af den udbetalte kompensation. Erhvervsstyrelsen kan til brug for sagsbehandlingen indhente supplerende oplysninger og dokumentation fra virksomheden. Efterreguleringen sker i opadgående eller nedgående retning, afhængigt af om virksomhedens oplysninger har resulteret i, at Erhvervsstyrelsen har udbetalt en for lav eller for høj kompensation.</p>\r\n<p class=\"Stk2\">\r\n   <span class=\"StkNr\" id=\"id2c9215d3-034f-47a8-aef3-b7c085ef6c41\">Stk. 15.</span> Hvis efterreguleringen af virksomhedens samlede kompensation efter ordningen for faste omkostninger, jf. bekendtgørelserne anført i § 5, stk. 2, resulterer i en opjustering, så det samlede kompensationsbeløb bliver på mere end 60 mio. kr., er det en betingelse for udbetaling af mere end 60 mio. kr., jf. § 5, stk. 2, at virksomheden indsender en erklæring efter § 10, stk. 3.</p>\r\n<p class=\"Stk2\">\r\n   <span class=\"StkNr\" id=\"ide26e8f0a-cfb3-4eaa-978d-aafca5ccbc1a\">Stk. 16.</span> Virksomheder der, jf. stk. 15, har fået udbetalt kompensation på mere end 60 mio. kr. og derved omfattes af betingelsen i § 5, stk. 2, kan vælge at tilbagebetale kompensation modtaget efter reglerne i denne bekendtgørelse, som er på mere end 60 mio. kr., og derved opnå at være undtaget fra betingelsen i § 5, stk. 2.</p>\r\n<p class=\"Stk2\">\r\n   <span class=\"StkNr\" id=\"id1d1e3a4b-977e-4c83-a0c7-b83c135f7879\">Stk. 17.</span> Erhvervsstyrelsen kan kræve den udbetalte kompensation helt eller delvist tilbagebetalt, hvis ikke den foreskrevne dokumentation indsendes inden for den i stk. 1 foreskrevne frist eller frist fastsat af Erhvervsstyrelsen i forbindelse med krav om supplerende dokumentation, jf. stk. 14 samt hvis dokumentationen i øvrigt vurderes utilstrækkelig. Erhvervsstyrelsen kan ligeledes foretage efterregulering af den udbetalte kompensation, hvis det i forbindelse med den efterfølgende kontrol viser sig, at en virksomhed har fået mere eller mindre i kompensation, end virksomheden er berettiget til efter reglerne i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id3c9ba84b-ff5d-4c84-93c9-b42432cad6df\">Stk. 18.</span> Opstår der flere krav om tilbagebetaling af kompensation efter dette kapitel for samme modtager, kan disse lægges sammen og kræves tilbagebetalt som ét samlet tilbagebetalingskrav. Stiftelses- og forfaldstidspunkt for det samlede tilbagebetalingskrav er sammenfaldende med datoen for Erhvervsstyrelsens seneste udbetaling til NemKonto af kompensation for den kompensationsperiode, tilbagebetalingskravet dækker over.</p>\r\n<p class=\"Stk2\">\r\n   <span class=\"StkNr\" id=\"ide81d67f0-0809-4a71-b0b3-3aa31d2a108c\">Stk. 19.</span> Viser resultatet af efterreguleringen efter dette kapitel, at virksomheden skal tilbagebetale mindre end 200 kr. af den allerede udbetalte kompensation, vil Erhvervsstyrelsen ikke træffe afgørelse om tilbagebetaling.</p>\r\n<p class=\"Stk2\">\r\n   <span class=\"StkNr\" id=\"id63d3f1c3-242c-45e8-a795-b136e8872eb1\">Stk. 20.</span> Såfremt efterreguleringen efter dette kapitel resulterer i et tilbagebetalingskrav, og virksomheden er berettiget til revisorgodtgørelse efter § 7, stk. 8 eller § 16, stk. 2, foretager Erhvervsstyrelsen modregning af revisorgodtgørelsen i det samlede tilbagebetalingskrav, jf. stk. 18.«</p>\r\n<p class=\"AendringMedNummer\">\r\n   <span class=\"AendringNr\">5.</span> I <span class=\"Italic\">§ 15, stk. 1, </span>ændres »jf. § 14, stk. 1, 8 og 10« til: »jf. § 14, stk. 1 og 14«<span class=\"Italic\">.</span></p>\r\n<p class=\"AendringMedNummer\">\r\n   <span class=\"AendringNr\">6.</span> I <span class=\"Italic\">§ 15, stk. 4,</span> ændres »jf. lov om Erhvervsstyrelsens behandling af data« til: »jf. lov nr. 438 af 8. maj 2018 om Erhvervsstyrelsens behandling af data«.</p>\r\n<p class=\"AendringMedNummer\">\r\n   <span class=\"AendringNr\">7.</span> <span class=\"Italic\">§ 17, stk. 2,</span> affattes således:</p>\r\n<p class=\"Stk2\">\r\n   <span class=\"StkNr\" id=\"ida42a4e0f-ae29-4c2e-8b2f-36591bc3bcfb\">»Stk. 2.</span> Afdragsordningen løber i op til et år, eksklusiv eventuel rykkerperiode, og afdrag betales i fire lige store rater, jf. dog stk. 3.«</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Bekendtgørelsen træder i kraft den 23. maj 2022.</p><div class=\"Givet\" id=\"Givet\"><p class=\"Givet\" align=\"center\">Erhvervsministeriet, den 12. maj 2022</p><p class=\"Sign1\" align=\"center\">Simon Kollerup</p><p class=\"Sign2\" align=\"right\">/ Katrine Winding</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/05/2022"
        },
        {
            "displayName": "Accession",
            "displayValue": "B20220065605"
        },
        {
            "displayName": "Entydig dokumentidentifikation",
            "displayValue": "CQ002205"
        },
        {
            "displayName": "Dato for førstegangsindlæggelse",
            "displayValue": "20/05/2022"
        },
        {
            "displayName": "Dato for indlæggelse",
            "displayValue": "20/05/2022"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "656"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "12/05/2022"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Erhvervsstyrelsen, j.nr. 2021-11270"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}