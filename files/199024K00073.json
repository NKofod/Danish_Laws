{
    "id": 109725,
    "title": "1990 BTL 73   BETÆNKNING OVER FORSLAG TIL LOV OM RÅSTOFFER    NR L 73 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 73",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 73 </P>  \r\n\r\n<P></P>  \r\n\r\n<P>Betænkning over Forslag til lov om råstoffer <BR>  \r\n\r\n Nr L 73 1990-91, 2. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19910522 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til miljøministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Amtsrådsforeningen i Danmark, </P>  \r\n\r\n<P>Det Grønne Kontaktudvalg og </P>  \r\n\r\n<P>Tolvmandsforeningerne. </P>  \r\n\r\n<P>Der er af miljøministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>I forbindelse med udvalgsarbejdet med lovforslaget har mulighederne for at  \r\n\r\n erstatte råstoffer med affalds- og restprodukter været drøftet. Baggrunden  \r\n\r\n herfor er, at regeringens handlingsplan for miljø og udvikling har den  \r\n\r\n overordnede målsætning, at 50 pct. af den samlede affaldsmængde i begyndelsen  \r\n\r\n af 1990'erne skal genanvendes. </P>  \r\n\r\n<P>I planen indgår bl.a. genanvendelse af bygge- og anlægsaffald til formål,  \r\n\r\n hvor der normalt anvendes sand, sten og grus. Efter planen er det målet at  \r\n\r\n øge genanvendelsen til 40-50 pct. af den producerede mængde, dvs. op mod 3-4  \r\n\r\n mio. tons om året. </P>  \r\n\r\n<P>Miljøministeren har oplyst, at der findes enkelte andre affalds- og  \r\n\r\n restprodukter, som vil kunne erstatte råstofferne sand, sten og grus. Det  \r\n\r\n drejer sig om flyveaske, slagger og klapmateriale. Sidstnævnte fremkommer ved  \r\n\r\n oprensning af havne, sejlrender m.v. og er hidtil blevet dumpet (klappet) på  \r\n\r\n havbunden. Disse materialer skønnes samlet at udgøre 3-5 mio. tons om året.  \r\n\r\n</P>  \r\n\r\n<P>Gennem de seneste år er der foretaget et omfattende forsknings- og  \r\n\r\n udredningsarbejde både i Danmark og i udlandet, der skal dokumentere de  \r\n\r\n forskellige affalds- og restprodukters egenskaber og anvendelighed som  \r\n\r\n råstoffer bl.a. ved bygge- og anlægsarbejder. </P>  \r\n\r\n<P>Miljøministeren har over for udvalget præciseret, at når der foreligger  \r\n\r\n tilstrækkelig dokumentation for et givet materialeprodukts anvendelighed som  \r\n\r\n råstof, kan der med hjemmel i lovforslagets § 4 fastsættes regler om sådanne  \r\n\r\n produkters anvendelse. Reglerne kan følges op i byggelovgivningen f.eks.  \r\n\r\n gennem krav om anvendelse af bestemte materialer eller om konstruktioner ved  \r\n\r\n byggerier. På tilsvarende måde vil trafikministeren kunne fastsætte  \r\n\r\n detaljerede regler for anvendelsen af affalds- og restprodukter ved  \r\n\r\n vejbyggeri. </P>  \r\n\r\n<P>Miljøministeren har endvidere oplyst, at Skov- og Naturstyrelsen skønner,  \r\n\r\n at genanvendelsen af affalds- og restprodukter i løbet af 1990'erne vil kunne  \r\n\r\n reducere forbruget af de naturbundne råstoffer med 5-10 pct. Den  \r\n\r\n gennemsnitlige årlige produktion af råstoffer er omkring 40 mio. m3. </P>  \r\n\r\n<P>For yderligere at fremme mulighederne for en ressourceøkonomisk anvendelse  \r\n\r\n af affalds- og erstatningsprodukter som råstoffer har miljøministeren stillet  \r\n\r\n et ændringsforslag til lovforslagets § 4, således at der indføjes et nr. 5  \r\n\r\n om, at der kan fastsættes regler om, at sådanne materialer nyttiggøres som  \r\n\r\n råstoffer i stedet for at blive bortskaffet. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Af <I>miljøministeren,</I> tiltrådt af <I>udvalget: </I></P>  \r\n\r\n<P> Til § 4 </P>  \r\n\r\n<P> <B>1)</B> Efter nr. 4 indsættes som nyt nummer: </P>  \r\n\r\n<P>&#187;5) at affalds- eller erstatningsprodukter samt oprensnings- og  \r\n\r\n uddybningsmaterialer (klapmaterialer) fra det danske havområde skal  \r\n\r\n nyttiggøres eller genanvendes som råstoffer.&#171; </P>  \r\n\r\n<P>Til § 14 </P>  \r\n\r\n<P> <B>2)</B> I <I>1. pkt.</I> ændres ordene &#187;Det Naturklagenævn, der er  \r\n\r\n oprettet i henhold til særlig lov herom&#171; til:  \r\n\r\n &#187;Overfredningsnævnet&#171;. </P>  \r\n\r\n<P>Til § 16 </P>  \r\n\r\n<P> <B>3)</B> I <I>stk. 2</I> ændres ordet &#187;Naturklagenævnet&#171; til:  \r\n\r\n &#187;Overfredningsnævnet&#171;. </P>  \r\n\r\n<P>Til § 47 </P>  \r\n\r\n<P> <B>4)</B> Efter stk. 1 indsættes som nyt stykke: </P>  \r\n\r\n<P> <I>&#187;Stk. 2. § 26, nr. 2,</I> i lov om frikommuner ophæves.&#171;  \r\n\r\n</P>  \r\n\r\n<P>Til § 49 </P>  \r\n\r\n<P> <B>5)</B> Efter stk. 1 indsættes som nyt stykke: </P>  \r\n\r\n<P> <I>&#187;Stk. 2.</I> Frikommuneforsøg, der er godkendt efter de regler,  \r\n\r\n der er nævnt i § 47, forbliver i kraft.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Nr. 5 foreslås indføjet i lovforslagets § 4, da der ikke i de 4  \r\n\r\n eksisterende numre er tilstrækkelig hjemmel til at fastsætte regler om en  \r\n\r\n ressourceøkonomisk anvendelse af de ovennævnte materialer. </P>  \r\n\r\n<P>Lovforslagets § 4, nr. 2, omhandler muligheden for at fastsætte regler om,  \r\n\r\n at der ved udførelsen af bygge- og anlægsarbejder skal anvende affalds- eller  \r\n\r\n erstatningsprodukter eller ske genanvendelse. Der tages således her  \r\n\r\n udgangspunkt i selve bygge~ og anlægsarbejderne, mens der i det foreslåede  \r\n\r\n nye nr. 5 tages udgangspunkt i materialerne. </P>  \r\n\r\n<P>Gennem de seneste år er der både i Danmark og i udlandet foretaget et  \r\n\r\n omfattende forsknings- og udredningsarbejde, der skal dokumentere de  \r\n\r\n forskellige affalds- og restprodukters egenskaber og anvendelighed som  \r\n\r\n råstoffer ved bygge- og anlægsarbejder. Endvidere foretages der undersøgelser  \r\n\r\n af anvendelsesmulighederne for oprensnings- og uddybningsmaterialer, og det  \r\n\r\n forventes, at anvendelsesmulighederne i kraft af disse undersøgelser og en  \r\n\r\n løbende vurdering af råstofkvalitetskravene vil øges i de kommende år. </P>  \r\n\r\n<P>Øget nyttiggørelse af disse materialer, som i dag for det meste  \r\n\r\n bortskaffes ved dumpning i havet, vil både ud fra en ressourceøkonomisk og en  \r\n\r\n miljømæssig betragtning være ønskværdig. </P>  \r\n\r\n<P>Til nr. 2 og 3 </P>  \r\n\r\n<P>Ændringsforslagene er en konsekvens af, at lov om Naturklagenævnet ikke  \r\n\r\n gennemføres i indeværende folketingssamling. Bestemmelsen om klagemyndighed  \r\n\r\n er derfor ændret, så de sager, der efter lovforslaget skulle afgøres af  \r\n\r\n Naturklagenævnet, i stedet afgøres af Overfredningsnævnet. Det bemærkes  \r\n\r\n herved, at Overfredningsnævnet har en sammensætning, der i princippet svarer  \r\n\r\n til den foreslåede sammensætning af Naturklagenævnet. </P>  \r\n\r\n<P>Til nr. 4 </P>  \r\n\r\n<P>Ændringsforslaget er en konsekvens af, at planlægningen afformaliseres.  \r\n\r\n</P>  \r\n\r\n<P>Til nr. 5 </P>  \r\n\r\n<P>Ændringsforslaget skyldes, at der i november 1990 er godkendt et  \r\n\r\n frikommuneforsøg efter de regler, der er nævnt i § 47. </P>  \r\n\r\n<P> <I>Helen Beim (S) Henning Gjellerod (S) Martin Glerup (S) Lise Hækkerup  \r\n\r\n (S) Rosing (S) Jacob Lindenskov (S) Trøjborg (S) Gade (SF)</I> nfmd. <I>Lis  \r\n\r\n Noer Holmberg (CD) Eva Møller (KF) Rønholt (KF) Peter Hansen-Nord (V) Hanne  \r\n\r\n Severinsen (V) Bodil Thrane (V) Aage Brusgaard (FP)</I> fmd. <I>Lone Dybkjær  \r\n\r\n (RV) Glønborg (KRF) </I></P>  \r\n\r\n<P> </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/06/1991"
        },
        {
            "displayName": "Accession",
            "displayValue": "199024K00073"
        },
        {
            "displayName": "Entydig dokumentidentifikation",
            "displayValue": "CL002862"
        },
        {
            "displayName": "Dato for førstegangsindlæggelse",
            "displayValue": "20/06/1991"
        },
        {
            "displayName": "Dato for indlæggelse",
            "displayValue": "20/06/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "73"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}