{
    "id": 119329,
    "title": "MOMSVEJL., AFGØRELSER 1980   0679 MN. AFGIFT AF DEPOSITA SAMT SPØRGSMÅL OM FRADRAGSRET ",
    "documentTypeId": "1490",
    "isSagsforlobPeriodValid": true,
    "shortName": "STV nr 20059 af 01/01/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>0679 Mn. Afgift af deposita samt spørgsmål om  \r\n\r\n fradragsret </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>Der var i forbindelse med frivillig registrering for udlejning af en del  \r\n\r\n af en fast ejendom til erhvervsmæssig anvendelse rejst spørgsmål om, hvorvidt  \r\n\r\n der skal svares afgift af deposita, som afkræves lejerne i forbindelse med  \r\n\r\n indgåelse af erhvervslejemål. Der var endvidere rejst spørgsmål om  \r\n\r\n fradragsretten af afgiften for indkøb af hårde hvidevarer til brug i den  \r\n\r\n afdeling af ejendommens lokaler, der ikke omfattedes af den frivillige  \r\n\r\n registrering (ejerlejligheder til boligformål). <BR>  \r\n\r\n</P>  \r\n\r\n<P>I medfør af den frivillige registrering var der forholdsmæssig fradragsret  \r\n\r\n for afgiften ved opførelsen mv af ejendommen efter reglerne i bekendtgørelsen  \r\n\r\n om delvis fradragsret for merværdiafgift. <BR>  \r\n\r\n</P>  \r\n\r\n<P>Det var oplyst, at de opkrævede deposita ikke var beløb, der tilhørte  \r\n\r\n udlejeren, men alene beløb, som lejeren stiller til sikkerhed for sine  \r\n\r\n forpligtelser vedrørende lejemålet, herunder sine forpligtelser ved  \r\n\r\n fraflytning. Udlejeren har dispositionsret over disse beløb, indtil de skal  \r\n\r\n betales tilbage. <BR>  \r\n\r\n</P>  \r\n\r\n<P>Vedrørende fradragsretten for afgiften af de hårde hvidevarer fandt  \r\n\r\n virksomheden, at samtlige omkostninger vedrørende byggeriet, herunder  \r\n\r\n sædvanlig montering af ejendommen, måtte behandles efter bestemmelserne om  \r\n\r\n delvis fradragsret, når der var tale om et byggeri, der i de 2 afdelinger var  \r\n\r\n af samme standard. <BR>  \r\n\r\n</P>  \r\n\r\n<P>Nævnet har truffet afgørelse om, at også deposita, der stilles i medfør af  \r\n\r\n lejelovgivningen vedrørende erhvervslejemål, skal medregnes i den  \r\n\r\n afgiftspligtige værdi i medfør af merværdiafgiftslovens § 7, stk 2, punkt c.  \r\n\r\n Ifølge den nævnte bestemmelse skal der i værdien medregnes tilslutnings- og  \r\n\r\n oprettelsesafgifter og andre beløb, som leverandøren af afkræver modtageren  \r\n\r\n som betingelse for levering af varer og afgiftspligtige ydelser. Der vil dog  \r\n\r\n kunne ske regulering i virksomhedens afgiftspligtige omsætning med deposita,  \r\n\r\n der tilbagebetales lejeren ved ophøret af lejemålet. <BR>  \r\n\r\n</P>  \r\n\r\n<P>Ministeriet for skatter og afgifter har bestemt, at der skal svares afgift  \r\n\r\n af sådanne deposita, der stilles fra og med den 1. januar 1982. <BR>  \r\n\r\n</P>  \r\n\r\n<P>Ministeriet har endvidere truffet afgørelse om, at afgiften af de  \r\n\r\n omhandlede hårde hvidevarer kan medregnes i det beløb, hvoraf der er delvis  \r\n\r\n fradragsret. <BR>  \r\n\r\n</P>  \r\n\r\n<P>En senere truffet afgørelse, Mn.758, er indarbejdet i teksten. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19807MA0022"
        },
        {
            "displayName": "Entydig dokumentidentifikation",
            "displayValue": "AN008287"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1980"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}