{
    "id": 77161,
    "title": "Bekendtgørelse om salmonellainfektioner hos husdyr m.v. ",
    "documentTypeId": "60",
    "isSagsforlobPeriodValid": false,
    "shortName": "BEK nr 196 af 29/05/1963",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om salmonellainfektioner hos  \r\n\r\n husdyr m.v. </H1>  \r\n\r\n<P></P>  \r\n\r\n<BR>  \r\n\r\n<P>I medfør af lov nr. 156 af 14. april 1920 om smitsomme sygdomme hos  \r\n\r\n husdyrene, lov nr. 188 af 1. maj 1923 om tillæg til denne lov, lov nr. 131 af  \r\n\r\n 13. april 1954 om udførsel og indførsel af levende dyr m.v. og lov nr. 119 af  \r\n\r\n 22. marts 1947 med tillæg, jfr. lovbekendtgørelse nr. 139 af 19. april 1963  \r\n\r\n om forhandling, udførsel og indførsel af æg og ægprodukter m.m., fastsættes  \r\n\r\n følgende bestemmelser. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ved salmonellainfektioner forstås i denne  \r\n\r\n bekendtgørelse infektioner med salmonellabakterier med undtagelse af  \r\n\r\n Salmonella pullorum og Salmonella gallinarum. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Salmonellainfektioner hos husdyr henregnes under  \r\n\r\n de i § 10, A, i lov nr. 156 af 14. april 1920 om smitsomme sygdomme hos  \r\n\r\n husdyrene nævnte mildere smitsomme sygdomme, hvorefter ejeren eller den, som  \r\n\r\n på hans vegne fører tilsyn med dyrene, skal gøre anmeldelse til en dyrlæge,  \r\n\r\n når han nærer mistanke om, at en sådan sygdom er til stede. Dette skal  \r\n\r\n navnlig antages at være tilfældet, når der indtræder unormalt stor dødelighed  \r\n\r\n blandt indtil 1 måned gamle kyllinger, gæslinger, ællinger eller  \r\n\r\n kalkunkyllinger eller diarre hos kalve eller svin, især ungsvin. </P>  \r\n\r\n<P CLASS=STK> <I>Stk. 2. </I> Opstår der mistanke om salmonellainfektion hos  \r\n\r\n andre dyr end husdyr, f.eks. hos laboratorieforsøgsdyr, der opdrættes med  \r\n\r\n salg for øje, eller i besætninger af prydfugle, skal ejeren eller den, der på  \r\n\r\n hans vegne fører tilsyn med dyrene, gøre anmeldelse herom til en dyrlæge.  \r\n\r\n</P>  \r\n\r\n<P CLASS=STK> <I>Stk. 3. </I> Når en dyrlæge modtager anmeldelse i henhold  \r\n\r\n til stk. 1 eller 2, skal han uden ugrundet ophold foretage undersøgelse af  \r\n\r\n den pågældende besætning til konstatering af, om noget dyr i besætningen  \r\n\r\n viser symptomer på at være inficeret med salmonellabakterier. I bekræftende  \r\n\r\n fald skal dyrlægen udtage rigeligt og egnet materiale og indsende dette til  \r\n\r\n laboratoriet for fjerkræundersøgelser, såfremt besætningen består af fjerkræ  \r\n\r\n eller prydfugle, eller til statens veterinære serumlaboratorium, såfremt  \r\n\r\n besætningen består af andre dyr. Det samme gælder i tilfælde, hvor mistanke  \r\n\r\n om infektionens tilstedeværelse uanset manglende konkrete symptomer må  \r\n\r\n opretholdes. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Såfremt der ved undersøgelse af indsendt  \r\n\r\n materiale på et af de i § 2, stk. 3, nævnte laboratorier påvises  \r\n\r\n salmonellainfektion, skal laboratoriet uden ugrundet ophold underrette  \r\n\r\n veterinærdirektoratet herom. </P>  \r\n\r\n<P CLASS=STK> <I>Stk. 2. </I> Såfremt der ved levnedsmiddelkontrol påvises  \r\n\r\n salmonellainfektion, skal veterinærdirektoratet uden ugrundet ophold  \r\n\r\n underrettes herom. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Efter veterinærdirektoratets anmodning skal  \r\n\r\n vedkommende politimester give ejeren (brugeren) af dyr, der er inficeret med  \r\n\r\n salmonellabakterier, henholdsvis ejeren (brugeren) af en rugemaskine, der er  \r\n\r\n inficeret med salmonellabakterier, et skriftligt tilhold, der kan omfatte:  \r\n\r\n</P>  \r\n\r\n<P>a. påbud om isolation af angrebne dyr, </P>  \r\n\r\n<P>b. påbud om indsendelse af døde dyr til laboratoriemæssig undersøgelse,  \r\n\r\n</P>  \r\n\r\n<P>c. påbud om nedgravning eller destruktion af døde eller dræbte dyr samt  \r\n\r\n organer og affald fra disse, </P>  \r\n\r\n<P>d. påbud om nedgravning, &#187;pakning&#171; eller anden særlig behandling  \r\n\r\n af gødning og urin, </P>  \r\n\r\n<P>e. påbud om rensning og desinfektion af de smittede dyrs opholdssteder,  \r\n\r\n herunder rugemaskiner, rugerum, redskaber m.v., </P>  \r\n\r\n<P>f. forbud mod modtagelse af æg til rugning fra andre ejendomme, </P>  \r\n\r\n<P>g. forbud mod eller særlige betingelser (herunder tilfredsstillende udfald  \r\n\r\n af laboratorieundersøgelser) for bortførsel samt udnyttelse af dyr (såvel  \r\n\r\n levende som slagtede) eller produkter af dyr fra ejendommen, </P>  \r\n\r\n<P>h. forbud mod bortførsel af redskaber, transportkasser, rugemaskiner m.v.,  \r\n\r\n medmindre disse forud er renset og desinficeret i nøje overensstemmelse med  \r\n\r\n derom modtaget anvisning, </P>  \r\n\r\n<P>i. påbud om iværksættelse af en energisk rotteudryddelse, </P>  \r\n\r\n<P>j. etablering af et dyrlægetilsyn. </P>  \r\n\r\n<P CLASS=STK> <I>Stk. 2. </I> Ejerens (brugerens) opmærksomhed skal endvidere  \r\n\r\n henledes på, at der kan være mulighed for smittens overførelse til mennesker  \r\n\r\n gennem mælk, æg og kød, som nydes uden at være fuldstændig gennemkogt eller  \r\n\r\n gennemstegt. </P>  \r\n\r\n<P CLASS=STK> <I>Stk. 3. </I> Et i henhold til stk. 1 givet tilhold må ikke  \r\n\r\n hæves uden veterinærdirektoratets tilladelse, og veterinærdirektoratet kan  \r\n\r\n gøre ophævelsen af tilholdet betinget af tilfredsstillende udfald af  \r\n\r\n laboratorieundersøgelser. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Udrugning i maskine af gæslinger, ællinger og  \r\n\r\n kalkunkyllinger må kun finde sted på virksomheder, der er godkendt hertil af  \r\n\r\n vedkommende kredsdyrlæge. Godkendelse kan kun meddeles under forudsætning af,  \r\n\r\n at virksomhedens besætning af gæs, ænder og kalkuner har bestået en i  \r\n\r\n overensstemmelse med bestemmelserne i stk. 6 foretaget blodprøve, der stadig  \r\n\r\n er gyldig, at der ikke på virksomheden findes høns, hvorfra der tages rugeæg,  \r\n\r\n og at de hygiejniske forhold på virksomheden efter kredsdyrlægens skøn er  \r\n\r\n tilfredsstillende. </P>  \r\n\r\n<P CLASS=STK> <I>Stk. 2. </I> Anmodning om godkendelse i henhold til stk. 1  \r\n\r\n skal skriftligt rettes til kredsdyrlægen. Anmodningen skal indeholde  \r\n\r\n angivelse af rugemaskinernes antal og kapacitet og skal være bilagt erklæring  \r\n\r\n fra statens veterinære serumlaboratorium om resultatet af den i besætningen  \r\n\r\n senest foretagne blodprøve. </P>  \r\n\r\n<P CLASS=STK> <I>Stk. 3. </I> En i henhold til stk. 1 meddelt godkendelse  \r\n\r\n bevarer kun sin gyldighed, såfremt virksomhedens besætning af gæs, ænder og  \r\n\r\n kalkuner fortsat består blodprøver, der skal foretages i overensstemmelse med  \r\n\r\n bestemmelserne i stk. 6. Veterinærdirektoratet kan, når forholdene taler  \r\n\r\n derfor, bestemme, at en besætning skal blodprøves med kortere mellemrum end  \r\n\r\n angivet i stk. 6. I øvrigt kan veterinærdirektoratet til enhver tid  \r\n\r\n tilbagekalde en meddelt godkendelse, når forholdene giver anledning dertil.  \r\n\r\n</P>  \r\n\r\n<P CLASS=STK> <I>Stk. 4. </I> Salg eller udlevering af gæs, ænder eller  \r\n\r\n kalkuner uanset disses alder samt af rugeæg af disse dyr må kun ske fra de i  \r\n\r\n stk. 1 omhandlede virksomheder og fra andre ejendomme, hvis besætning af gæs,  \r\n\r\n ænder og kalkuner har bestået en i overensstemmelse med bestemmelserne i stk.  \r\n\r\n 6 foretaget blodprøve, der stadig er gyldig. Salg eller udlevering af nævnte  \r\n\r\n dyr kan dog også ske andetsteds fra, såfremt modtageren forpligter sig til at  \r\n\r\n slagte dyrene umiddelbart efter modtagelsen. </P>  \r\n\r\n<P CLASS=STK> <I>Stk. 5. </I> De i stk. 1 omhandlede virksomheder må kun  \r\n\r\n indkøbe (modtage) gæs, ænder og kalkuner samt æg, herunder rugeæg, af disse  \r\n\r\n dyr fra andre i henhold til stk. 1 godkendte virksomheder og fra andre  \r\n\r\n ejendomme, hvis besætning af gæs, ænder og kalkuner har bestået en i  \r\n\r\n overensstemmelse med bestemmelserne i stk. 6 foretaget blodprøve, der stadig  \r\n\r\n er gyldig, og modtagelse skal nægtes, medmindre leverandøren forelægger  \r\n\r\n modtageren en af statens veterinære serumlaboratorium udstedt erklæring,  \r\n\r\n hvoraf det fremgår, at leverandørens besætning har bestået blodprøven.  \r\n\r\n Modtagelse af nævnte dyr samt æg må dog også ske fra de i stk. 7,2. punktum,  \r\n\r\n omtalte besætninger på betingelse af, at leverandøren forelægger modtageren  \r\n\r\n den i stk. 7,3. punktum, omtalte erklæring. </P>  \r\n\r\n<P CLASS=STK> <I>Stk. 6. </I> De i denne paragraf omhandlede  \r\n\r\n blodundersøgelser må tidligst foretages 1 måned, forinden der første gang i  \r\n\r\n den pågældende sæson tages rugeæg fra besætningen, og skal omfatte samtlige  \r\n\r\n på ejendommen værende gæs, ænder og kalkuner af begge køn, der er over 6  \r\n\r\n måneder gamle. Dyrene skal før eller samtidig med blodprøveudtagningen  \r\n\r\n forsynes med fodringe, eventuelt vingemærker, med individuelle numre, der  \r\n\r\n skal anføres på blodglassene. Blodprøverne skal indsendes til undersøgelse på  \r\n\r\n statens veterinære serumlaboratorium. En besætning anses for at have bestået  \r\n\r\n blodprøven, såfremt samtlige de i besætningen udtagne prøver findes fri for  \r\n\r\n reaktion for salmonella typhi murium og salmonella enteritidis. En bestået  \r\n\r\n blodprøve bevarer sin gyldighed i 14 måneder. </P>  \r\n\r\n<P CLASS=STK> <I>Stk. 7. </I> Uanset bestemmelserne i stk. 1 og 3 kan  \r\n\r\n veterinærdirektoratet på nærmere derom af direktoratet fastsatte betingelser  \r\n\r\n tillade, at den i stk. 1 omhandlede godkendelse meddeles en virksomhed, i  \r\n\r\n hvis besætning af gæs, ænder og kalkuner der er konstateret enkelte reagenter  \r\n\r\n ved blodundersøgelse i henhold til stk. 6, og at en meddelt godkendelse  \r\n\r\n bevarer sin gyldighed, selv om der ved en senere foretaget blodundersøgelse  \r\n\r\n konstateres enkelte reagenter i besætningen. Endvidere kan direktoratet  \r\n\r\n uanset bestemmelserne i stk. 4 på nærmere derom at direktoratet fastsatte  \r\n\r\n betingelser tillade, at der fra sådanne besætninger sker salg (udlevering) af  \r\n\r\n gæs, ænder og kalkuner samt af rugeæg af disse dyr. Veterinærdirektoratet  \r\n\r\n eller kredsdyrlægen udsteder en erklæring til besætningsejeren med angivelse  \r\n\r\n af betingelserne for salg (Udlevering). </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Æg af gæs, ænder eller kalkuner må ikke ruges i  \r\n\r\n maskine eller på anden måde på ejendomme, hvor der på noget tidspunkt ved  \r\n\r\n hjælp af rugemaskine ruges hønseæg. </P>  \r\n\r\n<P CLASS=STK> <I>Stk. 2. </I> På de i § 5, stk. 1, omhandlede virksomheder  \r\n\r\n skal rugeæggene, de nyklækkede gæslinger, ællinger og kalkunkyllinger samt  \r\n\r\n rugemaskinerne og andet inventar desinficeres som angivet i en af  \r\n\r\n veterinærdirektoratet udarbejdet anvisning, der fås udleveret ved henvendelse  \r\n\r\n til veterinærdirektoratet, kredsdyrlægen eller rugeritilsynsudvalget. </P>  \r\n\r\n<P CLASS=STK> <I>Stk. 3. </I> Fralyste æg af gæs, ænder eller kalkuner samt  \r\n\r\n ikke-klækkede æg og æggeskaller må ikke fjernes fra de i § 5, stk. 1,  \r\n\r\n omhandlede virksomheder eller anvendes til opfodring, medmindre de er kogt i  \r\n\r\n mindst 15 minutter. De nævnte æg m.v. kan dog uden forudgående kogning  \r\n\r\n leveres direkte til en af landbrugsministeriet autoriseret  \r\n\r\n destruktionsanstalt. </P>  \r\n\r\n<P CLASS=STK> <I>Stk. 4. </I> En virksomhed som de i § 5, stk. 1, omhandlede  \r\n\r\n må ikke findes på samme ejendom som et ægpakkeri, et fjerkræslagteri eller en  \r\n\r\n anden virksomhed, som indsamler fjerkræ. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Det påhviler ejeren eller den, der på hans vegne  \r\n\r\n fører tilsyn med dyrene (virksomheden), at oplyse over for  \r\n\r\n veterinærdirektoratet eller derfra udsendte dyrlæger, til hvem der måtte være  \r\n\r\n solgt (udleveret), og fra hvem der måtte være købt (modtaget) dyr eller  \r\n\r\n produkter af dyr. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Vedkommende kredsdyrlæge og andre af  \r\n\r\n veterinærdirektoratet udsendte dyrlæger skal til enhver tid have adgang til  \r\n\r\n de i § 5, stk. 1, omhandlede virksomheder samt til besætninger, der formodes  \r\n\r\n at være inficeret med salmonellabakterier eller at have haft smittefarligt  \r\n\r\n samkvem med inficerede besætninger. De pågældende er berettiget til i  \r\n\r\n fornødent omfang at udtage materiale til laboratorieundersøgelse. Ejeren  \r\n\r\n (brugeren) skal vederlagsfrit stille fornødent mandskab til rådighed ved  \r\n\r\n dyrenes indfangning og fastholdelse under prøveudtagning. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Det offentlige afholder udgifterne ved: </P>  \r\n\r\n<P>a. Undersøgelse af en besætning samt udtagning og indsendelse af materiale  \r\n\r\n i henhold til § 2, stk. 3, men kun såfremt sygdommen konstateres ved  \r\n\r\n laboratorieundersøgelsen af materialet. </P>  \r\n\r\n<P>b. Udtagning og indsendelse af materiale i henhold til § 8. </P>  \r\n\r\n<P>c. Laboratorieundersøgelsen af det under a og b nævnte materiale, uanset  \r\n\r\n om sygdommen konstateres ved undersøgelsen. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Overtrædelse af de i denne bekendtgørelse  \r\n\r\n fastsatte bestemmelser straffes med bøde. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Denne bekendtgørelse træder i kraft den 1.  \r\n\r\n december 1963. Samtidig ophæves bekendtgørelse nr. 232 af 30. august 1956 om  \r\n\r\n salmonellainfektioner hos husdyr med tillægsbekendtgørelse nr. 305 af 26.  \r\n\r\n november 1956. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 29. maj 1963.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Karl Skytte. </P>  \r\n\r\n<P CLASS=MINISTER ALIGN=RIGHT>/J. Jensen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/06/1963"
        },
        {
            "displayName": "Accession",
            "displayValue": "B19630019605"
        },
        {
            "displayName": "Entydig dokumentidentifikation",
            "displayValue": "CM036370"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "04/09/2003"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "196"
        },
        {
            "displayName": "År for udstedelse",
            "displayValue": "1963"
        },
        {
            "displayName": "Dato for underskrift",
            "displayValue": "29/05/1963"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Veterinærdirektoratet"
        },
        {
            "displayName": "Ressortministeriets journalnummer",
            "displayValue": "Landbrugsmin. j.nr. V.246-36-63"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}