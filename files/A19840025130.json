{
    "id": 49338,
    "title": "Lov om begrænsning af svovldioxidforurening fra kraftværker (Kvoteloven) ",
    "documentTypeId": "10",
    "isSagsforlobPeriodValid": false,
    "shortName": "LOV nr 251 af 23/05/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om begrænsning af svovldioxidforurening fra  \r\n\r\n kraftværker </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Kvoteloven) </P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Elforsyningsvirksomheder, der har bevilling  \r\n\r\n efter lov om elforsyning, skal hvert år udarbejde en fælles redegørelse  \r\n\r\n indeholdende de oplysninger, der er nødvendige til vurdering af udviklingen i  \r\n\r\n den samlede udledning af svovldioxid fra kraftværkerne, herunder oplysninger  \r\n\r\n om forventet indkøb og forbrug af brændsel samt om etablering af  \r\n\r\n røggasafsvovlingsanlæg på virksomhedernes kraftværker. </P>  \r\n\r\n<P CLASS=STK> <I>Stk. 2. </I> Redegørelsen indsendes hvert år senest den 1.  \r\n\r\n april til energiminsteren. I 1984 indsendes redegørelsen dog senest den 1.  \r\n\r\n oktober. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> De elforsyningsvirksomheder, der er nævnt i § 1,  \r\n\r\n skal hvert år udarbejde en fælles redegørelse for den samlede udledning af  \r\n\r\n svovldioxid fra virksomhedernes kraftværker i det nærmest forudgående  \r\n\r\n kalenderår. </P>  \r\n\r\n<P CLASS=STK> <I>Stk. 2. </I> Redegørelsen skal indsendes til miljøministeren  \r\n\r\n senest den 1. maj hvert år, første gang den 1. maj 1985. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Miljøministeren kan træffe nærmere bestemmelser  \r\n\r\n om udarbejdelsen og indholdet af de redegørelser, der er nævnt i § 1 og § 2.  \r\n\r\n</P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Miljøministeren fastsætter senest den 31.  \r\n\r\n december 1984 den maksimale mængde svovldioxid, der samlet årligt må udledes  \r\n\r\n fra virksomhedernes kraftværker i årene 1986-90. Endvidere fastsættes en  \r\n\r\n foreløbig grænse for udledningen i årene 1991-94. </P>  \r\n\r\n<P CLASS=STK> <I>Stk. 2. </I> Miljøministeren fastsætter efter 1984 hvert år  \r\n\r\n senest den 1. juli den maksimale mængde som nævnt i stk. 1, 1. punktum, for  \r\n\r\n yderligere et år. Tilsvarende fastsættes den foreløbige grænse som nævnt i  \r\n\r\n stk. 1, 2. punktum, for yderligere et år. </P>  \r\n\r\n<P CLASS=STK> <I>Stk. 3. </I> Ændres de forudsætninger, der har ligget til  \r\n\r\n grund for en afgørelse efter stk. 1, 1. punktum, eller stk. 2, 1. punktum,  \r\n\r\n væsentligt, kan miljøministeren ændre afgørelsen. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Miljøministeren træffer afgørelse i medfør af §  \r\n\r\n 4 efter forhandling med energiministeren og de elforsyningsvirksomheder, der  \r\n\r\n er nævnt i § 1. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> De elforsyningsvirksomheder, der er nævnt i § 1,  \r\n\r\n skal efter anmodning give miljøministeren alle oplysninger, der har betydning  \r\n\r\n for vurderingen af den stedfundne svovlforurening fra virksomhedernes  \r\n\r\n kraftværker. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Miljøministeren kan bemyndige miljøstyrelsen til  \r\n\r\n at udøve de beføjelser, der i denne lov er tillagt ministeren. </P>  \r\n\r\n<P CLASS=STK> <I>Stk. 2. </I> Ministeren kan fastsætte regler om adgangen til  \r\n\r\n at påklage afgørelser, der er truffet i henhold til en bemyndigelse efter  \r\n\r\n stk. 1. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Miljøministeren fastsætter tidspunktet for  \r\n\r\n lovens ikrafttræden. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Loven gælder ikke for Færøerne og Grønland. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg slot, den 23.  \r\n\r\n maj 1984 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/ CHRISTIAN CHRISTENSEN </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/05/1984"
        },
        {
            "displayName": "Accession",
            "displayValue": "A19840025130"
        },
        {
            "displayName": "Entydig dokumentidentifikation",
            "displayValue": "CM008148"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/11/2001"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "251"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "23/05/1984"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøministeriet"
        },
        {
            "displayName": "Ressortministeriets journalnummer",
            "displayValue": "Miljømin. j.nr. D84-24000-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}