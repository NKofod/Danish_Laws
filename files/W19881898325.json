{
    "id": 37283,
    "title": "Gaveafgift - aktier - værdiansættelse. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18983 af 16/12/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Kursværdien ved gaveafgiftsberegning af gave, bestående af aktier i et  \r\n\r\n nystiftet holdingselskab, hvis kapital var tilvejebragt ved indskydelse af  \r\n\r\n aktier i et andet selskab, skulle fastsættes på grundlag af kursværdien for  \r\n\r\n de indskudte aktier, også i et tilfælde, hvor årsregnskab for  \r\n\r\n holdingselskabet ikke forelå ved gaveafgiftsberegningen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Gaveafgift - aktier - værdiansættelse. (* 1)  \r\n\r\n</H1>  \r\n\r\n<P></P>  \r\n\r\n<P>A klagede over den ved gaveafgiftsberegning ansatte værdi for nom. 99.000  \r\n\r\n kr. aktier i B Holding A/S, som hun i december måned 1987 havde foræret en  \r\n\r\n datter. </P>  \r\n\r\n<P>Det var oplyst, at nævnte selskab var stiftet i maj 1987 ved indskud aktie  \r\n\r\n for aktie og indbetalt ved overdragelse af aktier i C A/S. Ved  \r\n\r\n gaveanmeldelsen var aktierne angivet til parikurs. </P>  \r\n\r\n<P>Amtsskatteinspektoratet havde ved gaveafgiftsberegningen værdiansat  \r\n\r\n aktierne til kurs 230, der var fremkommet således: </P>  \r\n\r\n<PRE>  \r\n\r\n Aktiekapital 1.977.000 kr.  \r\n\r\n indre værdi/egenkapital 5.410.200 kr.  \r\n\r\n indre værdi i % af aktiekapitalen       260  \r\n\r\n heraf 90%                               234  \r\n\r\n kurs nedrundet til                      230  \r\n\r\n</PRE>  \r\n\r\n<P>Klageren påstod principalt den ved gaveanmeldelsen benyttede kurs 100 lagt  \r\n\r\n til grund ved gaveafgiftsberegningen, idet denne kurs udgjorde skattekursen  \r\n\r\n ved formueansættelsen pr. 1. januar 1987. Subsidiært påstod hun kurs 220 lagt  \r\n\r\n til grund, svarende til 90% af kursen på aktierne i C A/S ved udgangen af  \r\n\r\n året 1987. </P>  \r\n\r\n<P>Den principale påstand begrundedes bl.a. med, at der ikke var indgivet  \r\n\r\n selvangivelse vedrørende det nystiftede aktieselskab, inden gaven blev  \r\n\r\n angivet, og at man i så tilfælde var berettiget til at angive gavens værdi ud  \r\n\r\n fra parikurs, når de ved stiftelsen indskudte aktier forelå som aktier i et  \r\n\r\n andet selskab. Klageren henviste i denne forbindelse til Skattedepartementets  \r\n\r\n cirkulære nr. 185 af 17. november 1982, punkt 17, om unoterede aktier, og  \r\n\r\n til, at beregningen af kursen skulle ske ved anvendelse af de  \r\n\r\n beregningsregler, der var kendt på afgiftstidspunktet. </P>  \r\n\r\n<P>Amtsskatteinspektoratet havde gjort gældende, at hvis man skulle anvende  \r\n\r\n kurs 100 som påstået, måtte dette forudsætte, at de indskudte aktier var  \r\n\r\n indskudt til kursværdien og ikke til den nominelle værdi. De overførte  \r\n\r\n værdier måtte efter amtsskatteinspektoratets opfattelse indgå, når kursen  \r\n\r\n skulle ansættes. </P>  \r\n\r\n<P>Landsskatteretten måtte efter det oplyste være enig med  \r\n\r\n amtsskatteinspektoratet i, at der ved fastsættelsen af den afgiftsmæssige  \r\n\r\n værdi af de som gave overgivne aktier i det nystiftede holdingselskab måtte  \r\n\r\n tages hensyn til </P>  \r\n\r\n<P>den indre værdi, som den måtte antages at være på grundlag af kursværdien  \r\n\r\n på de indskudte datterselskabsaktier også i tilfælde, hvor årsregnskab for  \r\n\r\n holdingselskabet endnu ikke forelå. Den påklagede værdiansættelse blev  \r\n\r\n herefter stadfæstet. </P>  \r\n\r\n<P>LV 1987, E 4.2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort i Skat 1989, nr. 3, side 246 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881898325"
        },
        {
            "displayName": "Entydig dokumentidentifikation",
            "displayValue": "CA005218"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18983"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "16/12/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-2-G40"
        },
        {
            "displayName": "Stikord",
            "displayValue": "AKTIER, GAVEAFGIFT, VÆRDIANSÆTTELSE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}