{
    "id": 47782,
    "title": "Lov om biblioteksafgift ",
    "documentTypeId": "10",
    "isSagsforlobPeriodValid": false,
    "shortName": "LOV nr 354 af 06/06/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om biblioteksafgift </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> På finansloven opføres årligt en bevilling til  \r\n\r\n biblioteksafgift, som fordeles efter reglerne i denne lov som støtte til  \r\n\r\n forfattere, oversættere og andre, hvis bøger benyttes på de af loven  \r\n\r\n omfattede biblioteker. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Berettigede til at modtage afgift efter denne  \r\n\r\n lov er </P>  \r\n\r\n<UL CLASS=PLAIN-LIST>  \r\n\r\n<LI>1) forfattere, hvis bøger er udgivet på dansk, medmindre der er tale om  \r\n\r\n en oversættelse eller en gendigtning, genfortælling eller bearbejdelse fra  \r\n\r\n fremmedsprog, </LI>  \r\n\r\n<LI>2) oversættere samt personer, der foretager gendigtning, genfortælling  \r\n\r\n eller bearbejdelse af fremmedsprogede bøger til dansk, </LI>  \r\n\r\n<LI>3) illustratorer, billedkunstnere, fotografer og komponister, hvis  \r\n\r\n frembringelser indgår i de i nr. 1 nævnte bøger eller selvstændigt er udgivet  \r\n\r\n i bogform i Danmark, og </LI>  \r\n\r\n<LI>4) andre bidragydere til de i nr. 1 og nr. 3 nævnte bøger, hvis bidrag er  \r\n\r\n registreret i Nationalbibliografien. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Stk. 1 finder tilsvarende anvendelse for  \r\n\r\n litteratur indlæst på lydbånd m.v. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Berettigede til at modtage biblioteksafgift,  \r\n\r\n efter at en i § 2 nævnt person er afgået ved døden, er </P>  \r\n\r\n<UL CLASS=PLAIN-LIST>  \r\n\r\n<LI>1) den efterlevende ægtefælle, </LI>  \r\n\r\n<LI>2) en fraskilt ægtefælle, såfremt ægteskabet har varet i mindst 5 år og  \r\n\r\n det ved skilsmissen er fastsat, at vedkommende har ret til underholdsbidrag,  \r\n\r\n</LI>  \r\n\r\n<LI>3) en efterlevende person, som en berettiget samlevede med på  \r\n\r\n dødstidspunktet, såfremt samlivet har varet mindst 5 år, og </LI>  \r\n\r\n<LI>4) børn under 18 år, såfremt den anden af forældrene er død eller ikke er  \r\n\r\n berettiget. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Efterlader de i § 2 nævnte personer sig flere  \r\n\r\n berettigede, deles afgiftsbeløbet ligeligt mellem dem. </P>  \r\n\r\n<P CLASS=STK> <I>Stk. 3. </I> Berettigede i medfør af stk. 1 og 2 modtager  \r\n\r\n kun halv afgift i forhold til den person, der var berettiget i henhold til §  \r\n\r\n 2. </P>  \r\n\r\n<P CLASS=STK> <I>Stk. 4. </I> Efterladte personer, der ved lovens  \r\n\r\n ikrafttræden er berettiget til afgift i henhold til gældende regler, eller  \r\n\r\n som i årene 1992-95 bliver berettiget til afgift i henhold til stk. 1 og 2,  \r\n\r\n oppebærer uanset bestemmelsen i stk. 3 i de nævnte år henholdsvis 90, 80, 70  \r\n\r\n og 60 pct. af fuld afgift. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Afgiften til de berettigede efter §§ 2 og 3  \r\n\r\n fordeles i årene 1992-96 i to puljer. Den ene pulje fordeles på grundlag af  \r\n\r\n antallet af udlånsenheder, hvormed den enkelte berettigede er repræsenteret  \r\n\r\n på bibliotekerne. Den anden pulje fordeles på grundlag af sidetal pr. titel  \r\n\r\n og antallet af udlånsenheder pr. titel, hvormed de berettigede er  \r\n\r\n repræsenteret i bibliotekerne. For lydbånd m.v. er grundlaget indlæste  \r\n\r\n minutter i stedet for sidetal. </P>  \r\n\r\n<P CLASS=STK> <I>Stk. 2. </I> Fra og med 1997 fordeles biblioteksafgiften  \r\n\r\n alene på grundlag af sidetal pr. titel og antallet af udlånsenheder pr.  \r\n\r\n titel. </P>  \r\n\r\n<P CLASS=STK> <I>Stk. 3. </I> Den i stk. 1, 2. punktum, nævnte pulje udgør i  \r\n\r\n finansårene 1992-96 henholdsvis 75, 65, 55, 40 og 25 pct. af den årlige  \r\n\r\n bevilling. Den resterende del af bevillingen i de pågældende år anvendes til  \r\n\r\n fordeling af den i stk. 1, 3. punktum, nævnte pulje. </P>  \r\n\r\n<P CLASS=STK> <I>Stk. 4. </I> Berettigede efter lovens § 2, stk. 1, nr. 2,  \r\n\r\n modtager alene biblioteksafgift fra den i stk. 1, 3. punktum, nævnte pulje og  \r\n\r\n kun en tredjedel afgift. Fordeling af afgift mellem flere afgiftsberettigede  \r\n\r\n finder bortset fra billedbøger ligeledes alene sted fra den i stk. 1, 3.  \r\n\r\n punktum, nævnte pulje. </P>  \r\n\r\n<P CLASS=STK> <I>Stk. 5. </I> Beløb under 1.200 kr. udbetales ikke.  \r\n\r\n Beløbsgrænsen reguleres årligt med satsreguleringsprocenten, jf. lov om en  \r\n\r\n satsreguleringsprocent. </P>  \r\n\r\n<P CLASS=STK> <I>Stk. 6. </I> Fra og med 1997 udbetales der til en berettiget  \r\n\r\n person ikke over 200.000 kr. i biblioteksafgift. Beløbsgrænsen reguleres  \r\n\r\n herefter årligt med satsreguleringsprocenten, jf. lov om en  \r\n\r\n satsreguleringsprocent. </P>  \r\n\r\n<P CLASS=STK> <I>Stk. 7. </I> Kulturministeren fastsætter nærmere regler om  \r\n\r\n ydelse af afgift efter stk. 1 og 2. Der kan herunder fastsættes bestemmelser  \r\n\r\n om, at særlige kategorier af de i § 2 nævnte bøger og visse bidrag til  \r\n\r\n sådanne bøger ikke skal medføre afgift. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Fordelingen af biblioteksafgiften finder sted på  \r\n\r\n grundlag af indberetninger fra folkebiblioteker, folkeskolens biblioteker,  \r\n\r\n Folkebibliotekernes Depotbibliotek, Folkebibliotekernes Indvandrerbibliotek,  \r\n\r\n Danmarks Blindebibliotek og Søfartens Bibliotek, i det omfang disse  \r\n\r\n biblioteker har deres bogbestand registreret i maskinlæsbar form. </P>  \r\n\r\n<P CLASS=STK> <I>Stk. 2. </I> Kulturministeren kan fastsætte nærmere regler  \r\n\r\n om, hvorledes bibliotekerne skal foretage indberetning. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Administrationen af biblioteksafgiften varetages  \r\n\r\n af Statens Bibliotekstjeneste. </P>  \r\n\r\n<P CLASS=STK> <I>Stk. 2. </I> Klager over fordelingen af biblioteksafgift  \r\n\r\n efter lovens §§ 1-5 skal for et givet finansår være indgivet til Statens  \r\n\r\n Bibliotekstjeneste senest den 15. oktober i det pågældende år. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Afgørelser truffet af Statens Bibliotekstjeneste  \r\n\r\n efter § 6, stk. 2, kan indbringes for et af kulturministeren nedsat nævn, der  \r\n\r\n har den endelige administrative afgørelse. Ministeren fastsætter nærmere  \r\n\r\n regler for nævnets virksomhed. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> På finansloven opføres årligt et rådighedsbeløb  \r\n\r\n til fordeling efter ansøgning til komponister, tekstforfattere, udøvende  \r\n\r\n kunstnere og andre, hvis grammofonplader, lydbånd og andre lydbærende  \r\n\r\n materialer, som er udgivet i Danmark, benyttes på bibliotekerne. </P>  \r\n\r\n<P CLASS=STK> <I>Stk. 2. </I> Kulturministeren fastsætter nærmere regler om  \r\n\r\n fordelingen af beløbet og kan herunder fastsætte, at beløbet fordeles af et  \r\n\r\n udvalg, der nedsættes af ministeren, og at udvalget træffer den endelige  \r\n\r\n administrative afgørelse. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> På finansloven opføres årligt et rådighedsbeløb  \r\n\r\n til fordeling efter ansøgning til billedkunstnere, der er repræsenteret i  \r\n\r\n bibliotekerne med originalkunst eller diasserier, grafik, fotografier og  \r\n\r\n plakater, som er udgivet i Danmark. </P>  \r\n\r\n<P CLASS=STK> <I>Stk. 2. </I> Kulturministeren fastsætter nærmere regler om  \r\n\r\n fordelingen af beløbet og kan herunder fastsætte, at beløbet fordeles af et  \r\n\r\n udvalg, der nedsættes af ministeren, og at udvalget træffer den endelige  \r\n\r\n administrative afgørelse. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Kulturministeren kan fastsætte nærmere regler  \r\n\r\n om lovens anvendelse i forhold til andre lande. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Loven træder i kraft den 1. januar 1992. </P>  \r\n\r\n<P CLASS=STK> <I>Stk. 2. </I> Forslag til revision af loven fremsættes for  \r\n\r\n Folketinget i folketingsåret 1996-97. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Lov om biblioteksafgift, jf. lovbekendtgørelse  \r\n\r\n nr. 455 af 23. juni 1989, ophæves. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 6.  \r\n\r\n juni 1991 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/ Grethe Rostbøll </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "popularTitle": "Biblioteksafgiftsloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/06/1991"
        },
        {
            "displayName": "Accession",
            "displayValue": "A19910035430"
        },
        {
            "displayName": "Entydig dokumentidentifikation",
            "displayValue": "CM006583"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/01/2023"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "354"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "06/06/1991"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kulturmin. j.nr. 22300-3-90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}