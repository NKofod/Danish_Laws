{
    "id": 40005,
    "title": "Skrivelse om, hvorvidt et kommunalbestyrelsesmedlem, der er dømt for overtrædelse af miljøbeskyttelsesloven, er valgbar. ",
    "documentTypeId": "240",
    "isSagsforlobPeriodValid": false,
    "shortName": "KEN nr 141 af 19/07/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et kommunalbestyrelsesmedlem havde som ejer af et mejeri undladt at  \r\n\r\n etablere et udligningsarrangement som foreskrevet i afledningstilladelsen  \r\n\r\n samt afledt spildevand og Bi5 i et omfang, der oversteg den højeste tilladte  \r\n\r\n afledning. Den pågældende havde herved overtrådt miljøbeskyttelseslovens §  \r\n\r\n 18, stk. 1, jf. § 83, stk. 1, nr. 3 og § 83, stk. 2, nr. 2 og bilag til loven  \r\n\r\n punkt F 7. </I> </P>  \r\n\r\n<P> <I>Efter en konkret vurdering ansås den pågældende for valgbar. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om, hvorvidt et  \r\n\r\n kommunalbestyrelsesmedlem, der er dømt for overtrædelse af  \r\n\r\n miljøbeskyttelsesloven, er valgbar. </H1>  \r\n\r\n<P></P>  \r\n\r\n<P>(Fra Valgbarhedsnævnet (j.nr. 468/1993) til en kommunalbestyrelse) </P>  \r\n\r\n<P>I skrivelse af 16. november 1992 har kommunalbestyrelsen i henhold til §  \r\n\r\n 101, stk. 4, i den kommunale valglov indberettet, at  \r\n\r\n kommunalbestyrelsesmedlem NN ved X Rets dom af 2. september 1992 er idømt en  \r\n\r\n bøde på 15.000 kr. for overtrædelse af miljøbeskyttelseslovens § 18, stk. 1,  \r\n\r\n jf. § 83, stk. 2, nr. 3 og § 83, stk. 2, nr. 2 og bilag til loven punkt F 7.  \r\n\r\n</P>  \r\n\r\n<P>Det fremgår af sagen, at den pågældende som ejer af et mejeri havde  \r\n\r\n undladt at etablere et udligningsarrangement på mejeriet, som det var  \r\n\r\n foreskrevet i virksomhedens afledningstilladelse, hvorved den pågældende  \r\n\r\n opnåede en økonomisk fordel, og hvorved der i et nærmere angivet tidsrum blev  \r\n\r\n afledt i alt 87 (m3) spildevand på et døgn fra mejeriet til den offentlige  \r\n\r\n kloak, uagtet højeste tilladte afledning efter afledningstilladelse var 80  \r\n\r\n (m3) på et døgn. Endvidere fremgår, at den pågældende i samme tidsrum fra  \r\n\r\n mejeriet havde afledt 195 kg Bi5 på et døgn, uagtet højeste tilladte  \r\n\r\n afledning i virksomhedens afledningstilladelse var 70 kg Bi5 pr. døgn. </P>  \r\n\r\n<P>I denne anledning skal man meddele, at Valgbarhedsnævnet har fundet, at  \r\n\r\n den begåede handling - uanset de krav, der må stilles til personer, der  \r\n\r\n beklæder hverv som medlem af kommunale råd - ikke i almindeligt omdømme gør  \r\n\r\n den pågældende uværdig til at være medlem af kommunale råd, jf. den kommunale  \r\n\r\n valglovs § 4. </P>  \r\n\r\n<P>Den pågældende må derfor anses for valgbar. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19930014125"
        },
        {
            "displayName": "Entydig dokumentidentifikation",
            "displayValue": "CA007940"
        },
        {
            "displayName": "Dato for indlæggelse",
            "displayValue": "18/12/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "141"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "19/07/1993"
        },
        {
            "displayName": "Administrerende myndighed",
            "displayValue": "Valgbarhedsnævnet"
        },
        {
            "displayName": "Ressortministeriets journalnummer",
            "displayValue": "468/1993"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}