{
    "id": 125568,
    "title": "Cirkulære om ændring af vejledning om en a-kasses pligt til at vejlede mv.",
    "documentTypeId": "170",
    "isSagsforlobPeriodValid": true,
    "shortName": "CIR nr 55 af 06/07/2009",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulære om ændring af vejledning om en a-kasses pligt til at vejlede mv.</p>\r\n<p class=\"Tekst2\">I vejledning nr. 15 af 19. februar 2007 om en a-kasses pligt til at vejlede mv. som senest ændret ved vejledning nr. 11 af 5. februar 2009 foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">Indledningen</span> til vejledningen affattes således: </p>\r\n<p class=\"Stk2\"> »I bekendtgørelsen er der fastsat regler om den minimumspligt, som a-kasserne har til at yde vejledning og bistand om spørgsmål indenfor a-kassens sagsområde.</p>\r\n<p class=\"TekstGenerel\">A-kassen afgør i vidt omfang selv eller ved aftale med medlemmet, hvordan den vil informere, vejlede og bistå et medlem, medmindre der er regler om bestemte formkrav. Pligten til at vejlede er dog en aktiv pligt.</p>\r\n<p class=\"TekstGenerel\">Det er vigtigt, at a-kassen i sin information og vejledning sætter særlig fokus på jobsøgning, effektiv henvisning til job og aktiviteter, der kan sikre, at et medlem hurtigt kan vende tilbage til arbejdsmarkedet. Indsatsen skal være afbalanceret mellem hensynet til arbejdsmarkedets behov og hensynet til de forudsætninger medlemmet har for at kunne vende tilbage til arbejdsmarkedet.</p>\r\n<p class=\"TekstGenerel\">Informationen og vejledningen skal også have fokus på samspillet mellem jobcenteret, a-kassen og andre aktører. Vejledningen af det enkelte medlem skal derfor tilrettelægges således, at medlemmet får en forståelse for dette samspil.</p>\r\n<p class=\"TekstGenerel\">Den gode vejledning sker i et samarbejde med de aktører, der kan bidrage til at afklare, hvilke muligheder et medlem har for at vende tilbage til arbejdsmarkedet. På denne måde vil medlemmet opleve vejledningen som en helhed og få det bedst mulige udbytte af denne.«</p>\r\n<p class=\"AendringMedNummer\">\r\n   <span class=\"AendringNr\">2.</span> Teksten under overskriften <span class=\"Italic\">»Til § 1«</span> affattes således: </p>\r\n<p class=\"Stk2\"> »En a-kasse har pligt til at vejlede og yde et medlem bistand om spørgsmål inden for a-kassens sagsområde, jf. § 30 i lov om arbejdsløshedsforsikring m.v.</p>\r\n<p class=\"TekstGenerel\">Vejledningen bør sikre, at medlemmet får tilstrækkelig orientering om de rettigheder og pligter, som medlemmet har efter reglerne, og om hvordan medlemmet lettest og mest effektivt kan opfylde de eventuelle krav, der er i lovgivningen.</p>\r\n<p class=\"TekstGenerel\">A-kassen kan fx holde vejledningssamtaler ud over de obligatoriske samtaler i kapitel 2.</p>\r\n<p class=\"TekstGenerel\">I det omfang et medlem ikke behersker det danske sprog tilstrækkeligt godt eller fx er høre- eller synshandicappet, vil det endvidere være en følge af vejledningspligten, at a-kassen normalt bør tilvejebringe den fornødne bistand, fx i form af tolkebistand.«</p>\r\n<p class=\"AendringMedNummer\">\r\n   <span class=\"AendringNr\">3.</span> I teksten under overskriften <span class=\"Italic\">»Til § 2«</span> ændres »§ 65, stk. 2« til »§ 65, stk. 3«. </p>\r\n<p class=\"AendringMedNummer\">\r\n   <span class=\"AendringNr\">4.</span> Teksten under overskriften <span class=\"Italic\">»Til § 2, stk. 1, nr. 1«</span> affattes således: </p>\r\n<p class=\"Stk2\"> »A-kassen skal informere et medlem om, at det er en grundlæggende betingelse for ret til ydelser, at medlemmet er tilmeldt som arbejdssøgende i jobcenteret, og at medlemmet skal sikre sig en kvittering, når medlemmet selv har tilmeldt sig på Jobnet.</p>\r\n<p class=\"TekstGenerel\">A-kassen skal herunder informere om, at medlemmet skal</p>\r\n<p class=\"Liste1\">\r\n   <span class=\"Liste1Nr\">1)</span> tilmelde sig som arbejdssøgende i jobcenteret på 1. ledige dag,</p>\r\n<p class=\"Liste1\">\r\n   <span class=\"Liste1Nr\">2)</span> afmelde sig i jobcenteret, når medlemmet er syg eller i arbejde på fuld tid i mindst 14 dage, og</p>\r\n<p class=\"Liste1\">\r\n   <span class=\"Liste1Nr\">3)</span> gentilmelde sig i jobcenteret, når medlemmet igen skal have ydelser fra a-kassen.</p>\r\n<p class=\"TekstGenerel\">A-kassen skal også informere om, at et medlem skal være tilmeldt i jobcenteret for at kunne afvikle en effektiv karantæne.</p>\r\n<p class=\"TekstGenerel\">A-kassen skal endelig informere om, at et medlem kan tilmelde og afmelde sig som arbejdssøgende i jobcenteret ved brug af digitale selvbetjeningsværktøjer, og at medlemmet kan få bistand af a-kassen og jobcenteret til at bruge disse værktøjer.«</p>\r\n<p class=\"AendringMedNummer\">\r\n   <span class=\"AendringNr\">5.</span> Teksten under overskriften <span class=\"Italic\">»Til § 2, stk. 1, nr. 2«</span> affattes således:</p>\r\n<p class=\"Stk2\"> »A-kassen skal informere om, at et medlem for at bevare retten til dagpenge skal lægge sit CV ind i Jobnet senest 3 uger efter tilmelding hos jobcenteret.</p>\r\n<p class=\"TekstGenerel\">A-kassen skal informere om, at CV’et skal indeholde en beskrivelse af medlemmets tidligere beskæftigelse, uddannelse, kvalifikationer og øvrige forhold, der har betydning for at styrke den enkeltes jobmuligheder samt mindst et beskæftigelsesmål inden for områder, hvor der er behov for arbejdskraft.</p>\r\n<p class=\"TekstGenerel\">A-kassen skal også informere om, at CV’et vil indgå som et element i en rådighedsvurdering af medlemmet.</p>\r\n<p class=\"TekstGenerel\">Har et medlem tidligere fået godkendt et CV, skal medlemmet derfor også informeres om, at det kan få konsekvenser for retten til dagpenge, hvis medlemmet i forbindelse med en gentilmelding gør det godkendte CV ikke-tilgængeligt.</p>\r\n<p class=\"TekstGenerel\">A-kassen skal endelig informere om, at et medlem kan få bistand af jobcenteret og a-kassen til at lægge sit CV ind i Jobnet.«</p>\r\n<p class=\"AendringMedNummer\">\r\n   <span class=\"AendringNr\">6.</span> Teksten under overskriften <span class=\"Italic\">»Til § 2, stk. 1, nr. 3 og 4«</span> affattes således:</p>\r\n<p class=\"Stk2\"> »A-kassen skal informere om et medlems pligt til aktivt at søge rimeligt arbejde fra 1. ledige dag. A-kassen skal også informere om, at et medlem har pligt til at kunne overtage rimeligt arbejde, som medlemmet er henvist til, med dags varsel fra 1. ledighedsdag. Medlemmet skal have information om, hvordan rimeligt arbejde defineres, jf. bekendtgørelse om rådighed.</p>\r\n<p class=\"TekstGenerel\">A-kassen skal også informere om, at et medlem aktivt skal søge arbejde, og at medlemmet har pligt til at tage imod henvist arbejde, når medlemmet deltager i tilbud, medmindre jobcenteret har fritaget medlemmet for de pligter.</p>\r\n<p class=\"TekstGenerel\">A-kassen skal desuden informere om, at et medlem har pligt til at søge job, der er slået op i Jobnet, efter krav fra jobcenteret eller a-kassen.</p>\r\n<p class=\"TekstGenerel\">A-kassen skal endelig informere om, at mellem- eller højtuddannede medlemmer kan have en særlig udvidet geografisk rådighedsforpligtelse.«</p>\r\n<p class=\"AendringMedNummer\">\r\n   <span class=\"AendringNr\">7.</span> I teksten under overskriften <span class=\"Italic\">»Til § 2, stk. 1, nr. 5«</span> udgår »staten i« 3 steder. </p>\r\n<p class=\"AendringMedNummer\">\r\n   <span class=\"AendringNr\">8.</span> Teksten under overskriften <span class=\"Italic\">»Til § 2, stk. 2«</span> affattes således: </p>\r\n<p class=\"Stk2\"> »A-kassen skal informere om, at medlemmet har pligt til at gå på Jobnet mindst hver 7. dag for bl.a. at se nye ledige job, og for at bekræfte, at pågældende fortsat er arbejdssøgende.</p>\r\n<p class=\"TekstGenerel\">A-kassen skal også informere om, at medlemmet første og anden gang, medlemmet ikke bekræfter arbejdssøgningen rettidigt, vil få en påmindelse om hurtigst muligt og senest inden 7 dage at bekræfte arbejdssøgningen, og at medlemmet bliver afmeldt efter udløbet af fristen, hvis medlemmet ikke overholder denne pligt. Der skal også informeres om, at et medlem uden yderligere påmindelse automatisk afmeldes i jobcenteret 3. gang. A-kassen skal også vejlede om, at der ikke er adgang til dagpenge, før vedkommende igen tilmelder sig i jobcenteret.«</p>\r\n<p class=\"AendringMedNummer\">\r\n   <span class=\"AendringNr\">9.</span> Teksten under overskriften <span class=\"Italic\">»Til § 2, stk. 3«</span> affattes således: </p>\r\n<p class=\"Stk2\"> »A-kassen skal blandt andet informere medlemmet om:</p>\r\n<p class=\"Liste1\">\r\n   <span class=\"Liste1Nr\">1)</span> Kontaktforløbet med jobcenteret, kontakten med a-kassen og anden aktør og hvad det som minimum indebærer.</p>\r\n<p class=\"Liste1\">\r\n   <span class=\"Liste1Nr\">2)</span> Henvisningen til job, herunder jobsamtaler, som et vigtigt redskab i hele kontaktforløbet.</p>\r\n<p class=\"Liste1\">\r\n   <span class=\"Liste1Nr\">3)</span> Hvad en jobplan er, hvem der udarbejder den og hvordan.</p>\r\n<p class=\"Liste1\">\r\n   <span class=\"Liste1Nr\">4)</span> De tilbud om aktivering, der kan gives, og minimumskravene for aktivering.</p>\r\n<p class=\"Liste1\">\r\n   <span class=\"Liste1Nr\">5)</span> Mulighederne for 6 ugers selvvalgt uddannelse, jf. kapitel 8 a i lov om en aktiv beskæftigelsesindsats samt mulighederne for under ledighed i øvrigt at deltage i uddannelse.«</p>\r\n<p class=\"AendringMedNummer\">\r\n   <span class=\"AendringNr\">10.</span> I teksten under overskriften <span class=\"Italic\">»Til § 3«</span> udgår »pr. 1. januar 2008« og »staten i«. </p>\r\n<p class=\"AendringMedNummer\">\r\n   <span class=\"AendringNr\">11.</span> Overskriften <span class=\"Italic\">»Til § 5«</span> og teksten under overskriften udgår. </p>\r\n<p class=\"AendringMedNummer\">\r\n   <span class=\"AendringNr\">12.</span> Teksten under overskriften <span class=\"Italic\">»Til § 7«</span> affattes således: </p>\r\n<p class=\"Stk2\"> »Pligten til at bistå egne medlemmer med digital tilmelding og afmelding samt med at lægge et medlems CV ind i Jobnet fremgår af kapitel 6 i lov om en aktiv beskæftigelsesindsats.</p>\r\n<p class=\"TekstGenerel\">A-kassen afgør selv, hvordan den vil yde bistand til det enkelte medlem. Hvis et medlem har behov for særlig bistand eller anmoder herom, skal a-kassen yde denne særlige bistand.</p>\r\n<p class=\"TekstGenerel\">Hvis et medlem tilmelder sig jobcenteret i a-kassen, har a-kassen pligt til at informere om, at medlemmet skal lægge sit CV ind i Jobnet hurtigst muligt og senest 3 uger efter tilmelding i jobcenteret. A-kassen har også pligt til at informere om, at jobcenteret og a-kassen yder den fornødne hjælp til, at medlemmet kan bruge de digitale selvbetjeningsværktøjer og lægge sit CV ind i Jobnet.«</p>\r\n<p class=\"AendringMedNummer\">\r\n   <span class=\"AendringNr\">13.</span> Teksten under overskriften <span class=\"Italic\">»Til § 8«</span> affattes således: </p>\r\n<p class=\"Stk2\"> »A-kassen har den første kontakt med alle ledige medlemmer, der er tilmeldt i jobcenteret. A-kassen skal derfor, når et medlem bliver ledigt, holde en CV-samtale med medlemmet inden 3 uger efter tilmeldingen.</p>\r\n<p class=\"TekstGenerel\">A-kassen skal under denne samtale bl.a. vejlede om, at medlemmet har pligt til hurtigst muligt og senest inden 3 uger at oprette et fyldestgørende og korrekt CV om tidligere beskæftigelse, uddannelse, kvalifikationer og øvrige forhold, der har betydning for at styrke den enkeltes jobmuligheder.</p>\r\n<p class=\"TekstGenerel\">A-kassen skal også vejlede om, at medlemmet skal angive mindst et beskæftigelsesmål inden for områder, hvor der er behov for arbejdskraft.</p>\r\n<p class=\"TekstGenerel\">Under samtalen skal det aftales, hvordan den lediges jobsøgning kan understøttes. Medlemmet skal vejledes om pligten til at se på nye job og svare på henvendelser fra arbejdsgivere i Jobnet.</p>\r\n<p class=\"TekstGenerel\">Samtalen skal også bruges til at afklare den lediges kompetencer og fremtidige jobmuligheder, herunder afklare eventuelle behov for karriereskift og bredere jobsøgning.</p>\r\n<p class=\"TekstGenerel\">Medlemmet skal også informeres om, at CV`et løbende skal ajourføres med oplysninger, der er relevante til brug for jobcenterets henvisning til job, og at oplysningerne skal gøres tilgængelige for a-kassen og jobcenteret.«</p>\r\n<p class=\"AendringMedNummer\">\r\n   <span class=\"AendringNr\">14.</span> I teksten under overskriften <span class=\"Italic\">»Til § 9, stk. 3«</span> ændres »formidlet« til »henvist« og »formidlingsforløb« til »henvisningsforløb«. </p>\r\n<p class=\"AendringMedNummer\">\r\n   <span class=\"AendringNr\">15.</span> Teksten under overskriften <span class=\"Italic\">»Til § 9, stk. 4«</span> affattes således:</p>\r\n<p class=\"Stk2\"> »A-kassen skal vejlede om, at medlemmet skal være til rådighed for arbejdsmarkedet, når medlemmet har fået et tilbud på under 4 uger eller en jobplan, medmindre jobcenteret har fraveget pligten til arbejdssøgning og pligten til at tage imod henvist arbejde.</p>\r\n<p class=\"TekstGenerel\">Der skal samtidig vejledes om, at reglerne om sanktion ved afslag på og ophør i tilbud fortsat gælder, selv om der ikke er udarbejdet en jobplan.«</p>\r\n<p class=\"AendringMedNummer\">\r\n   <span class=\"AendringNr\">16.</span> I teksten under overskriften <span class=\"Italic\">»Konkret vejledningspligt«</span> udgår 2. afsnit. </p>\r\n<p class=\"AendringMedNummer\">\r\n   <span class=\"AendringNr\">17.</span> Teksten under overskriften <span class=\"Italic\">»Til § 12«</span> affattes således: </p>\r\n<p class=\"Stk2\"> »A-kassen skal vejlede om, at medlemmet efter sammenlagt 13 ugers ledighed har ret og pligt til tilbud efter lov om en aktiv beskæftigelsesindsats.</p>\r\n<p class=\"TekstGenerel\">A-kassen skal vejlede om, at målet for jobcenterets indsats er, at unge uden uddannelse skal tage uddannelse på ordinære vilkår, og at unge, der ikke har forudsætninger for at gennemføre en uddannelse, skal have en indsats, der så vidt muligt leder dem på vejen mod en uddannelse.</p>\r\n<p class=\"TekstGenerel\">I den forbindelse skal der vejledes om dagpengeret og sanktioner, hvis medlemmet, der har fået et pålæg om uddannelse, ikke medvirker, følger op på, udebliver, afslår eller ophører i uddannelsen uden en gyldig grund.«</p>\r\n<p class=\"AendringMedNummer\">\r\n   <span class=\"AendringNr\">18.</span> I teksten under overskriften <span class=\"Italic\">»Til § 27, stk. 2«</span> erstattes »Arbejdsmarkedets Ankenævn« af »Ankestyrelsens Beskæftigelsesudvalg«. </p>\r\n<p class=\"AendringMedNummer\">\r\n   <span class=\"AendringNr\">19.</span> Teksten under overskriften <span class=\"Italic\">»Til § 28, stk. 1«</span> affattes således: </p>\r\n<p class=\"Stk2\"> »Når a-kassen træffer en afgørelse om, at et medlem ikke har ret til ydelser, fx på grund af en pålagt sanktion, skal a-kassen vejlede medlemmet om, at det er en betingelse for ret til efterbetaling, hvis a-kassens afgørelse bliver ændret af direktoratet eller Ankestyrelsens Beskæftigelsesudvalg, at medlemmet har betalt medlemsbidrag og været tilmeldt i jobcenteret (eventuelt tilmeldt uden ydelse) og til rådighed for arbejdsmarkedet i den periode efterbetalingen vedrører.«</p>\r\n<p class=\"AendringMedNummer\">\r\n   <span class=\"AendringNr\">20.</span> I teksten under overskriften <span class=\"Italic\">»Til § 30«</span> udgår »staten i«. </p>\r\n<p class=\"AendringMedNummer\">\r\n   <span class=\"AendringNr\">21.</span> Vejledningen under <span class=\"Italic\">»Til § 31«</span> affattes således: </p>\r\n<p class=\"Stk2\"> »A-kassen skal notere, hvad et medlem er informeret og vejledt om under møder og samtaler i a-kassen.</p>\r\n<p class=\"TekstGenerel\">Det skal bl.a. noteres, hvordan vejledningen forud for vejledningssamtalen er gennemført, og a-kassen har også pligt til at notere indholdet af vejledningen, jf. § 4 a, nr. 3, i bekendtgørelsen.</p>\r\n<p class=\"TekstGenerel\">For så vidt angår vejledningssamtalen, jf. § 9, stk. 1 og 2, skal a-kassen notere alle oplysninger, der kan have betydning for vejledningen af den ledige, herunder de oplysninger, som den ledige selv giver. A-kassen skal notere, hvad den ledige er blevet informeret og vejledt om, herunder om planen for jobsøgning.</p>\r\n<p class=\"TekstGenerel\">A-kassen skal desuden notere de oplysninger, som et medlem i øvrigt har givet under møder og samtaler i a-kassen om</p>\r\n<p class=\"Liste1\">\r\n   <span class=\"Liste1Nr\">1)</span> arbejdssøgning,</p>\r\n<p class=\"Liste1\">\r\n   <span class=\"Liste1Nr\">2)</span> deltagelse i kontaktforløb, herunder deltagelse i jobsøgningskurser og andre kurser, og</p>\r\n<p class=\"Liste1\">\r\n   <span class=\"Liste1Nr\">3)</span> ønsker for fremtidig beskæftigelse, kurser eller uddannelse.</p>\r\n<p class=\"TekstGenerel\">Har et medlem deltaget i et kursus, skal a-kassen notere, hvilket kursus medlemmet har gennemført og hvornår, medmindre kurset er blevet lagt ind i medlemmets CV i forbindelse med en ajourføring af medlemmets kvalifikationer.</p>\r\n<p class=\"TekstGenerel\">Hvis et medlem giver oplysninger i a-kassen, som kan give anledning til tvivl om medlemmets ret til ydelser eller øvrige rettigheder indenfor a-kassens sagsområder, skal a-kassen notere disse. Der skal herefter ske en opfølgning bl.a. i form af vejledning til medlemmet, hvis medlemmet har særligt behov herfor.</p>\r\n<p class=\"TekstGenerel\">Ved møder eller samtaler om et medlems rådighed for arbejdsmarkedet, skal a-kassen notere det ned, der fremgår af bekendtgørelse om rådighed med tilhørende vejledning.</p>\r\n<p class=\"TekstGenerel\">A-kassen skal endelig notere, om et medlem har fulgt en jobplan.«</p>\r\n<p class=\"AendringMedNummer\">\r\n   <span class=\"AendringNr\">22.</span> I teksten under overskriften <span class=\"Italic\">»Til § 32«</span> udgår »staten i«. </p><div class=\"Givet\" id=\"Givet\"><p class=\"Givet\" align=\"center\">Arbejdsdirektoratet, den 6. juli 2009</p><p class=\"Sign1\" align=\"center\">Karen Ryder</p><p class=\"Sign2\" align=\"right\">/ Kristine Gude</p></div>",
    "isHistorical": true,
    "editorialNotes": [
        "www.adir.dk"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/07/2009"
        },
        {
            "displayName": "Accession",
            "displayValue": "C20090005509"
        },
        {
            "displayName": "Entydig dokumentidentifikation",
            "displayValue": "BE003459"
        },
        {
            "displayName": "Dato for førstegangsindlæggelse",
            "displayValue": "08/07/2009"
        },
        {
            "displayName": "Dato for indlæggelse",
            "displayValue": "14/04/2012"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "55"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "06/07/2009"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Arbejdsdirektoratet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsdirektoratet, j.nr. 06-22-0026"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}