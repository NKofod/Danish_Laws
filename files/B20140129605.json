{
    "id": 166461,
    "title": "Bekendtgørelse om foranstaltninger til opretholdelsen af elforsyningssikkerheden",
    "documentTypeId": "60",
    "isSagsforlobPeriodValid": true,
    "shortName": "BEK nr 1296 af 10/12/2014",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om foranstaltninger til opretholdelsen af elforsyningssikkerheden</p>\r\n<p class=\"Indledning2\">I medfør af § 27 d, stk. 2, i lov om elforsyning, jf. lovbekendtgørelse nr. 1329 af 25. november 2013, fastsættes efter bemyndigelse i henhold til § 4, stk. 1, i bekendtgørelse nr. 436 af 11. maj 2012 om Energistyrelsens opgaver og beføjelser:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen omfatter de foranstaltninger, som Energinet.dk efter tilladelse fra Energistyrelsen kan iværksætte efter § 27 d, stk. 2 og 3, i lov om elforsyning.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Foranstaltninger og tilladelse</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Energinet.dk kan efter tilladelse fra Energistyrelsen iværksætte nødvendige foranstaltninger, herunder indkøb af strategiske reserver, hvis disse foranstaltninger anses for nødvendige for at opretholde en tilstrækkelig elforsyningssikkerhed.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Ved strategiske reserver forstås i denne bekendtgørelse følgende:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num1\">1)</span> Elproduktionskapacitet, som Energinet.dk kan byde ind i elmarkederne, i situationer hvor der ikke kan opnås balance mellem den mængde elektricitet, der er budt ind i markedet, og den mængde der efterspørges.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num2\">2)</span> Aftaler om reduktion eller afskæring af brugeres elforbrug, som i de i nr. 1 nævnte situationer kan aktiveres.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Ansøgningens form og indhold</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Energinet.dk’s ansøgning efter § 2, stk. 1, skal være skriftlig og ledsaget af en række oplysninger, jf. stk. 2.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> De i stk. 1 nævnte oplysninger skal som minimum indeholde følgende:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num1\">1)</span> En opgørelse over elforsyningssikkerheden på kort og på længere sigt.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num2\">2)</span> Oplysninger der dokumenterer, at de ansøgte foranstaltninger er nødvendige til opretholdelsen af en tilstrækkelig elforsyningssikkerhed. Alternative løsninger skal inddrages og belyses.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num3\">3)</span> Oplysninger om hvorfor elforsyningssikkerheden ikke er tilstrækkeligt sikret med allerede eller planlagt indkøbt reservekapacitet.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num4\">4)</span> Oplysninger om hvorfor de ansøgte foranstaltninger prioriteres frem for andre foranstaltninger.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num5\">5)</span> Oplysninger om hvordan, hvor ofte og hvor længe de ansøgte foranstaltninger forventes at ville blive taget i anvendelse.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num6\">6)</span> Oplysninger om hvordan og i hvilket omfang det sikres, at de ansøgte foranstaltninger vil fungere optimalt med elmarkedet, herunder påvirke markedet mindst muligt.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num7\">7)</span> En opgørelse over de omkostninger der forventes at være forbundet med de ansøgte foranstaltninger. En sådan opgørelse vil være fortrolig af hensyn til en fremtidig udbudsproces.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num8\">8)</span> Øvrige samfundsmæssige og konkurrencemæssige virkninger af de ansøgte foranstaltninger.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Energistyrelsen kan anmode Energinet.dk om yderligere oplysninger end de i stk. 2 nævnte. Energistyrelsen kan endvidere stille krav til den måde, hvorved elforsyningssikkerheden efter stk. 2, nr. 1, opgøres på.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Ansøgningen skal være Energistyrelsen i hænde senest 6 måneder før, at de ansøgte foranstaltninger skal kunne iværksættes af Energinet.dk.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Energistyrelsens tilladelse</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Iværksættelsen af foranstaltninger efter § 2, stk. 1, kan kun ske efter tilladelse fra Energistyrelsen.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Energistyrelsen kan stille vilkår i en tilladelse efter stk. 1. Sådanne vilkår kan omfatte krav om:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num1\">1)</span> at iværksættelsen af foranstaltninger skal ske efter udbud eller anden gennemsigtig og ikkediskriminerende procedure,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num2\">2)</span> at de ansøgte foranstaltninger skal have en tidsbegrænset varighed,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num3\">3)</span> at de ansøgte foranstaltninger i videst muligt omfang skal være teknologineutrale og ikke styrker en aktørs dominerende stilling på markedet således, at den negative påvirkning af konkurrencen begrænses mest muligt,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num4\">4)</span> at foranstaltninger holdes inden for den anslåede udgiftsramme, jf. § 3, stk. 2, nr. 7,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num5\">5)</span> at foranstaltninger, der skal notificeres eller statsstøttegodkendes af EU-Kommissionen, ikke iværksættes, før EU-Kommissionens accept eller godkendelse foreligger,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num6\">6)</span> at Energinet.dk årligt skal orientere Energistyrelsen om iværksatte foranstaltninger, der er givet tilladelse til efter denne bekendtgørelse, og forhold angående disse, og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num7\">7)</span> at Energinet.dk årligt skal orientere Energistyrelsen om de udgifter, som iværksættelsen af foranstaltninger efter denne bekendtgørelse har udgjort.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Ikrafttræden</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Bekendtgørelsen træder i kraft den 12. december 2014.</p><div class=\"Givet\" id=\"Givet\"><p class=\"Givet\" align=\"center\">Energistyrelsen, den 10. december 2014</p><p class=\"Sign1\" align=\"center\">Kristoffer Böttzauw</p><p class=\"Sign2\" align=\"right\">/ Lars Nielsen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": true,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/12/2014"
        },
        {
            "displayName": "Accession",
            "displayValue": "B20140129605"
        },
        {
            "displayName": "Entydig dokumentidentifikation",
            "displayValue": "BU000374"
        },
        {
            "displayName": "Dato for førstegangsindlæggelse",
            "displayValue": "11/12/2014"
        },
        {
            "displayName": "Dato for indlæggelse",
            "displayValue": "12/12/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1296"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "10/12/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima-, Energi- og Bygningsmin.,<br />Energistyrelsen. j.nr. 2008/2015-0027"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}