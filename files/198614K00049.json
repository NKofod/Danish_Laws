{
    "id": 107938,
    "title": "1986 BTL 49   BETÆNKNING OVER FORSLAG TIL LOV OM ÆNDRING AF LOV OM ARBEJDSFORMIDLING OG   ARBEJDSLØSHEDSFORSIKRING M.V. (BIDRAGSFORHØJELSE M.V.)    NR L 49 1986-87, 1. SAMLING BLAD NR 276 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 49",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 49 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om arbejdsformidling og  \r\n\r\n arbejdsløshedsforsikring m.v. (Bidragsforhøjelse m.v.) <BR>  \r\n\r\n Nr L 49 1986-87, 1. samling Blad nr 276 </P>  \r\n\r\n<P></P>  \r\n\r\n<P>Afgivet af arbejdsmarkedsudvalet </P>  \r\n\r\n<P></P>  \r\n\r\n<P>Afgivet: 19861127 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Skriftlige henvendelser er modtaget fra: </P>  \r\n\r\n<P>Dansk Arbejdsgiverforening, </P>  \r\n\r\n<P>Hotel- og Restaurationspersonalets Forbund og Statsanerkendte </P>  \r\n\r\n<P>Arbejdsløshedskasse i Danmark, </P>  \r\n\r\n<P>FTF, Funktionærernes og Tjenestemændenes Fællesråd, og </P>  \r\n\r\n<P>Sammenslutningen af Landbrugets Arbejdsgiverforeninger. </P>  \r\n\r\n<P>Herefter indstiller et FLERTAL (Det Konservative Folkepartis, </P>  \r\n\r\n<P>Venstres, Det Radikale Venstres, Centrum-Demokraternes og </P>  \r\n\r\n<P>Kristeligt Folkepartis medlemmer af udvalget) lovforslaget til </P>  \r\n\r\n<P>VEDTAGELSE med de af arbejdsministeren stillede og af flertallet </P>  \r\n\r\n<P>tiltrådte ændringsforslag. </P>  \r\n\r\n<P>Flertallet skal anføre, at det princip, som anvendes ved </P>  \r\n\r\n<P>finansieringen af udgifterne til den foreslåede ophævelse af </P>  \r\n\r\n<P>efterlønsordningens 70 pct.-sats er det samme, som blev anvendt i </P>  \r\n\r\n<P>1982, da 60 pct.-satsen blev ophævet. </P>  \r\n\r\n<P>Flertallet forudsætter, at den foreslåede forhøjelse af </P>  \r\n\r\n<P>medlemsbidraget med 0,5 gange dagpengenes størrelse alene dækker </P>  \r\n\r\n<P>den forventede merudgift ved fjernelse af 70 pct.-satsen på 280 </P>  \r\n\r\n<P>mill. kr. som skønnet af arbejdsministeren. </P>  \r\n\r\n<P>Et MINDRETAL (Socialdemokratiets medlemmer af udvalget) finder det </P>  \r\n\r\n<P>betænkeligt, at ministeren gentagne gange omgår lovens </P>  \r\n\r\n<P>bestemmelser, idet Landsarbejdsnævnet ikke får mulighed for at </P>  \r\n\r\n<P>udtale sig om forslag til love om ændringer af lov om </P>  \r\n\r\n<P>arbejdsformidling og arbejdsløshedsforsikring m.v. </P>  \r\n\r\n<P>Det har i dette tilfælde betydet, at det ikke har været muligt for </P>  \r\n\r\n<P>udvalget at kontrollere rigtigheden af de forhøjelser, ministeren </P>  \r\n\r\n<P>foreslår både i selve lovforslaget og i det af ministeren stillede </P>  \r\n\r\n<P>ændringsforslag. </P>  \r\n\r\n<P>Mindretallet er af den opfattelse, at lovforslaget er udtryk for, at </P>  \r\n\r\n<P>regeringen ikke tror på sin egen lov om delpension, idet man måtte </P>  \r\n\r\n<P>forvente, at en række mennesker ville overgå til denne pension i </P>  \r\n\r\n<P>stedet for efterløn. </P>  \r\n\r\n<P>Mindretallet er ikke i tvivl om, at arbejdsministeren bruger denne </P>  \r\n\r\n<P>lejlighed til at pålægge medlemmerne af A-kasserne en ekstra skat, </P>  \r\n\r\n<P>idet der ikke er nogen saglig begrundelse for de af ministeren </P>  \r\n\r\n<P>foreslåede forhøjelser af medlemsbidraget. </P>  \r\n\r\n<P>Ministeren siger endvidere i bemærkningerne til ændringsforslaget, at </P>  \r\n\r\n<P>fjernelse af 70 pct.-satsen vil betyde en merudgift for staten på </P>  \r\n\r\n<P>280 mill. kr. Efter oplysninger fra A-kassernes Samvirke vil den </P>  \r\n\r\n<P>foreslåede forhøjelse give staten en merindtægt på ca. 344 mill. </P>  \r\n\r\n<P>kr. Det har ikke under udvalgsarbejdet været muligt at få </P>  \r\n\r\n<P>regneeksempler frem, som kan dokumentere regeringens foreslåede </P>  \r\n\r\n<P>forhøjelser, men mindretallet har til et eventuelt udvalgsarbejde </P>  \r\n\r\n<P>mellem 2. og 3. behandling søgt dette afklaret ved at stille </P>  \r\n\r\n<P>yderligere spørgsmål. </P>  \r\n\r\n<P>Det har under udvalgsarbejdet heller ikke været muligt at få </P>  \r\n\r\n<P>dokumentation for, at en fjernelse af 70 pct.-satsen skulle </P>  \r\n\r\n<P>medføre de omkostninger, som arbejdsministeren beskriver i </P>  \r\n\r\n<P>bemærkningerne til ændringsforslagene, idet efterlønsudgifterne </P>  \r\n\r\n<P>fra ordningens start skulle dækkes efter et nettoudgiftsprincip, </P>  \r\n\r\n<P>som betød, at arbejdsgiverne og medlemmer af A-kasserne skulle </P>  \r\n\r\n<P>betale statens merudgifter med henholdsvis 2/3 og 1/3. </P>  \r\n\r\n<P>Det er forslagsstillernes opfattelse, at der ingen merudgifter vil </P>  \r\n\r\n<P>være for staten - snarere tværtimod - idet 70 pct.-satsen på </P>  \r\n\r\n<P>baggrund af regeringens og Det Radikale Venstres manglende vilje </P>  \r\n\r\n<P>til at regulere dagpengesatserne har medført, at </P>  \r\n\r\n<P>efterlønsmodtagere i hobetal har søgt og fået bevilget social </P>  \r\n\r\n<P>pension på baggrund af deres håbløst lave dagpengesats. Dette er </P>  \r\n\r\n<P>baggrunden for, at der ved en udregning efter </P>  \r\n\r\n<P>nettobetalingsprincippet i efterlønsordningen hverken skal betales </P>  \r\n\r\n<P>for fjernelse af 70 pct.-satsen af arbejdsgivere eller medlemmer. </P>  \r\n\r\n<P>Mindretallet vil derfor stemme imod ministerens ændringsforslag nr. </P>  \r\n\r\n<P>3. </P>  \r\n\r\n<P>For god ordens skyld skal mindretallet oplyse, at det af Det Radikale </P>  \r\n\r\n<P>Venstre fremførte argument om, at det, flertallet nu gennemfører, </P>  \r\n\r\n<P>kun er en tro kopi af, hvad den socialdemokratiske regering </P>  \r\n\r\n<P>gennemførte, da man fjernede 60 pct.-satsen, er en sandhed med </P>  \r\n\r\n<P>modifikationer. Der havde på daværende tidspunkt ikke været </P>  \r\n\r\n<P>mulighed for at fjerne 60 pct.-satsen, hvis ikke Det Radikale </P>  \r\n\r\n<P>Venstre var blevet imødekommet i deres krav om, at det var </P>  \r\n\r\n<P>medlemmerne og kun medlemmerne, der skulle betale. </P>  \r\n\r\n<P>Mindretallet vil redegøre for sin stilling til lovforslaget ved 3. </P>  \r\n\r\n<P>behandling. </P>  \r\n\r\n<P>Et ANDET MINDRETAL (Socialistisk Folkepartis medlemmer af udvalget) </P>  \r\n\r\n<P>støtter naturligvis efterlønsordningen. Den mulighed, at 60-årige </P>  \r\n\r\n<P>kan trække sig tilbage fra arbejdsmarkedet og derved få en </P>  \r\n\r\n<P>overgangsperiode inden pensionisttilværelsen, samtidig med at der </P>  \r\n\r\n<P>gøres plads for yngre medarbejdere, er en fornuftig ordning - ikke </P>  \r\n\r\n<P>mindst i en arbejdsløshedstid. </P>  \r\n\r\n<P>Efter mindretallets mening bør ældre kunne trække sig tilbage </P>  \r\n\r\n<P>allerede fra 55 års alderen, og mindretallet stiller derfor </P>  \r\n\r\n<P>ændringsforslag herom. Mindretallet har også hidtil støttet </P>  \r\n\r\n<P>tankegangen om, at arbejdsgivere og lønmodtagere dækker </P>  \r\n\r\n<P>nettoudgifterne til efterlønsordningen med henholdsvis 2/3 og 1/3. </P>  \r\n\r\n<P>Da det beløb, lønmodtagere indbetaler, er steget utrolig meget de </P>  \r\n\r\n<P>senere år som følge af regeringens og dens støtteparti, Det </P>  \r\n\r\n<P>Radikale Venstres, ønske om større selvfinansieringsgrad for </P>  \r\n\r\n<P>arbejdsløshedsforsikringen - hvilket mindretallet er uenig i skal </P>  \r\n\r\n<P>ske - er der efter mindretallets mening ingen grund til at hæve </P>  \r\n\r\n<P>beløbet yderligere. </P>  \r\n\r\n<P>Skulle ændringsforslaget om at nedsætte efterlønsalderen til 55 år </P>  \r\n\r\n<P>blive vedtaget, vil der blive stillet konsekvensændringsforslag </P>  \r\n\r\n<P>til 3. behandling. </P>  \r\n\r\n<P>Mindretallet indstiller lovforslaget til VEDTAGELSE med det af </P>  \r\n\r\n<P>mindretallet stillede ændringsforslag. </P>  \r\n\r\n<P>Et TREDJE MINDRETAL (Venstresocialisternes medlem af udvalget) </P>  \r\n\r\n<P>konstaterer, at regeringen og Det Radikale Venstre har et udtalt </P>  \r\n\r\n<P>ønske om en større medfinansiering af udgifterne til </P>  \r\n\r\n<P>arbejdsløshedsforsikringen. Dette princip har bevirket, at de </P>  \r\n\r\n<P>forsikredes andel af udgifterne til arbejdsløshedsdagpenge og </P>  \r\n\r\n<P>efterløn er steget fra 7,5 pct. i 1982 til ca. 17 pct. i dag. </P>  \r\n\r\n<P>Eller med andre ord - i 1982, da den borgerlige regering </P>  \r\n\r\n<P>tiltrådte, betaltes i medlemsbidrag 1.079 kr., medens </P>  \r\n\r\n<P>medlemsbidraget efter L 49 vil komme op på (8 x 342 =) 2.736 kr. I </P>  \r\n\r\n<P>samme periode er dagpengene blot blevet reguleret med 2 pct. </P>  \r\n\r\n<P>Mindretallet finder både princippet og stigningen totalt </P>  \r\n\r\n<P>uacceptabel og kan ikke medvirke til yderligere stigninger. </P>  \r\n\r\n<P>Mindretallet ønsker selvfølgelig 70 pct.-satsen i efterlønsordningen </P>  \r\n\r\n<P>fjernet, men mener ikke, at dette ønske nødvendiggør den af </P>  \r\n\r\n<P>regeringen foreslåede stigning i medlemsbidraget. </P>  \r\n\r\n<P>Arbejdsministeren har ikke ønsket at svare på, hvor mange </P>  \r\n\r\n<P>efterlønsmodtagere den allerede foretagne stigning i perioden </P>  \r\n\r\n<P>1982-1986 har kunnet bære, da stigningen har været begrundet i, at </P>  \r\n\r\n<P>de forsikrede og arbejdsgiverne skulle betale en større del af </P>  \r\n\r\n<P>udgifterne til arbejdsløshedsforsikringen. Da mindretallet ikke </P>  \r\n\r\n<P>kan acceptere dette synspunkt, stemmer det imod det af </P>  \r\n\r\n<P>arbejdsministerens ændringsforslag, der forhøjer medlemsbidraget </P>  \r\n\r\n<P>på grund af fjernelse af 70 pct.-satsen med begrundelse i den </P>  \r\n\r\n<P>forventede merudgift, som end ikke er dokumenteret. Mindretallet </P>  \r\n\r\n<P>kan i øvrigt støtte Socialistisk Folkepartis ændringsforslag om </P>  \r\n\r\n<P>nedsættelse af efterlønsalderen ud fra den barske virkelighed, at </P>  \r\n\r\n<P>mange ældre er så nedslidte af hårdt eller trivielt arbejde, at de </P>  \r\n\r\n<P>måtte ønske at forlade arbejdsmarkedet i en alder af 55 år. </P>  \r\n\r\n<P>Mindretallet vil i øvrigt redegøre for sin stilling til </P>  \r\n\r\n<P>lovforslaget ved 3. behandling. </P>  \r\n\r\n<P>ÆNDRINGSFORSLAG </P>  \r\n\r\n<P>Til § 1 </P>  \r\n\r\n<P>Af </P>  \r\n\r\n<P>et MINDRETAL (SF): </P>  \r\n\r\n<P>1) Efter nr. 2 indsættes som nyt nummer: </P>  \r\n\r\n<P>&#187;01. I § 75 B, STK. 1, NR. 1, ændres &#187;60 år&#171; til: &#187;55  \r\n\r\n år&#171;.' </P>  \r\n\r\n<P>Af </P>  \r\n\r\n<P>ARBEJDSMINISTEREN tiltrådt af et FLERTAL (KF, V, RV, CD og KRF): </P>  \r\n\r\n<P>2) Efternr. 3 indsættes som nye numre: </P>  \r\n\r\n<P>&#187;02. § 75 D, STK. 3 og 4, affattes således: </P>  \r\n\r\n<P>&#187;Stk. 3. Fra det tidspunkt, da medlemmets dagpenge vil være ophørt  \r\n\r\n</P>  \r\n\r\n<P>efter § 55, stk. 1, kan efterlønnen dog højst udgøre 80 pct. af </P>  \r\n\r\n<P>højeste dagpenge efter § 47. Perioder med delpension efter lov om </P>  \r\n\r\n<P>delpension ligestilles med perioder med efterløn. Arbejde i </P>  \r\n\r\n<P>perioder med delpension forlænger ikke den i 1. pkt. nævnte </P>  \r\n\r\n<P>periode. </P>  \r\n\r\n<P>Stk. 4. Efterløn, der fra overgangen til den i stk. 3 nævnte periode </P>  \r\n\r\n<P>ydes med 80 pct. af højeste dagpenge, reguleres efter § 47.&#171;&#187;  \r\n\r\n</P>  \r\n\r\n<P>&#187;03. § 75 E, STK. 2 og 3, affattes således: </P>  \r\n\r\n<P>&#187;Stk. 2. Fra det tidspunkt, da medlemmets dagpengeret vil være ophørt  \r\n\r\n</P>  \r\n\r\n<P>efter § 72, stk. 1, kan efterlønnen dog højst udgøre 80 pct. af </P>  \r\n\r\n<P>højeste dagpenge efter § 70. Perioder med delpension efter lov om </P>  \r\n\r\n<P>delpension ligestilles med perioder med efterløn. Arbejde i </P>  \r\n\r\n<P>perioder med delpension forlænger ikke den i 1. pkt. nævnte </P>  \r\n\r\n<P>periode. </P>  \r\n\r\n<P>Stk. 3. Efterløn, der fra overgangen til den i stk. 2 nævnte periode </P>  \r\n\r\n<P>ydes med 80 pct. af højeste dagpenge, reguleres efter § 70.&#171;&#187;  \r\n\r\n</P>  \r\n\r\n<P>3) I den under NR. 4 foreslåede ændring af lovens § 76, STK. 1, 1. </P>  \r\n\r\n<P>PKT., ændres &#187;7,50 gange&#171; til: &#187;8 gange&#171;. </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Ændringsforslaget indebærer, at medlemmerne opnår ret til efterløn, </P>  \r\n\r\n<P>når de fylder 55 år. </P>  \r\n\r\n<P>Til nr. 2 og 3 </P>  \r\n\r\n<P>Ved 1. behandlingen af lovforslaget i Folketinget blev det fra flere </P>  \r\n\r\n<P>sider tilkendegivet, at efterlønnens laveste sats burde hæves fra </P>  \r\n\r\n<P>70 pct. til 80 pct. af højeste dagpengebeløb. Regeringen er enig </P>  \r\n\r\n<P>i, at 70 pct.-satsen bør fjernes under forudsætning af, at </P>  \r\n\r\n<P>merudgifterne dækkes ved en forhøjelse af medlemsbidraget. </P>  \r\n\r\n<P>På denne baggrund foreslås det i nr. 2 at fjerne 70 pct.-satsen. </P>  \r\n\r\n<P>Ændringen forventes at medføre en merudgift på ca. 280 mill. kr. </P>  \r\n\r\n<P>årligt baseret på et forventet antal efterlønsmodtagere, der </P>  \r\n\r\n<P>skulle have været på laveste trin, på ca. 25.000. </P>  \r\n\r\n<P>Ved forhøjelse af laveste sats på 60 pct. til 70 pct. i foråret 1982 </P>  \r\n\r\n<P>skete der en forhøjelse af medlemsbidraget til </P>  \r\n\r\n<P>arbejdsløshedsforsikringen til dækning af udgifterne. Til dækning </P>  \r\n\r\n<P>af udgifterne ved fjernelse af 70 pct.-satsen foreslås i nr. 3 </P>  \r\n\r\n<P>tilsvarende en forhøjelse af medlemsbidraget med 0,5 gange </P>  \r\n\r\n<P>dagpengenes størrelse til 8 gange dagpengenes størrelse. </P>  \r\n\r\n<P>BO KRISTENSEN (KF) fmd. FLEMMING JENSEN (KF) HOUE (KF) JETTE </P>  \r\n\r\n<P>THOMSEN (KF) JENS PETER JENSEN (V) TøRNæS (V) BOLLMANN (CD) </P>  \r\n\r\n<P>KOFOD-SVENDSEN (KRF) JYTTE ANDERSEN (S) BAKHOLT (S) OLE VAGN </P>  \r\n\r\n<P>CHRISTENSEN (S) SøREN B. JøRGENSEN (S) nfmd. KAJ POULSEN (S) </P>  \r\n\r\n<P>LILLI GYLDENKILDE (SF) OLE HENRIKSEN (SF) ELISABETH BRUUN </P>  \r\n\r\n<P>OLESEN (VS) ESTRUP (RV) </P>  \r\n\r\n<P>Partiet FP havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00049"
        },
        {
            "displayName": "Entydig dokumentidentifikation",
            "displayValue": "CL005212"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "49"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}