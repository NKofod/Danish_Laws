{
    "id": 79386,
    "title": "Cirkulæreskrivelse om erstatningscertifikater (Til samtlige til eksport af fersk kød, fersk fjerkrækød og kødvarer autoriserede virksomheder samt dyrlægerne ved disse) ",
    "documentTypeId": "210",
    "isSagsforlobPeriodValid": false,
    "shortName": "CIS nr 13400 af 15/09/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om erstatningscertifikater  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige til eksport af fersk kød,  \r\n\r\n fersk fjerkrækød og kødvarer </P>  \r\n\r\n<P CLASS=TITEL-KOMMENTAR ALIGN=CENTER>autoriserede virksomheder samt  \r\n\r\n dyrlægerne ved disse) </P>  \r\n\r\n<BR>  \r\n\r\n<P> Erstatningscertifikater. </P>  \r\n\r\n<P>I henhold til § 10 i bekendtgørelse af 29. juni 1979 om udførsel af  \r\n\r\n kødprodukter, § 9 i bekendtgørelse af 20. december 1984 om udførsel af fersk  \r\n\r\n kød samt skrivelse fra Veterinærdirektoratet af 14. oktober 1964 til  \r\n\r\n fjerkræslagterierne og dyrlægerne ved disse må oprindelses- og  \r\n\r\n sundhedscertifikater ikke udstedes for varer, efter at disse er afsendt,  \r\n\r\n ligesom der heller ikke må foretages rettelser eller tilføjelser, medmindre  \r\n\r\n Veterinærdirektoratets tilladelse i hvert enkelt tilfælde er indhentet. </P>  \r\n\r\n<P>Der har været en betydelig stigning i antallet af sager om  \r\n\r\n erstatningscertifikater, specielt ved eksport til USA, hvorfor det  \r\n\r\n indskærpes, at der af virksomhederne og embedsdyrlægerne udvises den fornødne  \r\n\r\n omhu ved udfyldelsen af certifikater. </P>  \r\n\r\n<P> Årsager: </P>  \r\n\r\n<P>De hyppigste årsager til behovet for erstatningscertifikater er rettelser  \r\n\r\n i teksten (brug af korrekturlak og af slettebånd samt overstregninger) og  \r\n\r\n forkert eller manglende tillægsattestation, uoverensstemmelse mellem  \r\n\r\n oplysninger på varen og certifikatet, fejl i varebetegnelse, fejlagtig  \r\n\r\n angivelse af dyreart, af kartonantal og af shipping marks, bortkomst af  \r\n\r\n originalcertifikatet, ændring af modtager og/eller bestemmelsessted. </P>  \r\n\r\n<P> Procedure: </P>  \r\n\r\n<P>A: Er partiet ikke afsendt, og er certifikatet og samtlige duplikater  \r\n\r\n (incl. kopi til toldvæsenet) i embedsdyrlægens varetægt, kan certifikatsættet  \r\n\r\n makuleres og nyt certifikat kan umiddelbart udstedes, dateret som det  \r\n\r\n oprindelige. </P>  \r\n\r\n<P>B: Er partiet afsendt, skal der forinden udstedelse af nyt certifikat  \r\n\r\n indhentes tilladelse hertil hos vedkommende veterinærinspektør, jf. dog  \r\n\r\n afsnit USA, i henhold til nedenstående oversigt. Begrundet anmodning herom  \r\n\r\n indsendes af embedsdyrlægen eller af eksportøren i samråd med den udstedende  \r\n\r\n embedsdyrlæge. Såfremt eksportøren fremsender anmodningen, skal det heraf  \r\n\r\n fremgå, at det sker efter samråd med embedsdyrlægen. </P>  \r\n\r\n<P>Veterinærinspektøren for kødkontrollen i 2. distrikt, Kongensgade 18, 4100  \r\n\r\n Ringsted, tlf. 03 61 30 55, telefax nr. 03 61 90 48. </P>  \r\n\r\n<P>Veterinærinspektøren for kødkontrollen i 3. distrikt, Begoniavænget 5,  \r\n\r\n Bellinge, 5250 Odense SV., tlf. 09 96 18 48. </P>  \r\n\r\n<P>Veterinærinspektøren for kødkontrollen i 4. distrikt, H. Pontoppidansgade  \r\n\r\n 8, 8000 Århus C, tlf. 06 12 29 11, telefax nr. 06 12 07 76. </P>  \r\n\r\n<P>Veterinærinspektøren for kødkontrollen i 5. distrikt, Boulevarden 14, 9000  \r\n\r\n Ålborg, tlf. 08 12 38 00, telefax nr. 08 12 49 50. </P>  \r\n\r\n<P>Såfremt fyldestgørende oplysninger om partiet foreligger, og det ikke -  \r\n\r\n bortset fra transport - har befundet sig udenfor det  \r\n\r\n &#187;eksportautoriserede område&#171;, kan der forventes tilladelse til et  \r\n\r\n udstede erstatningscertifikat. </P>  \r\n\r\n<P>Har partiet befundet sig i udlandet i længere tid end transporten  \r\n\r\n betinger, kan der ikke forventes tilladelse til erstatningscertifikat,  \r\n\r\n medmindre der fremsendes erklæring fra en officiel myndighed i vedkommende  \r\n\r\n land om, at partiet har været oplagt under officielt tilsyn på en godkendt  \r\n\r\n virksomhed. Det vil også være en forudsætning for tilladelse til at udstede  \r\n\r\n erstatningscertifikat, at partiet fortsat er samlet, idet der ikke kan  \r\n\r\n meddeles tilladelse til at udstede erstatningscertifikat for delpartier. </P>  \r\n\r\n<P> USA: </P>  \r\n\r\n<P>For partier, der er tilbageholdt af importkontrollen i USA, skal ansøgning  \r\n\r\n om tilladelse til at udstede erstatningscertifikat indsendes til  \r\n\r\n Veterinærdirektoratet, København. </P>  \r\n\r\n<P>Der er med de amerikanske myndigheder aftalt følgende procedure:  \r\n\r\n Importkontrollen i USA kan straks frigive tilbageholdte varer, når  \r\n\r\n Veterinærdirektoratet over for importkontrollen i USA via Den danske  \r\n\r\n Ambassade i Washington har afgivet forsikring om, at der fremsendes  \r\n\r\n erstatningscertifikat med de af de amerikanske myndigheder krævede  \r\n\r\n oplysninger. </P>  \r\n\r\n<P>Embedsdyrlægen eller eksportøren i samråd med den udstedende embedsdyrlæge  \r\n\r\n skal derfor altid rette henvendelse med oplysninger i overensstemmelse med  \r\n\r\n bilag 1 til Veterinærdirektoratet i København, eventuelt på telefax 01 32 12  \r\n\r\n 18 eller telex 22473, og afvente oplysning om til hvilken adresse i USA,  \r\n\r\n erstatningscertifikatet skal fremsendes til. </P>  \r\n\r\n<P> Påtegning: </P>  \r\n\r\n<P>Ved udstedelse af erstatningscertifikatet skal dette dateres med datoen  \r\n\r\n for udstedelsen, og følgende erklæring skal anføres på certifikatet, om  \r\n\r\n muligt øverst på forsiden: </P>  \r\n\r\n<P>&#187;This certificate replaces and cancels previous certificate issued on  \r\n\r\n ....... (dato) and covering the same consignment&#171;. </P>  \r\n\r\n<P>eller </P>  \r\n\r\n<P>&#187;Diese Bescheinigung, die dieselbe Sendung deckt, ersetzt und macht  \r\n\r\n die fruher am ........ (dato) ausgefertigte Bescheinigung ungultig&#171;.  \r\n\r\n</P>  \r\n\r\n<P>eller </P>  \r\n\r\n<P>&#187;Ce certificat remplace et annulle le certificat precedent delivre le  \r\n\r\n ....... (dato) et couvrant la meme partie&#171;. </P>  \r\n\r\n<P>Er det oprindelige certifikat påført forseglingspåtegning, skal  \r\n\r\n erstatningscertifikatet ligeledes fremsendes til påtegning hos embedsdyrlæge  \r\n\r\n ved den virksomhed, hvor forseglingen har fundet sted. </P>  \r\n\r\n<P> Tilbagemelding: </P>  \r\n\r\n<P>Fotokopi af det oprindelige certifikat og af det nye certifikat fremsendes  \r\n\r\n til den myndighed, som har meddelt tilladelsen, med angivelse af årsag og  \r\n\r\n sagsbehandler (navn). </P>  \r\n\r\n<P>Det oprindelige certifikatsæt skal hjemkaldes og makuleres af  \r\n\r\n embedsdyrlægen. Embedsdyrlægen skal i overensstemmelse med gældende regler  \r\n\r\n opbevare eget duplikat af det oprindelige certifikat sammen med eget duplikat  \r\n\r\n af erstatningscertifikatet. </P>  \r\n\r\n<P> Tilbagekaldelse: </P>  \r\n\r\n<P>Veterinærdirektoratets cirkulæreskrivelse af 12. februar 1976 om  \r\n\r\n udstedelse af veterinærcertifikater tilbagekaldes. </P>  \r\n\r\n<P>P.V.V. </P>  \r\n\r\n<P>K. Hermansen </P>  \r\n\r\n<P>Bilag 1. </P>  \r\n\r\n<P>J.nr. K.K. 254-1988 </P>  \r\n\r\n<P> Følgende oplysninger skal fremsendes ved anmodning om tilladelse til </P>  \r\n\r\n<P> at udstede erstatningscertifikat til USA. </P>  \r\n\r\n<P>Ansøgende embedsdyrlæge/selskab: </P>  \r\n\r\n<P>Importør: </P>  \r\n\r\n<P>Eksportør: </P>  \r\n\r\n<P>Skibets navn: </P>  \r\n\r\n<P>Container nr.: </P>  \r\n\r\n<P>Segl nr.: </P>  \r\n\r\n<P>Varebetegnelse: </P>  \r\n\r\n<P>(på engelsk) </P>  \r\n\r\n<P>Establishment no.: </P>  \r\n\r\n<UL CLASS=PLAIN-LIST>  \r\n\r\n<LI>(produktionsvirksomheden) </LI>  \r\n\r\n</UL>  \r\n\r\n<P>Udlæsset den: fra: </P>  \r\n\r\n<P>410-nummer: </P>  \r\n\r\n<P>Antal kartoner: </P>  \r\n\r\n<P>Shipping marks: </P>  \r\n\r\n<P>Inspektionssted i USA: </P>  \r\n\r\n<P>(angiv frysehus). </P>  \r\n\r\n<P>Årsag: </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881340010"
        },
        {
            "displayName": "Entydig dokumentidentifikation",
            "displayValue": "CM038599"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13400"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "15/09/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Veterinærdirektoratet"
        },
        {
            "displayName": "Ressortministeriets journalnummer",
            "displayValue": "KK 254-1988"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}