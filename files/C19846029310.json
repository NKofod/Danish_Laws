{
    "id": 49199,
    "title": "Vedrørende administrationen af trafikstøtteordningen for de små øer. ",
    "documentTypeId": "210",
    "isSagsforlobPeriodValid": false,
    "shortName": "CIS nr 60293 af 30/05/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vedrørende administrationen af  \r\n\r\n trafikstøtteordningen for de små øer. </H1>  \r\n\r\n<P></P>  \r\n\r\n<P CLASS=SUB-TITLE>(Til amtskommuner og kommuner omfattende de små øer,  \r\n\r\n sammenslutningen af Danske småøer, færgeselskaber for ruterne til de små øer,  \r\n\r\n samt ørepræsentanterne). </P>  \r\n\r\n<BR>  \r\n\r\n<P CLASS=PUNKT> <B>1.</B> Indledning. </P>  \r\n\r\n<P>Ifølge § 1 i lov nr. 620 af 21. december 1983 om støtte til de små  \r\n\r\n øsamfund (trafikstøtte m.v.) kan miljøministeren og de amtskommuner og  \r\n\r\n kommuner, hvori øerne er beliggende, yde tilskud til færgedrift til øerne og  \r\n\r\n til vedligeholdelse af vejforbindelser til Mandø. </P>  \r\n\r\n<P>Ved bekendtgørelse nr. 205 af 8. maj 1984 har miljøministeren fastlagt,  \r\n\r\n hvilke færgeruter, der omfattes af tilskudsordningen. Bekendtgørelsen  \r\n\r\n vedlægges. </P>  \r\n\r\n<P>Administrationen af loven er ved bekendtgørelse nr. 31 af 31. januar 1984  \r\n\r\n henlagt til planstyrelsen. </P>  \r\n\r\n<P>I lovens § 2 er som statens bidrag til trafikstøtten afsat maksimalt 10  \r\n\r\n mill. kr. for 1984 (1983-prisniveau). For følgende år fastsættes det årlige  \r\n\r\n statslige bidrag på finansloven. </P>  \r\n\r\n<P>Under lovens behandling i folketinget tilkendegav miljøministeren, at det  \r\n\r\n med lovens tilskudsordning vil blive tilstræbt, at de færgeruter, der har  \r\n\r\n driftsunderskud, skal have dette dækket gennem lige store tilskud fra stat,  \r\n\r\n amtskommune og kommune. </P>  \r\n\r\n<P>For at opnå dette, er det nødvendigt, at planstyrelsen i større omfang end  \r\n\r\n under den midlertidige støtteordning foretager en regulering i forbindelse  \r\n\r\n med den endelige fastsættelse af det statslige støttebeløb, jfr.  \r\n\r\n bekendtgørelsens § 7. </P>  \r\n\r\n<P>Det fremgår af lovens forarbejder, at det er et udgangspunkt for  \r\n\r\n administrationen af støtteordningen, at serviceniveauet i 1982-sejlplanerne  \r\n\r\n opretholdes, og at amtskommuner, kommuner og øboere i samarbejde opstiller et  \r\n\r\n program for den enkelte rutes sejlplan, takster og serviceniveau. Dette  \r\n\r\n trafikprogram udgør sammen med rutens foreløbige regnskab (for året forud) og  \r\n\r\n budget (for ansøgningsåret) grundlaget for vurderingen af ansøgningen om  \r\n\r\n trafikstøtte, jfr. bekendtgørelsens § 6. </P>  \r\n\r\n<P>Udbetaling af den statslige andel af trafikstøtten forudsætter, at  \r\n\r\n øboernes indstilling til trafikprogrammet er kendt af planstyrelsen.  \r\n\r\n Trafikprogrammet, der vedlægges ansøgningen om støtte, skal derfor omfatte en  \r\n\r\n udtalelse fra den pågældende øboforening/ørepræsentant samt de kommunale  \r\n\r\n myndigheders bemærkninger hertil. Det skal i denne forbindelse bemærkes, at  \r\n\r\n det i betænkningen over lovforslaget er anført, at såfremt &#187;der ikke kan  \r\n\r\n opnås enighed i forhandlingerne om sejlplaner mellem kommune, amtskommune og  \r\n\r\n øboere, optages forhandling herom mellem planstyrelsen og de involverede  \r\n\r\n parter&#171;, jfr. tillige bekendtgørelsens § 9, stk. 2. </P>  \r\n\r\n<P CLASS=PUNKT> <B>2.</B> Beregning af trafikstøtten. </P>  \r\n\r\n<P>Trafikstøtteordningen er en driftsstøtteordning. Dette indebærer, at de  \r\n\r\n udgifter, der kan indgå i den enkelte rutes tilskudsgrundlag ikke omfatter  \r\n\r\n afskrivninger vedrørende færger samt henlæggelser og udbytte, jfr.  \r\n\r\n bekendtgørelsens § 5, stk. 2. </P>  \r\n\r\n<P>Udgifter til almindelig vedligeholdelse og drift af færgelejer kan indgå i  \r\n\r\n tilskudsgrundlaget. </P>  \r\n\r\n<P>Trafikstøtteordningen er i lighed med den hidtidige midlertidige ordning  \r\n\r\n baseret på et princip, hvorefter stat, amt og kommune hver betaler en 1/3 af  \r\n\r\n det offentlige tilskud til ruterne. </P>  \r\n\r\n<P>Statens samlede tilskud var imidlertid under den midlertidige ordning  \r\n\r\n maksimeret af folketingets finansudvalg, således at staten ikke til fulde  \r\n\r\n kunne leve op til målsætningen om at afholde 1/3 af udgifterne. Næsten alle  \r\n\r\n færgeruter havde derfor efter at have modtaget det statslige tilskud plus  \r\n\r\n tilsvarende tilskud fra amt og kommune stadig underskud under den  \r\n\r\n midlertidige støtteordning. Dette underskud blev dækket af de respektive  \r\n\r\n amtsråd og kommunalbestyrelser. </P>  \r\n\r\n<P>Under lovens behandling var folketinget opmærksom på dette og fandt, at  \r\n\r\n det i loven afsatte beløb burde være tilstrækkeligt til, at ovennævnte  \r\n\r\n situation ikke gentages i lovens støtteordning. </P>  \r\n\r\n<P>På denne baggrund og med udgangspunkt i 1982-regnskaberne blev der som  \r\n\r\n nævnt afsat 10 mill. kr. for 1984. </P>  \r\n\r\n<P>I det følgende beskrives hvorledes det gennem administrationen af lovens  \r\n\r\n støtteordning nu i større omfang vil blive forsøgt indenfor den maksimale  \r\n\r\n støtteramme at dække hver enkelt rutes underskud. </P>  \r\n\r\n<P>De retningslinier, der er indeholdt i bekendtgørelsens §§ 2, 3 og 4 for  \r\n\r\n fordeling af den statslige støtteramme, giver ved anvendelse på det for 1984  \r\n\r\n fastsatte beløb den på side 4 viste fordeling. </P>  \r\n\r\n<PRE>  \r\n\r\n Færgerute til            Beløb i kr.  \r\n\r\n Birkholm                   208.500  \r\n\r\n Lyø/Avernakø               615.900  \r\n\r\n Bjørnø                     132.700  \r\n\r\n Strynø                     360.100  \r\n\r\n Bågø                       236.900  \r\n\r\n Drejø/Skarø                597.000  \r\n\r\n Hjortø                     331.600  \r\n\r\n Egholm                     151.600  \r\n\r\n Venø                       161.100  \r\n\r\n Askø                       227.400  \r\n\r\n Fejø                       691.700  \r\n\r\n Femø                       644.400  \r\n\r\n Barsø                      123.200  \r\n\r\n Årø                        236.900  \r\n\r\n Endelave                   682.300  \r\n\r\n Hjarnø                     151.600  \r\n\r\n Agersø                     331.600  \r\n\r\n Omø                        464.300  \r\n\r\n Orø                        691.700  \r\n\r\n Sejerø                     814.900  \r\n\r\n Nekselø                    142.100  \r\n\r\n Tunø                       379.000  \r\n\r\n Anholt                   1.099.200  \r\n\r\n Fur                        424.300  \r\n\r\n Vejforbindelser til Mandø  100.000  \r\n\r\n                         ----------  \r\n\r\n                         10.000.000  \r\n\r\n</PRE>  \r\n\r\n<P>Beløbene vil senere i 1984 blive reguleret i overensstemmelse med lovens §  \r\n\r\n 2, stk. 2, jfr. nedenfor. </P>  \r\n\r\n<P CLASS=PUNKT> <B>3.</B> Administrationen af trafikstøtteordningen. </P>  \r\n\r\n<P>3.1 Generelt. </P>  \r\n\r\n<P>Planstyrelsens udbetaling af det statslige tilskud vil ske aconto i to  \r\n\r\n rater. Udbetaling sker til det pågældende amtsråd. </P>  \r\n\r\n<P>De under 2. anførte fordelingsnøglebeløb danner udgangspunkt for  \r\n\r\n acontoudbetalingen. I forbindelse med den første acontoudbetaling - som  \r\n\r\n typisk vil udgøre 3/4 af fordelingsnøglebeløbet - vil planstyrelsen tage  \r\n\r\n forbehold for udbetaling af det maksimale støttebeløb samt stille vilkår om,  \r\n\r\n at for megen udbetalt statsstøtte tilbagebetales. </P>  \r\n\r\n<P>Første acontoudbetaling finder sted så snart budgetter og trafikprogrammer  \r\n\r\n (for tilskudsåret) og foreløbige regnskaber (for året forud) foreligger i  \r\n\r\n planstyrelsen. </P>  \r\n\r\n<P>Planstyrelsen skal hermed anmode om, at dette materiale foreligger i  \r\n\r\n styrelsen senest den 1. april (for 1984 henvises dog til afsnit 3.2).  \r\n\r\n Udbetaling vil ske snarest herefter. I forhold til den midlertidige  \r\n\r\n støtteordning sker acontoudbetalingen således ca. et halvt år tidligere. </P>  \r\n\r\n<P>I forbindelse med 2. acontoudbetaling omkring 1. oktober reguleres for  \r\n\r\n pris- og lønstigninger. Reguleringen foretages på grundlag af  \r\n\r\n forbrugerprisindekset for transport for april måned. Beløbet forhøjes eller  \r\n\r\n nedsættes med samme procent som den, hvormed prisindekset er ændret i forhold  \r\n\r\n til et indeks på 211 (april 1983). </P>  \r\n\r\n<P>Når samtlige endelige regnskaber foreligger i juli kvartal det følgende  \r\n\r\n år, fastlægges det endelige statslige støttebeløb. I forbindelse hermed kan  \r\n\r\n der gennemføres en regulering ruterne imellem af tilskudsbeløbene. Såfremt  \r\n\r\n der er udbetalt for meget i acontotilskud, vil der blive modregnet -  \r\n\r\n eventuelt krævet tilbagebetalt - ved førstkommende acontoudbetaling. På denne  \r\n\r\n måde kan det blive muligt at give supplerende tilskud til andre ruter. Ved  \r\n\r\n disse tilskud vil den fordeling ruterne imellem, som fordelingsnøglen er  \r\n\r\n udtryk for, blive lagt til grund. </P>  \r\n\r\n<P>Ved reguleringen lægges til grund, at staten kun kan bidrage med 1/3 af  \r\n\r\n tilskuddet til trafikstøtte indenfor den pågældende amtskommune, og at  \r\n\r\n omfordelingen totalt set ikke må medføre merudgifter for staten. </P>  \r\n\r\n<P>Der vil ikke blive beregnet renteindtægter/renteudgifter i forbindelse med  \r\n\r\n den nævnte regulering. </P>  \r\n\r\n<P>Det skal bemærkes, at budget- og regnskabsoplysningerne af hensyn til en  \r\n\r\n mere ensartet administration af støtteordningen skal afgives i særlige  \r\n\r\n skemaer. Disse skemaer giver samtidig planstyrelsen mulighed for at foretage  \r\n\r\n den løbende vurdering af trafikstøtteordningen, som styrelsen er forpligtet  \r\n\r\n til. Et antal af disse skemaer vedlægges. </P>  \r\n\r\n<P>Planstyrelsens frist for modtagelsen af de endelige regnskaber fastsættes  \r\n\r\n til 1. august. </P>  \r\n\r\n<P>3.2 Administrationen af ordningen i 1984. </P>  \r\n\r\n<P>Planstyrelsens administration af trafikstøtteordningen vil i 1984 stort  \r\n\r\n set følge de i 3.1 nævnte retningslinier, men styrelsen er opmærksom på, at  \r\n\r\n 1984 er et overgangsår mellem den midlertidige ordning og østøttelovens  \r\n\r\n ordning. </P>  \r\n\r\n<P>Udbetaling af 1. acontobeløb for 1984 vil ske snarest muligt efter, at  \r\n\r\n planstyrelsen har modtaget de under 3.1 nævnte trafikprogrammer og budgetter  \r\n\r\n for 1984. </P>  \r\n\r\n<P>Endelige regnskaber for 1983 fremsendes til planstyrelsen senest 1. august  \r\n\r\n 1984. </P>  \r\n\r\n<P>Efter modtagelsen af endelige regnskaber vil planstyrelsen omkring 1.  \r\n\r\n oktober 1984 foretage 2. acontoudbetaling for 1984. </P>  \r\n\r\n<P>I denne udbetaling indgår pristalsregulering som nævnt under 3.1 med den  \r\n\r\n procent, som forbrugerprisindekset for april 1984 er ændret i forhold til  \r\n\r\n april 1983. </P>  \r\n\r\n<P>Planstyrelsens endelige afregning for 1983 af udbetalte tilskud efter den  \r\n\r\n midlertidige ordning, vil blive foretaget særskilt og vil således ikke berøre  \r\n\r\n 2. acontoudbetaling for 1984. </P>  \r\n\r\n<P>Eventuelle yderligere oplysninger om trafikstøtteordningen kan fås ved  \r\n\r\n henvendelse til planstyrelsen, tlf, (01) 13 67 60, landinspektør Inge  \r\n\r\n Livbjerg og civilingeniør Svenn Godvin. </P>  \r\n\r\n<P>Henning Hummelmose </P>  \r\n\r\n<P>/Svenn Godvin </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19846029310"
        },
        {
            "displayName": "Entydig dokumentidentifikation",
            "displayValue": "CM008008"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "12/05/2009"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60293"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "30/05/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Planstyrelsen"
        },
        {
            "displayName": "Ressortministeriets journalnummer",
            "displayValue": "P 5810-65"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}