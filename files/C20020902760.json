{
    "id": 132438,
    "title": "Ioniserende stråling - Vejledning om lægelig kontrol med arbejde med ioniserende stråling - At-vejledning D.7.3 - Maj 2002 - Erstatter At-anvisning nr. 4.3.1.1 af maj 1997",
    "documentTypeId": "180",
    "isSagsforlobPeriodValid": true,
    "shortName": "VEJ nr 9027 af 01/05/2002",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#B1\">Bilag 1</a></p>\n      <p class=\"Indholdsfortegnelse\"><a href=\"#B2\">Bilag 2</a></p><div class=\"bjelke\">Den fulde tekst</div><p class=\"Titel2\">Ioniserende stråling - Vejledning om lægelig kontrol med arbejde med ioniserende stråling - At-vejledning D.7.3 - Maj 2002 - Erstatter At-anvisning nr. 4.3.1.1 af maj 1997</p>\n      <p class=\"TekstV\">Vejledningen handler om de lægeundersøgelser og den helbredskontrol, der skal foretages i forbindelse med arbejde med ioniserende stråling. Der skal foretages undersøgelser ved arbejde, som under normale forhold kan udsætte den arbejdende for en effektiv dosis på mere end 6 mSv (millisievert) pr. år.</p>\n      <p class=\"TekstV\">Bilag 1 oplyser om, hvornår det er nødvendigt med lægeundersøgelse og helbredskontrol.</p>\n      <p class=\"TekstV\">Arbejdstilsynet bestemmer i tvivlstilfælde, om det er nødvendigt med lægeundersøgelse og helbredskontrol. Afgørelsen træffes efter samråd med Statens Institut for Strålehygiejne (SIS) under Sundhedsstyrelsen.</p>\n      <p class=\"Tekstoverskrift\">1. Lægeundersøgelse og helbredskontrol</p>\n      <p class=\"TekstV\"><span class=\"Bold\">1.1.</span> <span class=\"Bold\">Formål med lægeundersøgelser</span></p>\n      <p class=\"TekstV\">Arbejde med ioniserende stråling må kun udføres af personer, hvis deres helbred ikke forringes ved arbejdet.</p>\n      <p class=\"TekstV\">Formålet med lægeundersøgelsen er at vurdere, om personen fysisk og psykisk er:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Egnet til at arbejde med ioniserende stråling</p>\n        <p class=\"Liste1\"><span class=\"Liste1Nr\" id=\"\">–</span> Egnet under visse omstændigheder</p>\n        <p class=\"Liste1\"><span class=\"Liste1Nr\" id=\"\">–</span> Ikke er egnet til sådant arbejde.</p>\n      </p>\n      <p class=\"TekstV\">Formålet er også at få kendskab til personens helbredstilstand ved arbejdets begyndelse for at kunne vurdere eventuelle senere forandringer eller sygdomme.</p>\n      <p class=\"TekstV\">Formålet med den løbende helbredskontrol er at sikre, at helbredstilstanden fortsat er tilfredsstillende, så personen kan fortsætte med arbejdet.</p>\n      <p class=\"TekstV\"><span class=\"Bold\">1.2.</span> <span class=\"Bold\">Tilknyttet læge</span></p>\n      <p class=\"TekstV\">Arbejdsgiveren skal sørge for at knytte en sagkyndig læge til virksomheden, hvis der arbejdes under forhold, som normalt kan udsætte de ansatte for en effektiv dosis, der overstiger 6 mSv pr. år. Lægen skal have viden om ioniserende stråling og om de sundhedsskader, der kan opstå ved arbejde med ioniserende stråling. Lægen må ikke være ansat der, hvor der er ioniserende stråling, fx på den pågældende hospitalsafdeling.</p>\n      <p class=\"TekstV\">Hvis arbejdet ikke udføres for en arbejdsgiver, er der ingen krav om at tilknytte en læge.</p>\n      <p class=\"TekstV\"><span class=\"Bold\">1.3.</span> <span class=\"Bold\">Oplysninger</span></p>\n      <p class=\"TekstV\">Arbejdsgiveren skal forsyne lægen med alle nødvendige oplysninger.</p>\n      <p class=\"TekstV\"><span class=\"Bold\">1.4.</span> <span class=\"Bold\">Udgifter</span></p>\n      <p class=\"TekstV\">Arbejdsgiveren skal afholde udgifterne til lægeundersøgelser, helbredskontrol og eventuelle yderligere undersøgelser, der kan være forbundet hermed.</p>\n      <p class=\"TekstV\">Arbejdsgiveren skal også sørge for, at undersøgelser mv. normalt kan foregå i arbejdstiden og uden tab af indtægt for de ansatte.</p>\n      <p class=\"TekstV\"><span class=\"Bold\">1.5.</span> <span class=\"Bold\">Lægeundersøgelse ved ansættelsen</span></p>\n      <p class=\"TekstV\">Den, der skal påbegynde et arbejde, der normalt indebærer udsættelse for en effektiv dosis, der overstiger 6 mSv pr. år, skal undersøges af en læge. Undersøgelsen skal så vidt muligt foretages, inden arbejdet påbegyndes, og senest en uge efter, at arbejdet er påbegyndt.</p>\n      <p class=\"TekstV\">Arbejdstilsynet kan i konkrete tilfælde forlænge fristen. Det er praksis, at midlertidigt arbejde på højst fire måneder ikke kræver lægeundersøgelse ved ansættelsen. Det gælder dog ikke, hvis den ansatte inden for det sidste år har udført arbejde, hvor der efter SIS's regler skal bæres dosimeter.</p>\n      <p class=\"TekstV\">Undersøgelsen foretages af den ansattes egen læge eller den læge, der er knyttet til virksomheden. Hvis arbejdet ikke udføres for en arbejdsgiver, foretages undersøgelsen af en læge, som personen selv vælger.</p>\n      <p class=\"TekstV\">Undersøgelsens indhold fremgår af lægeattesten. Der kan bl.a. blive tale om følgende særundersøgelse:</p>\n      <p class=\"TekstV\">Serum-kreatinin: Oplysninger skal kun foreligge ved arbejde med åbne kilder, hvor både nyresygdomme og hudsygdomme kan udgøre en særlig risiko.</p>\n      <p class=\"TekstV\">Lægen skal have alle nødvendige oplysninger af arbejdsgiveren.</p>\n      <p class=\"TekstV\">Lægen giver den undersøgte besked om resultatet af undersøgelsen og sender attesten til Arbejdstilsynet (se bilag 2). Lægen må ikke oplyse arbejdsgiveren om resultatet af undersøgelsen.</p>\n      <p class=\"TekstV\">Arbejdsgiveren eller personen selv, hvis arbejdet ikke udføres for en arbejdsgiver, får en meddelelse fra Arbejdstilsynet om, hvorvidt arbejdet kan påbegyndes.</p>\n      <p class=\"TekstV\"><span class=\"Bold\">1.6.</span> <span class=\"Bold\">Helbredskontrol</span></p>\n      <p class=\"TekstV\">Arbejdsgiveren skal sørge for, at ansatte, som gennem deres arbejde normalt udsættes for en effektiv dosis, der overstiger 6 mSv pr. år, gennemgår en rutinemæssig helbredskontrol. Formålet er, at lægen vurderer, om den enkelte ansatte fortsat er fysisk og psykisk egnet til at udføre det pågældende arbejde.</p>\n      <p class=\"TekstV\">Lægen skal kontrollere og vurdere den ansattes helbred mindst en gang om året eller hyppigere, hvis arbejdets karakter og helbredstilstanden kræver det.</p>\n      <p class=\"TekstV\">Det er den læge, som er tilknyttet virksomheden, der kontrollerer og vurderer helbredstilstanden.</p>\n      <p class=\"TekstV\">Hvis arbejdet ikke udføres for en arbejdsgiver, påhviler det personen selv at få foretaget en rutinemæssig helbredskontrol hos den valgte læge.</p>\n      <p class=\"TekstV\">Lægen skal til stadighed holde sig underrettet om det arbejde, der foregår på virksomheden, og de sundhedsmæssige problemer, som kan være forbundet hermed.</p>\n      <p class=\"TekstV\">Lægen skal have alle nødvendige oplysninger af arbejdsgiveren, herunder resultatet af den enkeltes dosisovervågning det sidste år.</p>\n      <p class=\"TekstV\">Lægens kontrol skal tage udgangspunkt i arten og omfanget af udsættelsen for ioniserende stråling samt oplysninger om den enkeltes helbredstilstand siden sidste helbredskontrol. Lægen fastlægger på denne baggrund omfanget og indholdet af helbredskontrollen for den enkelte ansatte.</p>\n      <p class=\"TekstV\">Helbredskontrollen kan fx bestå af:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> En gennemgang af eventuelle symptomer eller sygdomme siden sidste helbredskontrol</p>\n        <p class=\"Liste1\"><span class=\"Liste1Nr\" id=\"\">–</span> En kort gennemgang af samtlige organsystemer med vægt på symptomer fra centralnervesystem, hjerte/kar og bevægeapparat</p>\n        <p class=\"Liste1\"><span class=\"Liste1Nr\" id=\"\">–</span> Spørgsmål til eventuelle anfaldsvise symptomer</p>\n        <p class=\"Liste1\"><span class=\"Liste1Nr\" id=\"\">–</span> Spørgsmål til eventuelt medicinforbrug.</p>\n      </p>\n      <p class=\"TekstV\">Der er ingen formelle krav til indholdet af helbredskontrollen og derfor ingen krav om at bruge godkendte attester.</p>\n      <p class=\"TekstV\">Hvis lægen anser det for nødvendigt, kan helbredskontrollen suppleres med dekontaminering eller nødbehandling.</p>\n      <p class=\"TekstV\">Tvivlsspørgsmål om undersøgelsernes omfang afgøres af Arbejdstilsynet.</p>\n      <p class=\"TekstV\">Lægen giver den undersøgte besked om helbredskontrollens resultat og sender resultatet til Arbejdstilsynet (se bilag 2). Lægen må ikke oplyse arbejdsgiveren om resultatet af helbredskontrollen.</p>\n      <p class=\"TekstV\">Arbejdstilsynet underretter kun arbejdsgiveren om resultatet, hvis der er sket ændringer i den ansattes egnethed til arbejdet. Hvis arbejdet ikke udføres for en arbejdsgiver, underrettes den pågældende person selv.</p>\n      <p class=\"Tekstoverskrift\">2. Uheld eller mistanke herom</p>\n      <p class=\"TekstV\"><span class=\"Bold\">2.1.</span> <span class=\"Bold\">Arbejdsgiveren</span></p>\n      <p class=\"TekstV\">Arbejdsgiveren skal omgående træffe de nødvendige sikkerhedsforanstaltninger, hvis personer bliver udsat for mere ioniserende stråling end tilladt efter Statens Institut for Strålehygiejnes regler, eller der er mistanke herom.</p>\n      <p class=\"TekstV\">Arbejdsgiveren skal også straks underrette:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Virksomhedens sikkerhedsorganisation eller repræsentanter for de ansatte, hvis virksomheden ikke har pligt til at oprette en sikkerhedsorganisation</p>\n        <p class=\"Liste1\"><span class=\"Liste1Nr\" id=\"\">–</span> Lægen, der er tilknyttet virksomheden, eller Arbejdstilsynets arbejdslæge, hvis der ikke er en læge tilknyttet virksomheden</p>\n        <p class=\"Liste1\"><span class=\"Liste1Nr\" id=\"\">–</span> Arbejdstilsynets lokale kreds</p>\n        <p class=\"Liste1\"><span class=\"Liste1Nr\" id=\"\">–</span> Statens Institut for Strålehygiejne.</p>\n      </p>\n      <p class=\"TekstV\">Adresser og telefonnumre fremgår af bilag 2.</p>\n      <p class=\"TekstV\"><span class=\"Bold\">2.2.</span> <span class=\"Bold\">Arbejde, der ikke udføres for en arbejdsgiver</span></p>\n      <p class=\"TekstV\">Personer, der arbejder med ioniserende stråling, men som ikke udfører arbejdet for en arbejdsgiver, skal ved uheld eller mistanke herom omgående træffe de nødvendige sikkerhedsforanstaltninger. De skal også underrette de instanser, som er nævnt ovenfor.</p>\n      <p class=\"TekstV\"><span class=\"Bold\">2.3.</span> <span class=\"Bold\">Lægen</span></p>\n      <p class=\"TekstV\">Lægen skal foretage en helbredskontrol af den/de personer, der har været ude for uheldet, eller som mistænkes for at have været det. Undersøgelsen skal foretages hurtigst muligt, efter at lægen har fået besked om uheldet fra arbejdsgiveren eller personen selv, hvis arbejdet ikke udføres for en arbejdsgiver.</p>\n      <p class=\"TekstV\">Formålet med undersøgelsen er for det første at vurdere, om personen er blevet udsat for stråling. For det andet skal det vurderes, om personen har pådraget sig en stråleskade.</p>\n      <p class=\"TekstV\">Undersøgelserne kan suppleres med efterfølgende kontrol, hvis lægen anser det for nødvendigt.</p>\n      <p class=\"TekstV\">I givet fald vil Arbejdstilsynet normalt i samarbejde med SIS kræve, at undersøgelsen suppleres med undersøgelser foretaget af læger, der har specialviden om akutte stråleskader, fx læger på onkologiske afdelinger e.l.</p>\n      <p class=\"TekstV\">Lægen giver den undersøgte besked om resultatet af undersøgelsen og sender en erklæring til Arbejdstilsynet. Lægen må ikke oplyse arbejdsgiveren om resultatet.</p>\n      <p class=\"TekstV\">Det er Arbejdstilsynet, der i samarbejde med SIS afgør, hvornår arbejdet må genoptages.</p>\n      <p class=\"Tekstoverskrift\">3. Lægeattest</p>\n      <p class=\"TekstV\">Lægen benytter til den første undersøgelse i forbindelse med ansættelsen en særlig attest om arbejde med ioniserende stråling. Attesten er godkendt af Lægeforeningen og har ID-nummer 03.01.11.01.</p>\n      <p class=\"TekstV\">Attesten kan fås hos Arbejdstilsynet (se bilag 2).</p>\n      <p class=\"TekstV\">Attestens punkt 1 og 2 udfyldes af arbejdsgiveren og den ansatte før lægeundersøgelsen.</p>\n      <p class=\"TekstV\">Punkt 2 skal skrives under hos lægen.</p>\n      <p class=\"TekstV\">Attesten skal ikke bruges ved den regelmæssige helbredskontrol.</p>\n      <p class=\"Tekstoverskrift\">4. Opbevaring af lægelige oplysninger</p>\n      <p class=\"TekstV\">Den læge, der forestår undersøgelserne, skal opbevare resultater og optegnelser fra undersøgelserne, indtil personen er fyldt eller ville være fyldt 75 år, og i mindst 30 år efter at den pågældende person er ophørt med arbejdet.</p>\n      <p class=\"Tekstoverskrift\">5. Eksterne arbejdstagere</p>\n      <p class=\"TekstV\">Ud over bestemmelserne om lægelig kontrol med arbejde med ioniserende stråling gælder der særlige regler for såkaldte eksterne arbejdstagere.</p>\n      <p class=\"TekstV\">Eksterne arbejdstagere er:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Personer, hvis arbejde indebærer, at de kan blive udsat for en stråledosis på mere end 6 mSv pr. år, og</p>\n        <p class=\"Liste1\"><span class=\"Liste1Nr\" id=\"\">–</span> som arbejder i et kontrolleret område i Danmark eller i et andet EU-land, og hvor</p>\n        <p class=\"Liste1\"><span class=\"Liste1Nr\" id=\"\">–</span> arbejdsgiveren ikke er den ansvarlige leder for det pågældende arbejdsområde og tilhørende personale.</p>\n      </p>\n      <p class=\"TekstV\">Før den eksterne arbejdstager påbegynder arbejdet for en anden arbejdsgiver, skal den ansattes egen arbejdsgiver bestille et strålepas hos SIS (se bilag 2) og henvise den ansatte til lægeundersøgelse.</p>\n      <p class=\"TekstV\">En arbejdsgiver må ikke lade en ekstern arbejdstager påbegynde arbejdet, før arbejdsgiveren har fået strålepas til vedkommende og sikret sig, at personen er erklæret egnet til arbejdet af en læge.</p>\n      <p class=\"TekstV\">Lægeattesten sendes til Arbejdstilsynet (se bilag 2) i forbindelse med, at det første strålepas til en ansat bestilles. Arbejdstilsynet vurderer på baggrund af lægeattesten, om den pågældende arbejdstager er egnet, egnet under visse omstændigheder eller ikke egnet til arbejdet.</p>\n      <p class=\"TekstV\">Arbejdstilsynet sender resultatet af vurderingen til SIS, som eventuelt kan udstede et strålepas.</p>\n      <p class=\"TekstV\">Resultaterne af den regelmæssige helbredskontrol skal sendes til Arbejdstilsynet (se bilag 2), når efterfølgende strålepas bestilles. Kun hvis Arbejdstilsynet ikke længere finder den pågældende person egnet eller egnet under visse omstændigheder, sendes resultatet af vurderingen videre til SIS.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Arbejdstilsynet, den 1. maj 2002</P><P CLASS=SIGN1 ALIGN=\"CENTER\">Jens Jensen</P><P CLASS=SIGN2 ALIGN=\"RIGHT\"></P></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\n      <p class=\"BilagTekst\">Vurdering af behov for lægelig kontrol</p>\n      <p class=\"TekstV\">Ved vurdering af behov for kontrol af en læge ved arbejde med ioniserende stråling kan følgende retningslinjer, der er fastsat af SIS, anvendes.</p>\n      <p class=\"TekstV\"><span class=\"Bold\">Lægelig kontrol</span></p>\n      <p class=\"TekstV\"><span class=\"Bold\">Radioaktive kilder:</span></p>\n      <p>\n        <p class=\"Liste1\"><span class=\"Liste1Nr\" id=\"\">–</span> Industriel gammaradiografi uden for radiografi-rum</p>\n        <p class=\"Liste1\"><span class=\"Liste1Nr\" id=\"\">–</span> Arbejde med åbne radioaktive kilder i aktivitetsmængder over S1-standard Jf. bilag 1 i Sundhedsstyrelsens bekendtgørelse om anvendelse af åbne radioaktive kilder på sygehuse, laboratorier mv.</p>\n        <p class=\"Liste1\"><span class=\"Liste1Nr\" id=\"\">–</span> Klargøring, indoperation, rensning mv. af kilder til manuel intrakavitær, interstitiel terapi o.l.</p>\n        <p class=\"Liste1\"><span class=\"Liste1Nr\" id=\"\">–</span> Neutron- og gammakilder til undersøgelse i borehuller (loggeudstyr).</p>\n      </p>\n      <p class=\"TekstV\"><span class=\"Bold\">Røntgenapparater mv.:</span></p>\n      <p>\n        <p class=\"Liste1\"><span class=\"Liste1Nr\" id=\"\">–</span> Industrielle røntgenapparater uden for røntgenrum.</p>\n      </p>\n      <p class=\"TekstV\"><span class=\"Bold\">Nukleare anlæg:</span></p>\n      <p>\n        <p class=\"Liste1\"><span class=\"Liste1Nr\" id=\"\">–</span> De nærmere kriterier for lægeundersøgelser fastlægges i samarbejde med SIS.</p>\n      </p>\n      <p class=\"TekstV\"><span class=\"Bold\">Ingen lægelig kontrol</span></p>\n      <p class=\"TekstV\"><span class=\"Bold\">Radioaktive kilder:</span></p>\n      <p>\n        <p class=\"Liste1\"><span class=\"Liste1Nr\" id=\"\">–</span> Industriel gammaradiografi i radiografi-rum</p>\n        <p class=\"Liste1\"><span class=\"Liste1Nr\" id=\"\">–</span> Arbejde med åbne radioaktive kilder i aktivitetsmængder på eller under S1-standard. Jf. bilag 1 i Sundhedsstyrelsens bekendtgørelse om anvendelse af åbne radioaktive kilder på sygehuse, laboratorier mv.</p>\n        <p class=\"Liste1\"><span class=\"Liste1Nr\" id=\"\">–</span> Bestrålingsanlæg til sterilisation</p>\n        <p class=\"Liste1\"><span class=\"Liste1Nr\" id=\"\">–</span> Lukkede radioaktive kilder i afskærmede opstillinger, fx proceskontroludstyr, måleudstyr, røgdetektorer og forbrugerartikler</p>\n        <p class=\"Liste1\"><span class=\"Liste1Nr\" id=\"\">–</span> Radioaktive kilder til undervisningsbrug</p>\n        <p class=\"Liste1\"><span class=\"Liste1Nr\" id=\"\">–</span> Transport af radioaktive stoffer</p>\n        <p class=\"Liste1\"><span class=\"Liste1Nr\" id=\"\">–</span> Radioaktive kilder til kontrol af måleinstrumenter.</p>\n      </p>\n      <p class=\"TekstV\"><span class=\"Bold\">Røntgenapparater mv.:</span></p>\n      <p>\n        <p class=\"Liste1\"><span class=\"Liste1Nr\" id=\"\">–</span> Industrielle røntgenapparater i røntgenrum</p>\n        <p class=\"Liste1\"><span class=\"Liste1Nr\" id=\"\">–</span> Medicinske røntgendiagnostikanlæg</p>\n        <p class=\"Liste1\"><span class=\"Liste1Nr\" id=\"\">–</span> Dentalrøntgenanlæg</p>\n        <p class=\"Liste1\"><span class=\"Liste1Nr\" id=\"\">–</span> Veterinære røntgendiagnostikanlæg</p>\n        <p class=\"Liste1\"><span class=\"Liste1Nr\" id=\"\">–</span> Medicinske røntgenterapianlæg (herunder buckyanlæg)</p>\n        <p class=\"Liste1\"><span class=\"Liste1Nr\" id=\"\">–</span> Acceleratorer til stråleterapi</p>\n        <p class=\"Liste1\"><span class=\"Liste1Nr\" id=\"\">–</span> Røntgenanalyseanlæg</p>\n        <p class=\"Liste1\"><span class=\"Liste1Nr\" id=\"\">–</span> Røntgenskabe</p>\n        <p class=\"Liste1\"><span class=\"Liste1Nr\" id=\"\">–</span> Røntgenapparater til undervisningsbrug</p>\n        <p class=\"Liste1\"><span class=\"Liste1Nr\" id=\"\">–</span> Acceleratorer til sterilisation og anden industriel eller forskningsmæssig anvendelse</p>\n        <p class=\"Liste1\"><span class=\"Liste1Nr\" id=\"\">–</span> Apparater, der udsender røntgenstråling som et uønsket biprodukt.</p>\n      </p><a id=\"B2\"><hr class=\"BilagStreg\"></a><p class=\"Bilag\"><span id=\"Bil2\">Bilag 2</span></p>\n      <p class=\"BilagTekst\">Adresser og telefonnumre</p>\n      <p class=\"TekstV\">Statens Institut for Strålehygiejne, Knapholm 7, 2730 Herlev. Tlf. 44 54 34 54, døgnvagttlf. 44 94 37 73, e-post:sis@sis.dk.</p>\n      <p class=\"TekstV\">Arbejdstilsynet, Landskronagade 33, 2100 København Ø. Tlf. 70 12 12 88, e-post:at@at.dk.</p>\n      <p class=\"TekstV\"><span class=\"Bold\">Læs også branchearbejdsmiljørådenes vejledninger mv.</span></p>\n      <p class=\"TekstV\">Branchearbejdsmiljørådenes vejledninger kan findes på www.bar-web.dk</p>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/06/2010"
        },
        {
            "displayName": "Accession",
            "displayValue": "C20020902760"
        },
        {
            "displayName": "Entydig dokumentidentifikation",
            "displayValue": "BE004218"
        },
        {
            "displayName": "Dato for førstegangsindlæggelse",
            "displayValue": "19/06/2010"
        },
        {
            "displayName": "Dato for indlæggelse",
            "displayValue": "19/06/2010"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9027"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "01/05/2002"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.<br />Arbejdstilsynet, j.nr. "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}