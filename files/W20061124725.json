{
    "id": 8652,
    "title": "Klage over meddelt fortrinsstilling til suppleringsjord",
    "documentTypeId": "240",
    "isSagsforlobPeriodValid": true,
    "shortName": "KEN nr 11247 af 19/06/2006",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Den 14. oktober2005 havde jordbrugskommissionen meddelt P fortrinsstilling  \r\n\r\n til ca. 23,8 ha. Afgørelsen var truffet i forbindelse med en ansøgning fra K  \r\n\r\n om  \r\n\r\n tilladelse til, at arealet overførtes til K's landbrugsejendom. P var  \r\n\r\n kartoffelavler, og jordbrugskommissionen havde ved afgørelsen taget  \r\n\r\n udgangspunkt  \r\n\r\n i, at P drev hele sin ejendom på 26,4 ha, da det er sædvanligt for  \r\n\r\n kartoffelavlere at »bytte« jorder af hensyn til et hensigtsmæssigt sædskifte.  \r\n\r\n Jordbrugskommissionen havde herefter vurderet, at ejendommen havde et  \r\n\r\n arbejdsbehov på mindst 900 timer årligt på grundlag af produktionens  \r\n\r\n sammensætning. I vurderingen indgik de seneste 4 års produktion på  \r\n\r\n ejendommens  \r\n\r\n jorder, inklusive »byttede jorder«, og den pyntegrøntproduktion på egne  \r\n\r\n jorder,  \r\n\r\n som P havde haft driftsansvaret for. Endvidere blev der lagt vægt på det  \r\n\r\n forhold, at produktionen indgik i P's større samlede bedrift, hvorfor en  \r\n\r\n opgørelse af ejendommens arbejdsbehov på grundlag af standardnormtimerne ikke  \r\n\r\n kunne stå alene. Jordbrugskommissionen fandt på det grundlag, at P opfylder  \r\n\r\n betingelserne for fortrinsstilling i medfør af § 29, stk. 2, jf. §§ 31-32 i  \r\n\r\n landbrugsloven. Direktoratet for FødevareErhverv ophævede imidlertid  \r\n\r\n jordbrugskommissionens  \r\n\r\n afgørelse og hjemviste sagen til fornyet behandling i kommissionen, idet det  \r\n\r\n var en retlig fejl, at jordbrugskommissionen havde meddelt P fortrinsstilling  \r\n\r\n til ca. 23,8 ha, da P ikke selv drev jorderne (hele det ejede areal) til sin  \r\n\r\n landbrugsejendom.  \r\n\r\n<A HREF=\"#SN501\" NAME=\"_SN501\"><SUP>1</SUP></A>  \r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Klage  \r\n\r\n over meddelt fortrinsstilling til suppleringsjord  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\" style='text-indent:-1.2pt'>  \r\n\r\n<B>  \r\n\r\n Direktoratet  \r\n\r\n for FødevareErhvervs skrivelse af 19. juni 2006  \r\n\r\n</B>  \r\n\r\n , j. nr. 3101-055-05-2997.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n »---  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n I brev af 1. november 2005 har De for K  \r\n\r\n klaget over, at Jordbrugskommissionen for Ribe Amt den 14. oktober 2005 har  \r\n\r\n meddelt P fortrinsstilling til ca. 23,8 ha. Afgørelsen er truffet i  \r\n\r\n forbindelse  \r\n\r\n med en ansøgning fra K om tilladelse til, at arealet overføres til K's  \r\n\r\n landbrugsejendom.  \r\n\r\n</P>  \r\n\r\n<P class=\"Tekst\">  \r\n\r\n<BR>  \r\n\r\n<I>  \r\n\r\n Direktoratets afgørelse  \r\n\r\n</I>  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Direktoratet for FødevareErhverv ophæver  \r\n\r\n hermed jordbrugskommissionens afgørelse af 14. oktober 2005 og hjemviser  \r\n\r\n sagen  \r\n\r\n til fornyet behandling i kommissionen, idet det er en retlig fejl, at  \r\n\r\n jordbrugskommissionen har meddelt P fortrinsstilling til ca. 23,8 ha, da P  \r\n\r\n ikke  \r\n\r\n selv driver jorderne (hele det ejede areal) til sin landbrugsejendom, jf.  \r\n\r\n nedenfor.  \r\n\r\n</P>  \r\n\r\n<P class=\"Tekst\" style='text-indent:-1.2pt'>  \r\n\r\n Direktoratets afgørelse kan efter §  \r\n\r\n 16, stk. 3, i bekendtgørelse nr. 863 af 19. august 2004 om regionale  \r\n\r\n jordbrugskommissioner mv. ikke påklages til anden administrativ myndighed.  \r\n\r\n</P>  \r\n\r\n<P class=\"Tekst\" style='text-indent:-1.2pt'>  \r\n\r\n<I>  \r\n\r\n Redegørelse for sagen  \r\n\r\n</I>  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n I brev af 29. april 2005 har De for K  \r\n\r\n søgt Jordbrugskommissionen for Ribe Amt om tilladelse til, at 23,8 ha  \r\n\r\n overføres  \r\n\r\n fra landbrugsejendommen S, til hans landbrugsejendom O, der er på 69,0 ha.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Da K i forvejen ejer mere end 100 ha,  \r\n\r\n har der været foretaget annoncering om fortrinsstilling, og P har i den  \r\n\r\n sammenhæng  \r\n\r\n søgt om fortrinsstilling. P ejer i forvejen en landbrugsejendom på 26,4 ha,  \r\n\r\n dog  \r\n\r\n er 3,2 ha bortforpagtet i »bytte« med 3,2 ha af en nabos jorder.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n P driver en større bedrift med  \r\n\r\n hovedsagelig kartoffelavl. Bortset fra nævnte 3,2 ha driver han selv sine  \r\n\r\n jorder sammen med mere end 200 ha forpagtede arealer. Det er karakteristisk  \r\n\r\n for  \r\n\r\n mange kartoffelavlere, at de ikke ejer særlig meget jord, idet de forpagter  \r\n\r\n jorder hos skiftende bortforpagtere for på den måde at opnå et  \r\n\r\n hensigtsmæssigt  \r\n\r\n sædskifte.  \r\n\r\n</P>  \r\n\r\n<P class=\"Tekst\" style='text-indent:-1.2pt'>  \r\n\r\n I brev af 15. august 2005 har P's  \r\n\r\n konsulent (Jysk Landbrugsrådgivning, Brørup) til støtte for ansøgningen om  \r\n\r\n fortrinsstilling redegjort for, at arbejdsbehovet på den del af P's ejendom,  \r\n\r\n som han selv driver, er på 932 timer, inklusiv arbejdsbehovet ved sortering  \r\n\r\n og  \r\n\r\n ifyldning i sække af kartoflerne. Konsulenten har herudover beregnet  \r\n\r\n arbejdsbehovet til 60 timer på det »byttede« areal på 3,2 ha, som han mener  \r\n\r\n burde medregnes. Arbejdsbehovet er beregnet med udgangspunkt i bilag 2 til  \r\n\r\n bekendtgørelse  \r\n\r\n nr. 90 af 13. februar 2004 om støtteordning for yngre jordbrugere, jf. de  \r\n\r\n specielle bemærkninger til § 32, stk. 2, nr. 4, i landbrugsloven (lov nr. 435  \r\n\r\n af 9. juni 2004 om landbrugsejendomme).  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Jordbrugskommissionen har i sin  \r\n\r\n afgørelse af 14. oktober 2005 taget udgangspunkt i, at P driver hele sin  \r\n\r\n ejendom på 26,4 ha, da det er sædvanligt for kartoffelavlere at »bytte«  \r\n\r\n jorder  \r\n\r\n af hensyn til et hensigtsmæssigt sædskifte. Jordbrugskommissionen har  \r\n\r\n herefter  \r\n\r\n vurderet, at ejendommen har et arbejdsbehov på mindst 900 timer årligt på  \r\n\r\n grundlag af produktionens sammensætning. I vurderingen indgik de seneste 4  \r\n\r\n års  \r\n\r\n produktion på ejendommens jorder, inklusive »byttede jorder« og den  \r\n\r\n pyntegrøntproduktion på egne jorder, som P har haft driftsansvaret for.  \r\n\r\n Endvidere lægges vægt på det forhold, at produktionen indgår i P's større  \r\n\r\n samlede bedrift, hvorfor en opgørelse af ejendommens arbejdsbehov på grundlag  \r\n\r\n af standardnormtimerne ikke kan stå alene. Jordbrugskommissionen fandt på det  \r\n\r\n grundlag, at P opfylder betingelserne for fortrinsstilling i medfør af § 29,  \r\n\r\n stk. 2, jf. §§ 31-32 i landbrugsloven.  \r\n\r\n</P>  \r\n\r\n<P class=\"Tekst\" style='text-indent:1.2pt'>  \r\n\r\n I brev af 1. november 2005 har De for  \r\n\r\n K klaget over afgørelsen. De gør gældende, at det i vejledningen om reglerne  \r\n\r\n i  \r\n\r\n lov om landbrugsejendomme klart fremgår, at der kun må medregnes tidsforbrug  \r\n\r\n på  \r\n\r\n ejede arealer. De mener, at der er truffet en forkert afgørelse i sagen, da  \r\n\r\n jordbrugskommissionen har taget hensyn til tidsforbrug for andre opgaver, som  \r\n\r\n ikke vedkommer de ejede arealer.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Jordbrugskommissionen har den 22.  \r\n\r\n december 2005 fremsendt klagen hertil, idet kommissionen fastholder  \r\n\r\n afgørelsen.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Den 25. april 2006 anmoder direktoratet  \r\n\r\n P's konsulent om at redegøre nærmere for det beregnede arbejdsbehov på de  \r\n\r\n ejede  \r\n\r\n arealer. Denne oplyser i skrivelse af 27. april 2006, at den tidligere  \r\n\r\n fremsendte  \r\n\r\n opgørelse af 15. august 2005 var beregnet med baggrund i bedriftens  \r\n\r\n produktion  \r\n\r\n og ikke i produktionen på egne jorder. Arbejdsbehovet for egne arealer,  \r\n\r\n drevet  \r\n\r\n af P, beregnet ud fra standardnormtimesatsen, kunne herefter opgøres til i  \r\n\r\n alt  \r\n\r\n 904,60 timer.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Redegørelsen blev den 2. maj 2006  \r\n\r\n fremsendt til Dem med henblik på bemærkninger.  \r\n\r\n</P>  \r\n\r\n<P class=\"Tekst\" style='text-indent:1.2pt'>  \r\n\r\n De henviser i skrivelse af 11. maj  \r\n\r\n 2006 til P's markplan for 2005, hvoraf det fremgår, at der samlet drives et  \r\n\r\n areal på ca. 226 ha, heraf ca. 103 ha med kartofler. Efter Deres opfattelse  \r\n\r\n bør  \r\n\r\n man anvende den standardnormtimesats, der svarer til det samlede antal  \r\n\r\n hektarer. Ifølge Dem bør arbejdsbehovet således opgøres til 570,10 timer.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Vedrørende kartoffelsorteringen mv.  \r\n\r\n anser De det for en sekundær produktion, der ret beset kunne foregå uden, at  \r\n\r\n der var jord til ejendommen. Der bør under alle omstændigheder tages hensyn  \r\n\r\n til, at den samlede produktion af kartofler, ifølge Dem, er betydelig større  \r\n\r\n end de tidligere angivet 3.000 tdr., hvilket må give et mindre forbrug af  \r\n\r\n timer  \r\n\r\n pr. tdr. til sortering.  \r\n\r\n</P>  \r\n\r\n<P class=\"Tekst\" style='text-indent:1.2pt'>  \r\n\r\n Samlet set finder De det ikke  \r\n\r\n godtgjort, at arbejdsbehovet kan opgøres til mindst 900 timer årligt.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n På forespørgsel fra direktoratet har P's  \r\n\r\n konsulent den 7. juni 2006 oplyst, at arealet på 3,2 ha, som byttes med en  \r\n\r\n nabo, er almindelige omdriftsarealer.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n<I>  \r\n\r\n Redegørelse for direktoratets  \r\n\r\n afgørelse  \r\n\r\n</I>  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Reglerne om fortrinsstilling til  \r\n\r\n suppleringsjord fremgår af §§ 31-33 i landbrugsloven.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Det fremgår af lovens § 32, stk. 2, nr.  \r\n\r\n 1, at ejeren af en landbrugsejendom, der ønsker fortrinsstilling til  \r\n\r\n suppleringsjord,  \r\n\r\n skal »have fast bopæl på den ejendom, der ønskes suppleret, eller på en anden  \r\n\r\n landbrugsejendom, den pågældende er ejer eller medejer af, og selv drive sin  \r\n\r\n bedrift.«  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Det fremgår af lovens bemærkninger  \r\n\r\n (lovforslag L113, 2003-2004) om denne bestemmelse, at »den, der gør  \r\n\r\n fortrinsstilling  \r\n\r\n gældende, skal bo på den ejendom, der ønskes suppleret, eller på en anden  \r\n\r\n landbrugsejendom, han ejer, og selv drive sin ejendom/ejendomme på det  \r\n\r\n tidspunkt, hvor fortrinsstillingen gøres gældende. Det er således kun aktive  \r\n\r\n landmænd, der kan komme i betragtning til fortrinsstilling til  \r\n\r\n suppleringsjord«.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Baggrunden for denne regel er, at en  \r\n\r\n landmand, der helt eller delvist har bortforpagtet jorden fra den eller de  \r\n\r\n landbrugsejendomme, som vedkommende ejer, ikke skal kunne gøre  \r\n\r\n fortrinsstilling  \r\n\r\n gældende til køb af suppleringsjord, når han ikke driver den jord han ejer i  \r\n\r\n forvejen.  \r\n\r\n</P>  \r\n\r\n<P class=\"Tekst\" style='text-indent:-1.2pt'>  \r\n\r\n Kravet i lovens § 32, stk. 2, nr. 1,  \r\n\r\n om, at landmanden selv skal drive sin bedrift, har samme indhold som kravet  \r\n\r\n om,  \r\n\r\n at en erhverver selv skal drive ejendommen (egen drift) i forbindelse med  \r\n\r\n erhvervelse  \r\n\r\n af en landbrugsejendom, jf. lovens § 12, stk. 2, nr. 2, og § 6 i  \r\n\r\n bekendtgørelse  \r\n\r\n nr. 421 af 3. juni 2005 om reglerne i lov om landbrugsejendomme.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Det betyder, at kravet i lovens § 32,  \r\n\r\n stk. 2, nr. 1, om, at en nabo, der ønsker fortrinsstilling, selv skal drive  \r\n\r\n sin  \r\n\r\n bedrift, omfatter egen drift af alle de ejede landbrugsejendomme med  \r\n\r\n tilhørende  \r\n\r\n jorder.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Det følger af bekendtgørelsens § 6, at  \r\n\r\n kravet om selv at drive ejendommen (egen drift) bl.a. indebærer, at  \r\n\r\n ejendommens  \r\n\r\n jorder ikke må bortforpagtes, bortset fra vedvarende græsarealer.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Bestemmelsen i lovens § 32, stk. 2, nr.  \r\n\r\n 1, skal derfor på baggrund af bemærkningerne til den omhandlede bestemmelse  \r\n\r\n og  \r\n\r\n en fortolkning af ordlyden i lovens §§ 12 og 32 forstås således, at en  \r\n\r\n landmand, der har bortforpagtet en del af den ejede jord inden for sin  \r\n\r\n bedrift,  \r\n\r\n ikke opfylder betingelserne for at kunne gøre fortrinsstilling gældende. Dog  \r\n\r\n kan vedvarende græsarealer bortlejes, jf. bekendtgørelsens § 6, stk. 3.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Det er derfor en retlig fejl, at  \r\n\r\n jordbrugskommissionen har meddelt P fortrinsstilling til ca. 23,8 ha, idet P  \r\n\r\n ikke selv driver alle jorderne til sin landbrugsejendom. Det er i den  \r\n\r\n forbindelse oplyst, at de 3,2 ha, der byttes med en nabo, er almindelige  \r\n\r\n omdriftsarealer.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Direktoratet har derfor ophævet  \r\n\r\n jordbrugskommissionens afgørelse og hjemvist sagen til fornyet behandling i  \r\n\r\n kommissionen.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"center\" style='text-align:center;text-indent:0cm'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"center\" style='text-align:center;text-indent:0cm'>  \r\n\r\n Med  \r\n\r\n venlig hilsen  \r\n\r\n</P>  \r\n\r\n<P class=\"Tekst\" align=\"center\" style='text-align:center;text-indent:0cm'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n ---«  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n &nbsp;  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P class=\"Slutnotetekst\">  \r\n\r\n<A NAME=\"SN501\" HREF=\"#_SN501\"><SUP>1</SUP></A>  \r\n\r\n Peter Mortsensen, Landbrugsloven &#150; Landbrugets retsforhold II (2005), s.  \r\n\r\n 143 f.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/03/2007"
        },
        {
            "displayName": "Accession",
            "displayValue": "W20061124725"
        },
        {
            "displayName": "Entydig dokumentidentifikation",
            "displayValue": "AH002544"
        },
        {
            "displayName": "Dato for indlæggelse",
            "displayValue": "20/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11247"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "19/06/2006"
        },
        {
            "displayName": "Ressortministeriets journalnummer",
            "displayValue": "Fødevareministeriet.,<br />Direktoratet for FødevareErhverv, j. nr. 3101-055-05-2997"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}