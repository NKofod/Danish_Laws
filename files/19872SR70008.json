{
    "id": 105521,
    "title": "1987 BR 8   BERETNING OM DE VED FOLKETINGSVALGET I 1987 I GRØNLAND VALGTE KANDIDATER     NR 70008 1987-88, 2. SAMLING ",
    "documentTypeId": "370",
    "isSagsforlobPeriodValid": false,
    "shortName": "1987/2 BR 8",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 8 </P>  \r\n\r\n<P></P>  \r\n\r\n<P>Beretning om de ved folketingsvalget i 1987 i Grønland valgte kandidater  \r\n\r\n<BR>  \r\n\r\n Nr 70008 1987-88, 2. samling </P>  \r\n\r\n<P></P>  \r\n\r\n<P>Afgivet af Udvalget til Valgs Prøvelse </P>  \r\n\r\n<P></P>  \r\n\r\n<P>Afgivet: 19880705 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I. Indledning </P>  \r\n\r\n<P>I forbindelse med den almindelige godkendelse af valgene efter  \r\n\r\n folketingsvalget den 8. september 1987, der fandt sted den 23. september  \r\n\r\n 1987, godkendte Tinget også Hans-Pavia Rosing og Otto Steenholdt som valgt i  \r\n\r\n Grønland. </P>  \r\n\r\n<P>I overensstemmelse med forretningsordenens § 1, stk. 6, og lov om  \r\n\r\n folketingsvalg i Grønland fandt denne godkendelse sted på grundlag af en fra  \r\n\r\n Rigsombudsmanden i Grønland modtaget telegrafisk foreløbig opgørelse af  \r\n\r\n valget, og i så tilfælde skal Tinget, når det endeligt opgjorte valgmateriale  \r\n\r\n foreligger, træffe afgørelse om, hvorvidt godkendelsen kan opretholdes. </P>  \r\n\r\n<P>Med skrivelse af 7. marts 1988 fremsendte Statsministeriet,  \r\n\r\n Grønlandsdepartementet, den af Rigsombudsmanden i Grønland udarbejdede  \r\n\r\n endelige valgbog, og denne valgbog har i overensstemmelse med  \r\n\r\n forretningsordenen været tilstillet det daværende Udvalget til Valgs  \r\n\r\n Prøvelse, der optog sagen til behandling. Udvalget anmodede i denne  \r\n\r\n forbindelse Statsministeriet, Grønlandsdepartementet, om en nærmere  \r\n\r\n redegørelse for hændelsesforløbet omkring den sene åbning af valgstedet i  \r\n\r\n bygden Søndre Upernavik, jf. nedenfor. Udvalget fandt det endvidere mest  \r\n\r\n hensigtsmæssigt at færdigbehandle dette spørgsmål inden afgivelsen af  \r\n\r\n indstilling om opretholdelse af de grønlandske mandater. </P>  \r\n\r\n<P>Da de her omhandlede grønlandske mandater ligesom de øvrige  \r\n\r\n folketingsmandater fra folketingsvalget den 8. september 1987 bortfaldt ved  \r\n\r\n folketingsvalget den 10. maj 1988, jf. grundlovens § 32, stk. 2, er der ikke  \r\n\r\n længere grundlag for at gøre indstilling om opretholdelse af disse mandater.  \r\n\r\n Efter at udvalget nu den 16. juni 1988 har modtaget den ovennævnte  \r\n\r\n redegørelse, har udvalget dog fundet det ønskeligt at give Tinget den  \r\n\r\n endelige redegørelse om folketingsvalget i Grønland i 1987, der normalt gives  \r\n\r\n i forbindelse med indstillingen om opretholdelse af mandaterne. Udvalget  \r\n\r\n afgiver derfor denne beretning. </P>  \r\n\r\n<P>II. Folketingsvalget i Grønland i 1987 </P>  \r\n\r\n<P>Hvad angår selve valget - <I>valghandlingen -</I> skal bemærkes følgende:  \r\n\r\n</P>  \r\n\r\n<P>Det fremgik af den af Rigsombudsmanden i Grønland udarbejdede foreløbige  \r\n\r\n opgørelse, at valgstedet i bygden Søndre Upernavik ikke åbnede før kl. ca.  \r\n\r\n 16.30 på valgdagen grundet en forglemmelse fra valglederens side, og i  \r\n\r\n betænkningen af 22. september 1987 anmodede Udvalget til Prøvelse af Valgene  \r\n\r\n om, at årsagerne til denne uregelmæssighed blev nærmere oplyst i forbindelse  \r\n\r\n med fremsendelsen af det endelige valgmateriale. </P>  \r\n\r\n<P>I den endelige valgbog oplyste Rigsombudsmanden, at fejlen skyldtes  \r\n\r\n misforståelser mellem valgbestyrelse og valgleder, idet sidstnævnte forinden  \r\n\r\n havde meddelt, at han ikke ønskede at blive udpeget som valgleder og derfor  \r\n\r\n fejlagtigt troede sig fritaget og således intet foretog sig. Rigsombudsmanden  \r\n\r\n bemærkede, at der i bygden Søndre Upernavik er 77 stemmeberettigede, hvoraf 8  \r\n\r\n afgav stemme. Kommunens valgbestyrelse havde oplyst, at en af årsagerne til  \r\n\r\n den usædvanlig lave valgdeltagelse i bygden kunne være, at størstedelen af  \r\n\r\n befolkningen var på fiskeri og/eller fangst. Af den endelige valgbog fremgik  \r\n\r\n endvidere, at Rigsombudsmanden som følge af baggrunden for sagen ikke havde  \r\n\r\n skønnet, at den var af en sådan karakter, at den bør efterforskes af  \r\n\r\n politiet, samt at de resterende valgberettigedes manglende stemmeafgivning  \r\n\r\n ifølge Rigsombudsmanden ikke sås at have kunnet ændre valgresultatet. Det  \r\n\r\n fremgik endvidere, at Rigsombudsmanden ikke havde modtaget klager eller  \r\n\r\n tilkendegivelser i øvrigt af nogen art i anledning af det i bygden passerede.  \r\n\r\n</P>  \r\n\r\n<P>Det daværende udvalg udbad sig som nævnt herefter en nærmere redegørelse  \r\n\r\n fra Statsministeriet, Grønlandsdepartementet, der indhentede en udtalelse fra  \r\n\r\n Rigsombudsmanden. Der oplyses heri følgende: </P>  \r\n\r\n<P>&#187;Upernavik kommune har den 27. maj 1988 afgivet en redegørelse,  \r\n\r\n hvoraf fremgår, at valgbestyrelsen dagen før valget sendte en af kommunens  \r\n\r\n ansatte til Søndre Upernavik med valgmaterialet og afleverede det til et i  \r\n\r\n bygden boende kommunalbestyrelsesmedlem, der bekræftede modtagelsen  \r\n\r\n skriftligt. At valgstedet ikke blev åbnet til tiden skyldtes, at  \r\n\r\n kommunalbestyrelsesmedlemmet ikke kunne aflevere valgmaterialet til  \r\n\r\n valglederen, idet valglederen dagen før var taget ind til byen med sin båd,  \r\n\r\n der skulle repareres. Valglederen var således heller ikke til stede i Søndre  \r\n\r\n Upernavik på valgdagen. </P>  \r\n\r\n<P>Bygden Søndre Upernavik har kun een telefon, som var i uorden på  \r\n\r\n valgdagen, hvorfor valgbestyrelsen først ved 16-tiden fik kendskab til det  \r\n\r\n skete. </P>  \r\n\r\n<P>Efter denne sidste redegørelse er det ikke muligt for mig at skønne, om  \r\n\r\n den manglende åbning af valgstedet kl. 9.00 skyldtes, at den udpegede  \r\n\r\n valgleder havde glemt valget, eller om han fejlagtigt troede sig fritaget for  \r\n\r\n hvervet som valgleder, idet han ikke ønskede at fungere som sådan. Det må dog  \r\n\r\n lægges til grund, at valglederen ikke var i Søndre Upernavik på valgdagen,  \r\n\r\n samt at der ikke kan lægges nogen kommunal embedsmand noget til last i  \r\n\r\n forbindelse med udførelse af hans hverv. </P>  \r\n\r\n<P>Jeg skønner ikke, at en yderligere efterforskning kan bringe mere klarhed  \r\n\r\n omkring begivenhedsforløbet. Det kan tilføjes, at jeg under forberedelsen til  \r\n\r\n det senest afholdte folketingsvalg har indskærpet hver enkelt kommunes  \r\n\r\n valgbestyrelse, at hvervet som valgleder er et borgerligt ombud, og at den  \r\n\r\n uheldige hændelse fra Søndre Upernavik ikke må gentage sig.&#171; </P>  \r\n\r\n<P>Udvalget har herefter ikke fundet anledning til at foretage yderligere i  \r\n\r\n sagen og har ikke haft yderligere bemærkninger angående valghandlingen. </P>  \r\n\r\n<P>Om den endelige <I>opgørelse af valget</I> i 1987 kan oplyses: </P>  \r\n\r\n<P>Der blev ved valget afgivet 16.046 gyldige stemmer (mod i den foreløbige  \r\n\r\n opgørelse 15.911). Der var 170 blanke stemmer og 764 andre ugyldige stemmer  \r\n\r\n (mod i den foreløbige opgørelse henholdsvis 170 og 899). Det samlede antal  \r\n\r\n afgivne stemmer blev uforandret 16.980, og valgdeltagelsen blev 44,92 pct.  \r\n\r\n (mod 45 pct. i den foreløbige valgopgørelse). </P>  \r\n\r\n<P>Af de gyldige stemmer er 6.944 (mod tidligere beregnet 6.885) afgivet på  \r\n\r\n partiet Siumut, 6.627 (mod tidligere beregnet 6.573) på partiet Atassut,  \r\n\r\n 2.001 (mod tidligere beregnet 1.979) på partiet Inuit Atagatigiit og (som  \r\n\r\n tidligere beregnet) 474 på partiet Issittup Partiia. </P>  \r\n\r\n<P>Af de 6.944 stemmer, som er afgivet på partiet Siumut, opnåede Hans-Pavia  \r\n\r\n Rosing det største antal, nemlig 3.861 (mod 3.832 i den foreløbige  \r\n\r\n opgørelse). Af de 6.627 stemmer, som blev afgivet på partiet Atassut, opnåede  \r\n\r\n Otto Steenholdt 5.662 (mod tidligere beregnet 5.618). </P>  \r\n\r\n<P>Der er således i den endelige opgørelse forskellige afvigelser i forhold  \r\n\r\n til den telegrafisk meddelte opgørelse. Disse afvigelser har imidlertid været  \r\n\r\n uden betydning for valgets resultat. </P>  \r\n\r\n<P>P.u.v. </P>  \r\n\r\n<P>Lizzie Lichtenberg, </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/07/1988"
        },
        {
            "displayName": "Accession",
            "displayValue": "19872SR70008"
        },
        {
            "displayName": "Entydig dokumentidentifikation",
            "displayValue": "CL004531"
        },
        {
            "displayName": "Dato for førstegangsindlæggelse",
            "displayValue": "19/07/1988"
        },
        {
            "displayName": "Dato for indlæggelse",
            "displayValue": "19/07/1988"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "8"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}