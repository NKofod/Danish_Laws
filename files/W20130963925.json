{
    "id": 159112,
    "title": "Pressenævnets kendelse i sag nr. 13-70-00541",
    "documentTypeId": "240",
    "isSagsforlobPeriodValid": true,
    "shortName": "KEN nr 9639 af 19/11/2013",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 13-70-00541</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">\r\n      <span class=\"Bold\">business.dk fik kritik for et blog-indlæg på business.dk.</span> <span class=\"Bold\">Pressenævnets kendelse blev bragt dels som link til artiklen, dels under ”Brancher” og dels på Berlingskes Fejl&amp;Fakta-side.</span> <span class=\"Bold\">Nævnet finder ikke fuldt tilstrækkeligt grundlag for at udtale kritik af offentliggørelsen.</span></p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">Det følger af medieansvarsloven § 49, at offentliggørelse af Pressenævnets kendelse skal ske uden kommenterende tilføjelser og på en så fremtrædende måde, som det med rimelighed kan forlanges.</span>\r\n   </p>\r\n   <p class=\"TekstGenerel\">\r\n      <span class=\"Bold\">For så vidt angår offentliggørelse af nævnets kendelser vedrørende skrevne artikler i elektroniske medier er det nævnets opfattelse – som også udtrykt i årsberetningen 2005 – at det angående placeringen af kendelsen kan indgå i overvejelsen, om kendelsen har reel mulighed for at opnå samme antal ”hits”, som den påklagede artikel har opnået.</span> <span class=\"Bold\">Kendelsen bør bringes i en periode, der svarer til den tid, i hvilken den påklagede artikel har været bragt.</span></p>\r\n   <p class=\"TekstGenerel\">\r\n      <span class=\"Bold\">Herudover vil det være hensigtsmæssigt at oprette et link til kendelsen fra artiklen, hvis den fortsat bringes på hjemmesiden.</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnet finder ikke fuldt tilstrækkeligt grundlag for at udtale kritik af den offentliggørelse, som Berlingske har foretaget.</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnet har herved lagt vægt på, at nævnets kendelse er offentliggjort, dels på business.dk på sektionen ”Brancher” og via et link på selve blogindlægget, dels på b.dk/fejlogfakta.</span>\r\n   </p>\r\n   <p class=\"TekstGenerel\">\r\n      <span class=\"Bold\">Nævnet udtaler derfor ikke kritik af business.dk.</span>\r\n   </p>\r\n</div>\r\n<p class=\"Tekst\" style=\"text-align: left;\">[Klager] har klaget til Pressenævnet, idet klager mener, at business.dk har offentliggjort nævnets kendelse af 24. september 2013 i sag nr. 13-70-00489 i strid med medieansvarsloven § 49.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">I medfør af medieansvarslovens § 49 pålagde Pressenævnet ved kendelse af 24. september 2013 Berlingskes hjemmeside business.dk at offentliggøre et resumé af kendelsen. Af kendelsens pålæg fremgik følgende:</p>\r\n<p class=\"Tekst\" style=\"text-align: left;\">”I medfør af medieansvarslovens § 49, jf. lovens § 39 pålægger Pressenævnet herefter den ansvarshavende redaktør af business.dk at offentliggøre følgende:</p>\r\n<p class=\"Tekst\" style=\"text-align: left;\">”[Rubrik]</p>\r\n<p class=\"Tekst\" style=\"text-align: left;\">Pressenævnet kritiserer business.dk, og [Klager] korrigerer business.dk</p>\r\n<p class=\"Tekst\" style=\"text-align: left;\">[Underrubrik]</p>\r\n<p class=\"Tekst\" style=\"text-align: left;\">Der var fejl i det blogindlæg, som <span class=\"Italic\">Bizzen – IT &amp; Business </span>skrev på business.dk i april om [Klager] og [Klager] Consult ApS.</p>\r\n<p class=\"Tekst\" style=\"text-align: left;\">[Tekst]</p>\r\n<p class=\"Tekst\" style=\"text-align: left;\">Inden indlægget <span class=\"Italic\">Ministerium sætter udbetalinger til [Klager] Consults ph.d.-stipendiat i bero </span>havde Bizzen bedt Styrelsen for Forskning og Innovation om aktindsigt. I blog-indlægget står der, at [Klager] havde anmodet styrelsen om at fjerne offentligt tilgængelige tal fra aktindsigten. Det var forkert. [Klager] havde bedt om, at oplysningerne om, hvor mange penge, som firmaet ville bruge på en erhvervs-ph.d., blev fjernet.</p>\r\n<p class=\"Tekst\" style=\"text-align: left;\">Pressenævnet kritiserer business.dk for at bringe den forkerte oplysning. Desuden får business.dk kritik for ikke at have forelagt oplysninger for [Klager], inden et nyt indlæg blev bragt.</p>\r\n<p class=\"Tekst\" style=\"text-align: left;\">Da business.dk ikke kan dokumentere oplysningen, og da oplysningen kan skade [Klager], har han ret til at få bragt sin version:</p>\r\n<p class=\"Tekst\" style=\"text-align: left;\">business.dk skrev i april, at to omsætningstal for [Klager] Consult ApS var streget over i forbindelse med Bizzen-bloggens begæring om aktindsigt og at denne overstregning var sket efter anmodning fra mig.</p>\r\n<p class=\"Tekst\" style=\"text-align: left;\">Dette er ikke korrekt.</p>\r\n<p class=\"Tekst\" style=\"text-align: left;\">\r\n   <span class=\"Italic\">[Klager]</span>\r\n</p>\r\n<p class=\"Tekst\" style=\"text-align: left;\">Hele kendelsen kan læses på www.pressenaevnet.dk”</p>\r\n<p class=\"Tekst\" style=\"text-align: left;\">business.dk offentliggjorde den 26. september 2013 resuméet af kendelsen på sin hjemmeside. Kendelsesresuméet indeholdt et link til det påklagede blogindlæg, og samme dag tilføjedes et link fra det påklagede blogindlæg til resuméet.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 [Klager]s synspunkter</span>\r\n</p>\r\n<p class=\"Tekst\" style=\"text-align: left;\">[Klager] har anført, at Pressenævnets kendelse er offentliggjort på business.dk’s sektion ”Brancher”, der ligger meget langt fra den sektion, hvor det påklagede blogindlæg er bragt.</p>\r\n<p class=\"Tekst\" style=\"text-align: left;\">Den pågældende sektion af business.dk ligger inden for mediets betalingsmur, og klager måtte rette henvendelse til den ansvarshavende redaktør for at få genmælet frigjort fra betalingsmuren. Det påklagede blogindlæg er bragt på business.dks blog-sektion, som ligger uden for betalingsmuren.</p>\r\n<p class=\"Tekst\" style=\"text-align: left;\">Kendelsen bør bringes på business.dk’s blog-sektion, således at læsere, der kommer tilbage til denne sektion, kan se, at business.dk har overtrådt medieansvarsloven i forbindelse med blogindlægget.</p>\r\n<p class=\"Tekst\" style=\"text-align: left;\">Lige nu skal læserne finde det påklagede blogindlæg frem og i toppen af den, er der så et ”OBS” og et link til kendelsen på en helt anden sektion af business.dk.</p>\r\n<p class=\"Tekst\" style=\"text-align: left;\">Sandsynligheden for, at det påklagede blogindlægs læsere læser kendelsen, er marginal.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 business.dk’s synspunkter</span>\r\n</p>\r\n<p class=\"Tekst\" style=\"text-align: left;\">business.dk har anført, at Berlingske har offentliggjort Pressenævnets kendelse efter alle tænkelige forskrifter.</p>\r\n<p class=\"Tekst\" style=\"text-align: left;\">Kendelsen er offentliggjort på business.dk uden for betalingsmuren. Kendelsen er klart og utvetydigt kædet sammen med det kritiserede blogindlæg, så det tydeligt fremgår i toppen af indlægget, at der har været en klagesag samt Pressenævnets kendelse. Søger man på det pågældende blogindlæg, får man altid kendelsen med. Kendelsen er endvidere placeret på Berlingskes nye faste FEJL&amp;FAKTA-side: b.dk/fejlogfakta.</p>\r\n<p class=\"Tekst\" style=\"text-align: left;\">business.dk finder ikke, at det er rimeligt og proportionalt med forseelsen at bringe kendelsen flere steder end de tre relevante.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget:</p>\r\n<p class=\"Tekst\" style=\"text-align: left;\">Hanne Schmidt, Inger Bach, Ulrik Holmstrup og Otto Juhl Nielsen.</p>\r\n<p class=\"Tekst\" style=\"text-align: left;\">Det følger af medieansvarsloven § 49, at offentliggørelse af Pressenævnets kendelse skal ske uden kommenterende tilføjelser og på en så fremtrædende måde, som det med rimelighed kan forlanges.</p>\r\n<p class=\"Tekst\" style=\"text-align: left;\">For så vidt angår offentliggørelse af nævnets kendelser vedrørende skrevne artikler i elektroniske medier er det nævnets opfattelse – som også udtrykt i årsberetningen 2005 – at det angående placeringen af kendelsen kan indgå i overvejelsen, om kendelsen har reel mulighed for at opnå samme antal ”hits”, som den påklagede artikel har opnået. Kendelsen bør bringes i en periode, der svarer til den tid, i hvilken den påklagede artikel har været bragt.</p>\r\n<p class=\"Tekst\" style=\"text-align: left;\">Herudover vil det være hensigtsmæssigt at oprette et link til kendelsen fra artiklen, hvis den fortsat bringes på hjemmesiden.</p>\r\n<p class=\"Tekst\" style=\"text-align: left;\">Pressenævnet finder ikke fuldt tilstrækkeligt grundlag for at udtale kritik af den offentliggørelse, som Berlingske har foretaget.</p>\r\n<p class=\"Tekst\" style=\"text-align: left;\">Pressenævnet har herved lagt vægt på, at nævnets kendelse er offentliggjort, dels på business.dk på sektionen ”Brancher” og via et link på selve blogindlægget, dels på b.dk/fejlogfakta.</p>\r\n<p class=\"Tekst\" style=\"text-align: left;\">Nævnet udtaler derfor ikke kritik af business.dk.</p>\r\n<p class=\"Tekst\" style=\"text-align: left;\">19. november 2013</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/11/2013"
        },
        {
            "displayName": "Accession",
            "displayValue": "W20130963925"
        },
        {
            "displayName": "Entydig dokumentidentifikation",
            "displayValue": "AA007450"
        },
        {
            "displayName": "Dato for indlæggelse",
            "displayValue": "22/11/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9639"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "19/11/2013"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "13-70-00541"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}