{
    "id": 108127,
    "title": "1985 BTL 89   BETÆNKNING OVER FORSLAG TIL LOV OM TIL- OG OMBYGNING M.V. AF   NATIONALMUSEET    NR L 89 1985-86, 1. SAMLING BLAD NR 903 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 89",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 89 </P>  \r\n\r\n<P></P>  \r\n\r\n<P>Betænkning over Forslag til lov om til- og ombygning m.v. af  \r\n\r\n Nationalmuseet <BR>  \r\n\r\n Nr L 89 1985-86, 1. samling Blad nr 903 </P>  \r\n\r\n<P></P>  \r\n\r\n<P>Afgivet af kulturudvalget </P>  \r\n\r\n<P></P>  \r\n\r\n<P>Afgivet: 19860514 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til ministeren for kulturelle anliggender, som </P>  \r\n\r\n<P>denne har besvaret skriftligt. </P>  \r\n\r\n<P>Udvalget har endvidere modtaget skriftlige henvendelser fra: </P>  \r\n\r\n<P>Dansk Kulturhistorisk Museums Forening, </P>  \r\n\r\n<P>Foreningen af Danske Kunstmuseer og </P>  \r\n\r\n<P>Nationalmuseet. </P>  \r\n\r\n<P>Herefter indstiller et mindretal (det konservative folkepartis, </P>  \r\n\r\n<P>venstres, det radikale venstres og kristeligt folkepartis </P>  \r\n\r\n<P>medlemmer af udvalget) lovforslaget til vedtagelse uændret, idet </P>  \r\n\r\n<P>mindretallet ikke finder, at den foreslåede udvidelse og fornyelse </P>  \r\n\r\n<P>af Nationalmuseets virksomhed bør sættes i stå. </P>  \r\n\r\n<P>Et andet mindretal (socialdemokratiets og socialistisk folkepartis </P>  \r\n\r\n<P>medlemmer af udvalget) indstiller lovforslaget til vedtagelse med </P>  \r\n\r\n<P>det af mindretallet stillede ændringsforslag. </P>  \r\n\r\n<P>Et tredje mindretal (fremskridtspartiets medlem af udvalget) </P>  \r\n\r\n<P>indstiller lovforslaget til forkastelse ved 3. behandling. </P>  \r\n\r\n<P>Ændringsforslag </P>  \r\n\r\n<P>Af et mindretal (S og SF): </P>  \r\n\r\n<P>Til § 1 </P>  \r\n\r\n<P>Efter stk. 2 indsættes som nyt stykke: </P>  \r\n\r\n<P>&#187;Stk. 3. Anvendelse af bevillingerne efter stk. 1 er tillige betinget  \r\n\r\n</P>  \r\n\r\n<P>af, at Nationalmuseet friholdes for de økonomiske konsekvenser af </P>  \r\n\r\n<P>besparelser og budgettekniske ændringer i 1987, samt at der i </P>  \r\n\r\n<P>1986-87 igangsættes og gennemføres en analyse af museets </P>  \r\n\r\n<P>muligheder for at efterleve museumslovens krav med henblik på en </P>  \r\n\r\n<P>samlet stillingtagen til museets fremtidige udvikling og status.&#171;  \r\n\r\n</P>  \r\n\r\n<P>Bemærkninger </P>  \r\n\r\n<P>Under 1. behandling af lovforslaget udtalte ordføreren for </P>  \r\n\r\n<P>mindretallet bl.a.: </P>  \r\n\r\n<P>&#187;Kulturministerens forslag om vort nationalmuseums fremtid er </P>  \r\n\r\n<P>spændende og omfattende . . . </P>  \r\n\r\n<P>Mange mennesker har arbejdet på rapporten, som lovforslaget bygger </P>  \r\n\r\n<P>på, og takket være disse mennesker vil vi hen ad vejen kunne tage </P>  \r\n\r\n<P>et helt anderledes nationalmuseum i brug. Der har virkelig været </P>  \r\n\r\n<P>tænkt nye tanker, der er virkelig kommet nye og spændende </P>  \r\n\r\n<P>muligheder på bordet . . . &#187; </P>  \r\n\r\n<P>Mindretallet er fortsat af den opfattelse, at lovforslaget åbner for </P>  \r\n\r\n<P>mange nye muligheder. Men konsekvenserne af de budgettekniske </P>  \r\n\r\n<P>ændringer og pålagte faktiske besparelser på Nationalmuseets </P>  \r\n\r\n<P>budget har givet anledning til alvorlige overvejelser. Ifølge </P>  \r\n\r\n<P>museets foreløbige budget for 1987 skal der bl.a. afskediges ca. </P>  \r\n\r\n<P>30 medarbejdere, lukkes afdelinger uden for museet og aflyses </P>  \r\n\r\n<P>udstillinger. </P>  \r\n\r\n<P>En gennemførelse af nærværende forslag vil stille store krav til </P>  \r\n\r\n<P>Nationalmuseets ressourcer og personale, og formidlingsafdelingen </P>  \r\n\r\n<P>må fremtidig skulle stille store krav til det daglige indsamlings- </P>  \r\n\r\n<P>og forskningsarbejde, som er en del af Nationalmuseets </P>  \r\n\r\n<P>grundfunktion. Mindretallet finder det derfor forkert at </P>  \r\n\r\n<P>gennemføre lovforslaget, før der foreligger en analyse af museets </P>  \r\n\r\n<P>nuværende og kommende muligheder for at efterleve museumslovens </P>  \r\n\r\n<P>krav og af sammenhængen mellem museets grundfunktioner og dets </P>  \r\n\r\n<P>fremtidige udvikling og status. Statens museumsnævn har i </P>  \r\n\r\n<P>skrivelse af 6. maj 1986 til folketingets kulturudvalg tilbudt at </P>  \r\n\r\n<P>stille 750.000 kr. til rådighed for en sådan analyse; skrivelsen </P>  \r\n\r\n<P>er optrykt som bilag til betænkningen. </P>  \r\n\r\n<P>Per Stig Møller (KF) Annelise Gotfredsen (KF) Connie Hedegaard </P>  \r\n\r\n<P>(KF) Flemming Jensen (KF) Helge Sander (V) Hanne Severinsen </P>  \r\n\r\n<P>(V) nfmd. Dohrmann (FP) Inger Stilling Pedersen (KrF) Ole </P>  \r\n\r\n<P>Espersen (S) Søren Hansen (S) Jytte Hilden (S) Qvist </P>  \r\n\r\n<P>Jørgensen (S) Jimmy Stahr (S) Tastesen (S) Birthe Hansen </P>  \r\n\r\n<P>(SF) Ingerlise Koefoed (SF) fmd. Bernhard Baunsgaard (RV) </P>  \r\n\r\n<P>Partierne CD, VS og FD havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>STATENS MUSEUMSNÆVN </P>  \r\n\r\n<P>Den 6. maj 1986 </P>  \r\n\r\n<P>Folketingets kulturudvalg </P>  \r\n\r\n<P>Vedrørende forslag til lov </P>  \r\n\r\n<P>om til- og ombygning m.v. af Nationalmuseet - og planlagte </P>  \r\n\r\n<P>besparelser </P>  \r\n\r\n<P>inden for Nationalmuseets budget </P>  \r\n\r\n<P>Statens museumsnævn har med interesse erfaret om lovforslaget til </P>  \r\n\r\n<P>udbygning af Nationalmuseet. Det spændende projekt vil på markant </P>  \r\n\r\n<P>vis styrke Nationalmuseets formidlingsmuligheder og uden tvivl </P>  \r\n\r\n<P>give museet en helt anden profil i det danske samfund. </P>  \r\n\r\n<P>Med vedtagelsen af 1984-museumsloven var det et enigt museumsvæsen, </P>  \r\n\r\n<P>der bakkede op om de to central-museer, ikke mindst </P>  \r\n\r\n<P>Nationalmuseet. Det var dengang helt klart for museumsvæsenet, at </P>  \r\n\r\n<P>de økonomiske beskæringer af Nationalmuseet var begyndt at true </P>  \r\n\r\n<P>dets centrale funktion. Det var derfor ikke mindst lokalmuseernes </P>  \r\n\r\n<P>ønske, at Nationalmuseet måtte blive styrket og udvikle sig i et </P>  \r\n\r\n<P>naturligt samspil med det lokalmuseumsvæsen, som i Nationalmuseets </P>  \r\n\r\n<P>økonomiske trangstid fik skabt lokale muligheder for at varetage </P>  \r\n\r\n<P>vitale dele af museumsarbejdet. </P>  \r\n\r\n<P>Nationalmuseets opgaver er formulerede i museumsloven og i </P>  \r\n\r\n<P>grundindhold identiske med hele det danske museumsvæsens </P>  \r\n\r\n<P>arbejdsgrundlag. Intet museum svarer til museumsbegrebets indhold, </P>  \r\n\r\n<P>hvis det ikke som forudsætning for formidlingen har såvel </P>  \r\n\r\n<P>indsamling, forskning og bevaring. </P>  \r\n\r\n<P>En så kraftfuld - og helt afgjort ønskelig - formidlingsindsats, som </P>  \r\n\r\n<P>der lægges op til i Nationalmuseets kommende udvikling, vil helt </P>  \r\n\r\n<P>klart have afsmittende ressourcefordringer til museets øvrige </P>  \r\n\r\n<P>hovedfunktioner, som må tilgodeses, hvis projektet skal lykkes. </P>  \r\n\r\n<P>Disse betragtninger kunne finde svar i bemærkningerne til </P>  \r\n\r\n<P>lovforslaget, afsnit C, p. 6, sidste afsnit, hvor det anføres: </P>  \r\n\r\n<P>&#187;Med den nye museumslov har Nationalmuseet fået et udgangspunkt </P>  \r\n\r\n<P>for sit arbejde som landets centrale kulturhistoriske museum, </P>  \r\n\r\n<P>hvilket det både har forudsætninger for og ressourcer til at </P>  \r\n\r\n<P>udføre.&#171; </P>  \r\n\r\n<P>Men de for 1987 forelagte konsekvenser af budgettekniske ændringer og </P>  \r\n\r\n<P>pålagte faktiske besparelser må give anledning til alvorlige </P>  \r\n\r\n<P>overvejelser. Ifølge museets budget for 1987 betyder det bl.a. </P>  \r\n\r\n<P>afskedigelse af cirka 30 medarbejdere (der set i sammenhæng med, </P>  \r\n\r\n<P>at 17 stillinger i forvejen er indefrosset i 1985-86, udgør en </P>  \r\n\r\n<P>personalereduktion på ca. 10 pct.) og lukning af &#187;eksterne&#171; </P>  \r\n\r\n<P>monumenter og udstillinger. </P>  \r\n\r\n<P>Besparelsernes konsekvenser betyder, at der efter Statens </P>  \r\n\r\n<P>museumsnævns mening i dag reelt kan sættes spørgsmålstegn ved </P>  \r\n\r\n<P>Nationalmuseets evne til at efterleve museumslovens bestemmelser. </P>  \r\n\r\n<P>For yderligere at underbygge dette kan for eksempel anføres, at en </P>  \r\n\r\n<P>halvering af 1. afdelings i forvejen reducerede </P>  \r\n\r\n<P>undersøgelsesbudget betyder, at museet i realiteten ikke længere </P>  \r\n\r\n<P>er engageret i det forhistorisk-arkæologiske undersøgelsesarbejde. </P>  \r\n\r\n<P>Ligeledes vil Frilandsmuseet ifølge det forelagte ikke længere </P>  \r\n\r\n<P>kunne foretage indsamling og rekonstruktion af den danske </P>  \r\n\r\n<P>bygningskultur. </P>  \r\n\r\n<P>Blot disse to eksempler understreger museets manglende muligheder for </P>  \r\n\r\n<P>at varetage opgaver, som helt naturligt er en del af museets </P>  \r\n\r\n<P>virkeområde. </P>  \r\n\r\n<P>Som nævnt vil forslaget til lov om til- og ombygning m.v. af </P>  \r\n\r\n<P>Nationalmuseet have fremtidige afsmittende ressourcefordringer til </P>  \r\n\r\n<P>indsamlings- og forskningsarbejdet. </P>  \r\n\r\n<P>Under indtryk af det fremlagte budget for 1987 kan det imidlertid </P>  \r\n\r\n<P>forekomme umuligt at udlede den sammenhæng i museets vilkår, som </P>  \r\n\r\n<P>kan betinge en usvækket tillid til Nationalmuseets muligheder for </P>  \r\n\r\n<P>at løfte dette ressourcekrav. Især så længe museet på </P>  \r\n\r\n<P>indsamlings- og forskningsområdet er i en situation, hvor det </P>  \r\n\r\n<P>lovbundne arbejde selv i dag må anses for utilstrækkeligt. </P>  \r\n\r\n<P>Det fremgår endvidere ikke af lovforslagets budgettal, hvordan </P>  \r\n\r\n<P>museets indsamlings- og forskningsvirksomhed vil blive tilgodeset </P>  \r\n\r\n<P>i den kommende udvikling. </P>  \r\n\r\n<P>På den baggrund har nævnet som et resultat af de forelagte </P>  \r\n\r\n<P>konsekvenser af Nationalmuseets budget for 1987 vedtaget følgende </P>  \r\n\r\n<P>forslag: </P>  \r\n\r\n<P>Nationalmuseet friholdes for de økonomiske konsekvenser af </P>  \r\n\r\n<P>besparelser og budgettekniske ændringer i 1987. Det kommende år </P>  \r\n\r\n<P>bruges til en analyse af museets muligheder for at efterleve </P>  \r\n\r\n<P>museumslovens krav med henblik på en samlet stillingtagen til </P>  \r\n\r\n<P>museets fremtidige udvikling og status. </P>  \r\n\r\n<P>Nævnet har samtidig vedtaget at ville medvirke til en finansiering af </P>  \r\n\r\n<P>friholdelsen med et beløb fra rådighedssummen på op til 750.000 </P>  \r\n\r\n<P>kr., idet beløbet stilles til rådighed efter almindelig gældende </P>  \r\n\r\n<P>betingelser for ophjælpningstilskud, hvorefter den myndighed, der </P>  \r\n\r\n<P>finansierer institutionen selv overtager en tilsvarende </P>  \r\n\r\n<P>forpligtelse ved tilskudsperiodens ophør. </P>  \r\n\r\n<P>Det er nævnets opfattelse, at et sådant forslag kan tjene til både at </P>  \r\n\r\n<P>understrege det ekstraordinære i Nationalmuseets nuværende </P>  \r\n\r\n<P>økonomiske situation og samtidig skabe baggrund for en fremtidig </P>  \r\n\r\n<P>sikret udviklingsmodel for det nationale kulturhistoriske </P>  \r\n\r\n<P>hovedmuseum. </P>  \r\n\r\n<P>Afslutningsvis skal nævnet understrege, at dansk museumsverden - </P>  \r\n\r\n<P>under hensyntagen til ovenstående - må anse det for en helt </P>  \r\n\r\n<P>nødvendig styrkelse af Nationalmuseet, at der tilføres </P>  \r\n\r\n<P>institutionen de i lovforslaget anførte midler og muligheder for </P>  \r\n\r\n<P>en fremtidig udvikling. </P>  \r\n\r\n<P>P. N. V. </P>  \r\n\r\n<P>Frank Birkebæk </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00089"
        },
        {
            "displayName": "Entydig dokumentidentifikation",
            "displayValue": "CL005862"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "89"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}