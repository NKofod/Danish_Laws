{
    "id": 138678,
    "title": "Pressenævnets kendelse i sag nr. 11-70/106",
    "documentTypeId": "240",
    "isSagsforlobPeriodValid": true,
    "shortName": "KEN nr 9440 af 12/09/2011",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 11-70/106</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Klager – Din Fiskemand Hirtshals – klagede over udsendelsen ”Kontant” på Danmarks Radio.</p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">I udsendelsen spørges, hvorvidt fiskehandlere overholder dørsalgsloven og forhandlernes overholdelse af fødevarelovgivningen generelt.</span> <span class=\"Bold\">Indslaget vedrørende fiskehandleres overtrædelser af dørsalgsloven illustreres blandt andet med et billede af Forbrugerombudsmandens sag:</span> <span class=\"BoldItalic\">”11/01675, Din Fiskemand, Hirtshals, Dørsalg, [Person B]”</span><span class=\"Bold\">.</span> <span class=\"Bold\">Billedmaterialet hidrører fra Forbrugerombudsmandens lokaler, hvor Danmarks Radio efter det oplyste filmede med Forbrugerombudsmandens samtykke.</span></p>\r\n   <p class=\"TekstGenerel\">\r\n      <span class=\"Bold\">Pressenævnet finder, at Danmarks Radio ved at henvise til overtrædelse af dørsalgsloven og bringe optagelser af omslaget med klagers navn giver seerne indtryk af, at klager har overtrådt dørsalgsloven i relation til den konkrete klage fra [Person B].</span> <span class=\"Bold\">Efter det oplyste var der ikke på tidspunktet for udsendelsens offentliggørelse den 7. juni 2011 truffet afgørelse i sagen.</span> <span class=\"Bold\">Da der endnu ikke var truffet afgørelse, </span><span class=\"BoldItalic\">finder</span><span class=\"BoldItalic\">Pressenævnet det kritisabelt</span><span class=\"Bold\">, at Danmarks Radio illustrerede spørgsmålet om dørsalgslovens overtrædelse med billede af sagsomslaget uden at indhente klagers kommentarer.</span></p>\r\n   <p class=\"TekstGenerel\">\r\n      <span class=\"Bold\">Det følger af medieansvarslovens § 36, stk. 1, at en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er blevet bragt i et massemedie, skal tages til følge, medmindre oplysningernes rigtighed er utvivlsom.</span>\r\n   </p>\r\n   <p class=\"TekstGenerel\">Under henvisning til ovennævnte finder Pressenævnet finder, at Danmarks Radio har bragt et faktisk forkert indtryk af, at Forbrugerombudsmanden havde udtalt kritik af Din Fiskemand Hirtshals v/[Person A] i forbindelse med en klage fra [Person B] over overtrædelse af dørsalgsloven. Da forholdet endvidere er egnet til at påføre klager skade af betydning, er Din Fiskemand Hirtshals v/[Person A] derfor berettiget til et genmæle.</p>\r\n   <p class=\"TekstGenerel\">\r\n      <span class=\"Bold\">I medfør af medieansvarslovens § 49, jf. lovens § 39, pålægger Pressenævnet herefter den ansvarshavende redaktør af Danmarks Radio at offentliggøre et kendelsesresumé.</span>\r\n   </p>\r\n</div>\r\n<p class=\"Tekst\" style=\"text-align: left;\">Din Fiskemand Hirtshals v/[Person A] (Din Fiskemand) har ved advokat Olav Pedersen klaget til Pressenævnet over en udsendelse i Danmarks Radio den 7. juni 2011, idet virksomheden mener, at god presseskik er tilsidesat. Klagen omfatter endvidere mediets afslag på genmæle.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">Den 7. juni 2011 kl. 21.25 bragte Danmarks Radio forbrugermagasinet <span class=\"Italic\">”Kontant”</span> med titlen <span class=\"Italic\">”Fusk med fisk”</span>. I udsendelsen blev vist en række indslag vedrørende salg fra ”fiskebiler”, herunder spørgsmålet om hvorvidt nogle fiskehandlere overtræder dørsalgsloven (lov nr. 451 af 9. juni 2004 om visse forbrugeraftaler). Udsendelsen angik derudover blandt andet fiskehandleres overholdelse af fødevarelovgivningen og fulgte Fødevarekontrollens rejsehold under udførelsen af dets arbejde. Af udsendelsen fremgik bl.a. følgende:</p>\r\n<p class=\"Tekst\" style=\"text-align: left;\">”<span class=\"Italic\">Studievært</span>: Vi danskere har i den grad fået smag for fisk, og det har nogle lidt for smarte sælgere fundet ud af.</p>\r\n<p class=\"Tekst\" style=\"text-align: left;\">…</p>\r\n<p class=\"Tekst\" style=\"text-align: left;\">\r\n   <span class=\"Italic\">Studievært</span>: Velkommen til Kontant om fusk med fisk.</p>\r\n<p class=\"Tekst\" style=\"text-align: left;\">…</p>\r\n<p class=\"Tekst\" style=\"text-align: left;\">\r\n   <span class=\"Italic\">Studievært</span>: Fisk er sundt, det smager godt, og lige nu vælter det frem med fiskebiler – som den her – på gader og butikstorve over hele landet. Det lyder jo alt sammen meget dejligt. Men hvad med loven? Bliver den mon overholdt? Og hygiejnen, er den i orden?</p>\r\n<p class=\"Tekst\" style=\"text-align: left;\">…</p>\r\n<p class=\"Tekst\" style=\"text-align: left;\">\r\n   <span class=\"Italic\">Studievært</span>: Ja, det der med den dårlige hygiejne, det kommer vi tilbage til lige om lidt, for først skal det nemlig handle om de fiskebiler, der bringer fisken hele vejen hjem til din gadedør. Det er nemlig langt fra alle, der har rent fiskemel i posen.</p>\r\n<p class=\"Tekst\" style=\"text-align: left;\">…</p>\r\n<p class=\"Tekst\" style=\"text-align: left;\">\r\n   <span class=\"Italic\">Speak</span>: Hos Forbrugerombudsmanden er man ikke overrasket over Fiskekongens [en anden fiskehandler, der omtales i udsendelsen] salgsmetoder.</p>\r\n<p class=\"Tekst\" style=\"text-align: left;\">\r\n   <span class=\"Italic\">Sigurd Slot Jacobsen, specialkonsulent, Forbrugerombudsmanden</span>: Hvis vi får en konkret henvendelse på en sag som denne her, så vil vi naturligvis kigge på den. Og typisk vil vi bringe den i høring. Det vil sige, at vi vil anmode virksomheden om at forholde sig til klagen.</p>\r\n<p class=\"Tekst\" style=\"text-align: left;\">\r\n   <span class=\"Italic\">Speak (af billedsiden fremgår et sagsomslag, hvorpå der står ”11/01675, Din Fiskemand, Hirtshals, Dørsalg, [Person B] ([Person C])”.</span> <span class=\"Italic\">Sagsomslaget lægges oven i en bunke andre sager)</span>: Og hvis virksomheden ikke kan forklare sig, ja, så er loven klar:</p>\r\n<p class=\"Tekst\" style=\"text-align: left;\">\r\n   <span class=\"Italic\">Sigurd Slot Jacobsen</span>: Konsekvensen er, at det i sidste ende kan føre til en politianmeldelse. Og det kan så medføre en bødestraf.</p>\r\n<p class=\"Tekst\" style=\"text-align: left;\">…</p>\r\n<p class=\"Tekst\" style=\"text-align: left;\">\r\n   <span class=\"Italic\">Sigurd Slot Jacobsen</span>: Hvis du har givet en erhvervsdrivende lov til at troppe op på din bopæl og sælge dig et bestemt produkt, er det ikke ensbetydende med, at han må troppe op og sælge dig et andet produkt.</p>\r\n<p class=\"Tekst\" style=\"text-align: left;\">…</p>\r\n<p class=\"Tekst\" style=\"text-align: left;\">\r\n   <span class=\"Italic\">Speak (sagsomslaget med påskriften ”11/01675, Din Fiskemand, Hirtshals, Dørsalg, [Person B] ([Person C])” ses af skærmbilledet, indtil speakeren siger ”efterhånden”)</span>: Hos Forbrugerombudsmanden er man efterhånden ved at kende lidt for godt til visse fiskebilers salgsmetoder. Og bunken af sager viser også en stigning i antallet af klager.”</p>\r\n<p class=\"Tekst\" style=\"text-align: left;\">Din Fiskemand var ikke i øvrigt omtalt eller afbilledet i udsendelsen.</p>\r\n<p class=\"Tekst\" style=\"text-align: left;\">Advokat Olav Pedersen klagede på vegne af Din Fiskemand ved brev af 9. juni 2011 til Danmarks Radio over udsendelsen. Advokaten oplyste bl.a., at Din Fiskemand havde en uafsluttet sag ved Forbrugerombudsmanden. Sagen vedrører en henvendelse til en adresse i en gade, hvor otte af beboerne havde skrevet under på, at de ønskede besøg af Din Fiskemand. Klagers biler er godkendt af Fødevarestyrelsen til omførsel af fersk og røget fisk. Advokaten anmodede Danmarks Radio om at få bragt et dementi.</p>\r\n<p class=\"Tekst\" style=\"text-align: left;\">Danmarks Radio afviste ved brev af 15. juni 2011 klagen samt anmodningen om et dementi.</p>\r\n<p class=\"Tekst\" style=\"text-align: left;\">Det fremgår af dørsalgslovens § 6, stk. 1 (lov nr. 451 af 9. juni 2004 om visse forbrugeraftaler), at:</p>\r\n<p class=\"Tekst\" style=\"text-align: left;\">”Erhvervsdrivende må ikke uden forudgående anmodning herom rette personlig eller telefonisk henvendelse til en forbruger på dennes bopæl, arbejdsplads eller andet sted, hvortil der ikke er almindelig adgang, med henblik på straks eller senere at opnå tilbud eller accept af tilbud om indgåelse af aftale.”</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 Din Fiskemands synspunkter</span>\r\n</p>\r\n<p class=\"Tekst\" style=\"text-align: left;\">Advokat Olav Pedersen har anført, at Din Fiskemand i udsendelsen uberettiget bliver hængt ud og kædet sammen med en række tvivlsomme fiskehandlere.</p>\r\n<p class=\"Tekst\" style=\"text-align: left;\">Advokaten har oplyst, at Din Fiskemand har fået en lang række reaktioner fra kunder og kollegaer, og klager har mistet kunder, der på baggrund af udsendelsen har det indtryk, at Din Fiskemand også sviner med sine produkter og ikke iagttager gældende regler.</p>\r\n<p class=\"Tekst\" style=\"text-align: left;\">Det er uden saglig begrundelse, at sagsomslaget vises i udsendelsen. Dels er der tale om en uafsluttet sag, hvorfor det ikke vides, om klager er uskyldig i de påstande, der måtte være fremført af [Person B]. Dernæst har sagsomslaget intet at gøre med en tidligere sag. I den fik Din Fiskemand kritik af Forbrugerombudsmanden for at have overtrådt reglerne om uanmodet henvendelse. Dette forhold er der rettet op på efterfølgende.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 Danmarks Radios synspunkter</span>\r\n</p>\r\n<p class=\"Tekst\" style=\"text-align: left;\">Danmarks Radio har anført, at i henhold til dørsalgsloven må en erhvervsdrivende ikke uden forudgående samtykke rette henvendelse – personlig eller telefonisk – til en forbruger på dennes bopæl. Forbrugerombudsmanden har ikke kompetence til at vurdere eventuelle overtrædelser af hverken fødevare- eller skattelovgivningen, hvorfor medarbejderen udelukkende er interviewet med henblik på dørsalgslovens forbud mod uanmodet henvendelse til en forbruger.</p>\r\n<p class=\"Tekst\" style=\"text-align: left;\">Din Fiskemand er ikke genstand for kritik i udsendelsen, men det er uomtvistet, at der verserer en klagesag mod Din Fiskemand hos Forbrugerombudsmanden for overtrædelse af dørsalgsloven. Det er i den forbindelse, at klager indgår i udsendelsen.</p>\r\n<p class=\"Tekst\" style=\"text-align: left;\">Det er således Danmarks Radios opfattelse, at der er belæg for at vise det pågældende sagsomslag, som ligger øverst i bunken af klagesager mod fiskehandlere.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget:</p>\r\n<p class=\"Tekst\" style=\"text-align: left;\">Axel Kierkegaard, Jan Kristensen, Kaare R. Skou og John Meinert Jacobsen.</p>\r\n<p class=\"Tekst\" style=\"text-align: left;\">I udsendelsen spørges, hvorvidt fiskehandlere overholder dørsalgsloven og forhandlernes overholdelse af fødevarelovgivningen generelt. Indslaget vedrørende fiskehandleres overtrædelser af dørsalgsloven illustreres blandt andet med et billede af Forbrugerombudsmandens sag: <span class=\"Italic\">”11/01675, Din Fiskemand, Hirtshals, Dørsalg, [Person B]”</span>. Billedmaterialet hidrører fra Forbrugerombudsmandens lokaler, hvor Danmarks Radio efter det oplyste filmede med Forbrugerombudsmandens samtykke.</p>\r\n<p class=\"Tekst\" style=\"text-align: left;\">Pressenævnet finder, at Danmarks Radio ved at henvise til overtrædelse af dørsalgsloven og bringe optagelser af omslaget med klagers navn giver seerne indtryk af, at klager har overtrådt dørsalgsloven i relation til den konkrete klage fra [Person B]. Efter det oplyste var der ikke på tidspunktet for udsendelsens offentliggørelse den 7. juni 2011 truffet afgørelse i sagen. Da der endnu ikke var truffet afgørelse, <span class=\"Italic\">finder</span><span class=\"Italic\">Pressenævnet det kritisabelt</span>, at Danmarks Radio illustrerede spørgsmålet om dørsalgslovens overtrædelse med billede af sagsomslaget uden at indhente klagers kommentarer.</p>\r\n<p class=\"Tekst\" style=\"text-align: left;\">Det følger af medieansvarslovens § 36, stk. 1, at en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er blevet bragt i et massemedie, skal tages til følge, medmindre oplysningernes rigtighed er utvivlsom.</p>\r\n<p class=\"Tekst\" style=\"text-align: left;\">Under henvisning til ovennævnte finder Pressenævnet finder, at Danmarks Radio har bragt et faktisk forkert indtryk af, at Forbrugerombudsmanden havde udtalt kritik af Din Fiskemand Hirtshals v/[Person A] i forbindelse med en klage fra [Person B] over overtrædelse af dørsalgsloven. Da forholdet endvidere er egnet til at påføre klager skade af betydning, er Din Fiskemand Hirtshals v/[Person A] derfor berettiget til et genmæle.</p>\r\n<p class=\"Tekst\" style=\"text-align: left;\">I medfør af medieansvarslovens § 49, jf. lovens § 39, pålægger Pressenævnet herefter den ansvarshavende redaktør af Danmarks Radio at offentliggøre følgende:</p>\r\n<p class=\"Tekst\" style=\"text-align: left;\">”<span class=\"Italic\">Speak:</span> Danmarks Radios forbrugermagasin <span class=\"Italic\">”Kontant”</span> bragte den 7. juni et indslag om fiskebiler, der ikke overholdt lovgivningen.</p>\r\n<p class=\"Tekst\" style=\"text-align: left;\">Der blev blandt andet bragt omtale af Forbrugerombudsmandens sager vedrørende fiskebiler. Fiskeforhandlere kører ud til forbrugere uden en forudgående aftale. Det er ifølge dørsalgsloven forbudt.</p>\r\n<p class=\"Tekst\" style=\"text-align: left;\">En fiskeforhandler, Din Fiskemand fra Hirtshals, har klaget til Pressenævnet, der har pålagt os at bringe følgende meddelelse:</p>\r\n<p class=\"Tekst\" style=\"text-align: left;\">Af billedsiden til indslaget blev vist billeder fra Forbrugerombudsmandens kontor. En forbruger havde klaget over Din Fiskemand, og der lå derfor et sagsomslag med påskriften <span class=\"Italic\">”Din Fiskemand, Hirtshals”</span>. Det skal præciseres, at der ikke var truffet afgørelse i den pågældende sag, og det var således ikke afgjort, om Din Fiskemand havde overtrådt forbuddet i dørsalgsloven.</p>\r\n<p class=\"Tekst\" style=\"text-align: left;\">Pressenævnet har udtalt kritik af Danmarks Radio for billedillustrationen og pålagt os at bringe denne meddelelse.</p>\r\n<p class=\"Tekst\" style=\"text-align: left;\">Hele kendelsen fra Pressenævnet kan læses på nævnets hjemmeside: pressenaevnet.dk.”</p>\r\n<p class=\"Tekst\" style=\"text-align: left;\">Afgjort den 12. september 2011</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/09/2011"
        },
        {
            "displayName": "Accession",
            "displayValue": "W20110944025"
        },
        {
            "displayName": "Entydig dokumentidentifikation",
            "displayValue": "AA006187"
        },
        {
            "displayName": "Dato for indlæggelse",
            "displayValue": "14/09/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9440"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "12/09/2011"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "11-70/106"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}