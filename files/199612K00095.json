{
    "id": 112124,
    "title": "1996 LSF 95   FORSLAG TIL LOV OM ÆNDRING AF LOV OM DSB REDERI A/S ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 95",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 95 </P>  \r\n\r\n<P></P>  \r\n\r\n<P>Forslag til Lov om ændring af lov om DSB Rederi A/S </P>  \r\n\r\n<P></P>  \r\n\r\n<P>Fremsat af trafikministeren (Jan Trøjborg) </P>  \r\n\r\n<P></P>  \r\n\r\n<P>den 27. november 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 20. december 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960123130\"> Lov nr. 1231 af 27/12/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 231 af 4. april 1995 om DSB Rederi A/S foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 1, stk. 1,</I> udgår &#187;med DSB som ejer og&#171;.  \r\n\r\n</P>  \r\n\r\n<P> <B>2.</B> I <I>§ 1, stk. 2,</I> indsættes som <I>2. pkt.:</I>  </P>  \r\n\r\n<P>&#187;Trafikministeren bemyndiges til at godkende ændring af selskabets  \r\n\r\n navn.&#171; </P>  \r\n\r\n<P> <B>3.</B> I <I>§ 5, stk. 2,</I> ændres &#187;jf. dog stk. 3 og § 6, stk.  \r\n\r\n 3 og 5&#171; til: &#187;jf. dog § 6, stk. 3 og 5&#171;. </P>  \r\n\r\n<P> <B>4.</B>  <I>§ 5, stk. 3,</I> ophæves, og i stedet indsættes: </P>  \r\n\r\n<P> <I>&#187;Stk. 3.</I> Forpligtelsen for DSB Rederi A/S til at besejle  \r\n\r\n overfarten Århus-Kalundborg samt statens betaling herfor ophører med udgangen  \r\n\r\n af 1996. </P>  \r\n\r\n<P> <I>Stk. 4.</I> Forpligtelsen for DSB Rederi A/S til at drive overfarterne  \r\n\r\n Kalundborg-Samsø og Bøjden-Fynshav ophører med udgangen af 1996. Staten ved  \r\n\r\n DSB udbyder besejlingen af de nævnte overfarter. Staten kan yde betaling for  \r\n\r\n driften af overfarterne. </P>  \r\n\r\n<P> <I>Stk. 5.</I> DSB Rederi A/S overtager med virkning fra den 1. januar  \r\n\r\n 1996 driften af overfarten Esbjerg-Fanø. Selskabet indtræder ved overtagelsen  \r\n\r\n af driften i samtlige DSB's rettigheder og forpligtelser vedrørende  \r\n\r\n overfarten.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Trafikministeren fastsætter tidspunktet for ikrafttræden  \r\n\r\n af § 5, stk. 4, 2. pkt., som affattet ved denne lovs § 1, nr. 4. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 231 af 4. april 1995 om DSB Rederi A/S foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 1, stk. 1</I> , udgår: &#187;med DSB som ejer og&#171;.  \r\n\r\n</P>  \r\n\r\n<P> <B>2.</B> I <I>§ 1, stk. 2</I> , indsættes som <I>2. pkt.:</I>  </P>  \r\n\r\n<P>&#187;Trafikministeren bemyndiges til at godkende ændring af selskabets  \r\n\r\n navn.&#171;. </P>  \r\n\r\n<P> <B>3.</B> I <I>§ 5, stk. 2</I> , ændres &#187;jf. dog stk. 3 og § 6, stk.  \r\n\r\n 3 og 5&#171; til: &#187;jf. dog § 6, stk. 3 og 5&#171;. </P>  \r\n\r\n<P> <B>4.</B>  <I>§ 5 stk. 3</I> ophæves og i stedet indsættes: </P>  \r\n\r\n<P>&#187; <I>Stk. 3.</I> Forpligtelsen for DSB Rederi A/S til at besejle  \r\n\r\n overfarten Århus-Kalundborg, samt statens betaling herfor, ophører med  \r\n\r\n udgangen af 1996. </P>  \r\n\r\n<P> <I>Stk. 4.</I> Forpligtelsen for DSB Rederi A/S til at drive overfarterne  \r\n\r\n Kalundborg-Samsø og Bøjden-Fynshav ophører med udgangen af 1996. Staten, ved  \r\n\r\n DSB, udbyder besejlingen af de nævnte overfarter med virkning fra 1. januar  \r\n\r\n 1997. Staten kan yde betaling for driften af overfarterne. </P>  \r\n\r\n<P> <I>Stk. 5.</I> DSB Rederi A/S overtager med virkning fra den 1. januar  \r\n\r\n 1996 driften af overfarten Esbjerg-Fanø. Selskabet indtræder ved overtagelsen  \r\n\r\n af driften i samtlige DSB's rettigheder og forpligtelser vedrørende  \r\n\r\n overfarten.&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>1. Baggrunden for lovforslaget </P>  \r\n\r\n<P>Folketinget vedtog den 4. april 1995 lov nr. 231 om DSB Rederi A/S,  \r\n\r\n hvorved DSB Rederi med virkning fra 1. januar 1996 blev omdannet til  \r\n\r\n aktieselskab. </P>  \r\n\r\n<P>Formålet med omdannelsen var bl.a. at give DSB Rederi mulighed for en  \r\n\r\n hurtigere tilpasning til de ændrede omstændigheder i forbindelse med åbningen  \r\n\r\n af den faste forbindelse over Storebælt. I øvrigt var forventningerne på  \r\n\r\n stiftelsestidspunktet, at hovedopgaven var en rolig afvikling af  \r\n\r\n Storebælts-overfarterne mv. og i takt hermed en indskrænkning af rederiets  \r\n\r\n aktiviteter. </P>  \r\n\r\n<P>I henhold til loven overtog rederiet DSB's overfartsforpligtelser, men det  \r\n\r\n blev samtidig fastslået, at rederiet alene var forpligtet til at besejle  \r\n\r\n ruterne Århus-Kalundborg, Bøjden-Fynshav, Kalundborg-Samsø og Esbjerg-Fanø  \r\n\r\n mod betaling fra staten, fordi de pågældende ruter, der alle ansås for  \r\n\r\n væsentlige ud fra et samfundssynspunkt, skønnedes at være underskudsgivende.  \r\n\r\n</P>  \r\n\r\n<P>Det var endvidere forudsat i lov om DSB Rederi A/S, at  \r\n\r\n Århus-Kalundborg-overfarten ville ophøre med åbningen af  \r\n\r\n Storebæltsforbindelsens vejdel, og for de tre øvrige overfarter ville  \r\n\r\n kontrakterne have en varighed til og med år 2000, hvorefter der skulle ske  \r\n\r\n udbud af den fortsatte sejlads. </P>  \r\n\r\n<P>Udviklingen i færgeteknologien ændrede i den efterfølgende periode  \r\n\r\n vilkårene for færgedrift så meget, at trafikbetjeningen på Kattegat, herunder  \r\n\r\n på ruten Århus-Kalundborg, blev væsentligt forbedret. Dermed bortfaldt  \r\n\r\n behovet for statslig sikring af overfarten Århus-Kalundborg. For ruterne  \r\n\r\n Bøjden-Fynshav og Kalundborg-Samsø blev det fundet hensigtsmæssigt gennem et  \r\n\r\n udbud allerede fra 1. januar 1997 at sikre den for staten mest økonomiske  \r\n\r\n drift. For Esbjerg-Fanø blev det konstateret, at ruten fra og med 1996 ville  \r\n\r\n give et mindre overskud. </P>  \r\n\r\n<P>På den baggrund indgik regeringspartierne, Venstre, Det Konservative  \r\n\r\n Folkeparti og Socialistisk Folkeparti den 14. maj 1996 en politisk aftale om  \r\n\r\n at ændre rederiets forpligtelse vedrørende de fire nævnte overfarter, samt om  \r\n\r\n overførsel af statens aktiepost i DSB Rederi A/S fra DSB til  \r\n\r\n Trafikministeriet. Med nærværende lovforslag udmøntes de aftalte ændringer.  \r\n\r\n</P>  \r\n\r\n<P>I tilknytning til aftalen blev parterne bag rammeaftalen for DSB fra 1994  \r\n\r\n enige om at undersøge mulighederne for, at DSB afhænder havneterminalerne i  \r\n\r\n Helsingør, excl. Leje 1 med tilhørende opmarcharealer, Gedser og Rødby til  \r\n\r\n rederiet. </P>  \r\n\r\n<P>På baggrund af de foretagne undersøgelser er det vurderingen, at et  \r\n\r\n apportindskud af havneterminalerne i DSB Rederi A/S vil være en økonomisk  \r\n\r\n fordelagtig disposition for staten, når målet - som der ligeledes er enighed  \r\n\r\n om - er at sælge op til 25 pct. af aktierne i DSB Rederi A/S senest i 1998.  \r\n\r\n Herved fremrykkes muligheden for aktiesalg. </P>  \r\n\r\n<P>I forbindelse med undersøgelserne af afhændelsesspørgsmålet har det været  \r\n\r\n overvejet, om overdragelsen af havnene til rederiet kan være til skade for  \r\n\r\n konkurrencen på færgeområdet. </P>  \r\n\r\n<P>Sagen vedrørende konkurrerende færgefart mellem Helsingør og Helsingborg  \r\n\r\n har vist, at EU's konkurrenceregler regulerer misbrug af dominerende stilling  \r\n\r\n på havneområdet på en sådan måde, at det ikke af konkurrencemæssige årsager  \r\n\r\n kan anses for fornødent at forhindre en operatør på færgeområdet i at eje  \r\n\r\n havne. </P>  \r\n\r\n<P>De pågældende havne er endvidere som andre havne, hvortil der er offentlig  \r\n\r\n adgang, omfattet af det almindelige princip, at der er modtagepligt for skibe  \r\n\r\n (herunder færger) i det omfang, pladsforholdene tillader det. </P>  \r\n\r\n<P>På den baggrund skønnes der ikke at være konkurrencemæssige forhold, der  \r\n\r\n taler imod en overdragelse som apportindskud i DSB Rederi A/S af havnene. Der  \r\n\r\n er derfor til Folketingets Finansudvalg fremsendt et aktstykke om  \r\n\r\n overdragelsen. </P>  \r\n\r\n<P> <I>2. Lovforslagets indhold</I>  </P>  \r\n\r\n<P>Med lovforslaget ophører DSB Rederi A/S's forpligtelse til at besejle  \r\n\r\n Århus-Kalundborg-ruten med Ask og Urd færgerne ved udgangen af 1996.  \r\n\r\n Overfarten Kalundborg-Samsø og Bøjden-Fynshav udbydes med virkning fra den 1.  \r\n\r\n januar 1997, og DSB Rederi A/S fortsætter driften af overfarten Esbjerg-Fanø  \r\n\r\n med virkning fra 1. januar 1996 uden statslig betaling herfor. </P>  \r\n\r\n<P>Lovforslaget er hermed i overensstemmelse med EU-kommissionens opfattelse  \r\n\r\n af, at der ikke i en længere overgangsperiode kan ydes støtte til  \r\n\r\n samfundsbegrundede overfarter, medmindre det er sket ved offentlig udbud.  \r\n\r\n</P>  \r\n\r\n<P>I henhold til lovforslaget sker der desuden en overførsel af statens  \r\n\r\n aktiepost i DSB Rederi A/S fra DSB til Trafikministeriet i overensstemmelse  \r\n\r\n med den politiske aftale. </P>  \r\n\r\n<P> <I>3. EU-retlige forhold</I>  </P>  \r\n\r\n<P>Med det nuværende lovforslag vurderes statens betaling for besejling af de  \r\n\r\n to samfundsbegrundede overfarter, Kalundborg-Samsø og Bøjden-Fynshav at være  \r\n\r\n forenelig med Fællesskabets statsstøtteregler. Sagen er anmeldt til  \r\n\r\n EU-kommissionen, hvis afgørelse forventes at fremkomme snarest. </P>  \r\n\r\n<P> <I>4. Statsfinansielle konsekvenser</I>  </P>  \r\n\r\n<P>Statens betaling for besejling af Århus-Kalundborg-ruten ophører pr. 31.  \r\n\r\n december 1996. Betalingen var i 1997 budgetteret til 139,3 mio. kr. inkl.  \r\n\r\n moms henholdsvis til 67,4 mio. kr. inkl. moms i 1998, hvor der alene har  \r\n\r\n været budgetteret med udgifter til medio 1998. Rederiet kompenseres ikke for  \r\n\r\n virkningerne heraf. DSB Rederi A/S søger tabsbegrænsning herfor, bl.a.  \r\n\r\n undersøger rederiet mulighederne for en ren godsrute på  \r\n\r\n Århus-Kalundborg-overfarten med færgerne Ask og Urd. </P>  \r\n\r\n<P>DSB's betaling til driften på ruten Esbjerg-Fanø er på finansloven for  \r\n\r\n 1996 budgetteret til 0,1 mio. kr. Dette bortfalder med virkning fra 1. januar  \r\n\r\n 1996, fordi DSB Rederi A/S forpligtes til at opretholde den nuværende  \r\n\r\n besejling af færgeruten på kommercielle vilkår med udgangspunkt i nuværende  \r\n\r\n sejlplan og serviceniveau og efter årlige forhandlinger med de lokale  \r\n\r\n myndigheder. </P>  \r\n\r\n<P>DSB's udgifter til afholdelse af de nævnte udbud forventes afholdt inden  \r\n\r\n for en ramme på 2 mio. kr., jf. aktstykke nr. 394 af 26. juni 1996. Beløbet  \r\n\r\n vil blive modregnet i de nævnte besparelser i 1997. </P>  \r\n\r\n<P>DSB's bevillinger vil blive nedsat svarende til besparelsen på Ask og Urd.  \r\n\r\n Dog vil der blive modregnet forskellige udgifter, som DSB og  \r\n\r\n Trafikministeriets departement afholder i forbindelse med ændringerne omkring  \r\n\r\n DSB Rederi A/S. Den samlede bevillingsmæssige udmøntning, herunder  \r\n\r\n konsekvensen af udbuddet, vil blive forelagt efterfølgende for Folketingets  \r\n\r\n Finansudvalg. </P>  \r\n\r\n<P>Apportindskuddet af de nævnte havneterminaler vil som nævnt i afsnittet  \r\n\r\n &#187;Baggrunden for lovforslaget&#171; blive forelagt særskilt ligeledes for  \r\n\r\n Folketingets Finansudvalg. </P>  \r\n\r\n<P>Ifølge aftalen af 14. maj 1996 skal DSB friholdes for de bevillingsmæssige  \r\n\r\n konsekvenser. </P>  \r\n\r\n<P> <I>5. Miljømæssige konsekvenser</I>  </P>  \r\n\r\n<P>Forslaget skønnes ikke at have nogen miljømæssige konsekvenser. </P>  \r\n\r\n<P> <I>6. Erhvervsøkonomiske konsekvenser</I>  </P>  \r\n\r\n<P>Forslaget skønnes ikke at have nogen erhvervsøkonomiske konsekvenser. </P>  \r\n\r\n<P> <I>7. Høring</I>  </P>  \r\n\r\n<P>Lovforslaget har været sendt til høring hos Statsministeriet,  \r\n\r\n Justitsministeriet, Finansministeriet, Skatteministeriet og  \r\n\r\n Erhvervsministeriet. Det er samtidig med fremsættelsen sendt til høring hos  \r\n\r\n berørte organisationer, hvis udtalelser vil blive oversendt til Folketingets  \r\n\r\n Trafikudvalg ledsaget af de kommentarer, som udtalelserne måtte give  \r\n\r\n anledning til. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Ved lov nr. 231 af 4. april 1995 blev DSB Rederi med virkning fra 1.  \r\n\r\n januar 1995 omdannet til aktieselskab med DSB som ejer. </P>  \r\n\r\n<P>Ændringen af bestemmelsen giver grundlag for, at ejerskabet af aktierne i  \r\n\r\n DSB Rederi A/S kan overføres fra DSB til Trafikministeriets departement. </P>  \r\n\r\n<P>Overførslen af aktierne er ikke en transaktion mellem forskellige  \r\n\r\n juridiske personer, og er derfor ikke omfattet af afgiftspligten i henhold  \r\n\r\n til aktieafgiftsloven. </P>  \r\n\r\n<P>Til nr. 2 </P>  \r\n\r\n<P>Bemyndigelsen giver ministeren mulighed for at godkende ændring af  \r\n\r\n rederiets navn på generalforsamlingen ved ændring af vedtægterne i  \r\n\r\n overensstemmelse med reglerne herom i aktieselskabslovgivningen. </P>  \r\n\r\n<P>Til nr. 3 </P>  \r\n\r\n<P>Ændringen af bestemmelsen er en konsekvens af de nye stykker, der  \r\n\r\n indsættes ved nr. 4. </P>  \r\n\r\n<P>Til nr. 4 </P>  \r\n\r\n<P>Statens betaling for besejling af Århus-Kalundborg-overfarten indstilles  \r\n\r\n med udgangen af 1996. </P>  \r\n\r\n<P>Overfarterne Kalundborg-Samsø og Bøjden-Fynshav vil pr. 1. januar 1997  \r\n\r\n blive besejlet efter udbud. De nuværende kontrakter mellem DSB og DSB Rederi  \r\n\r\n A/S er derfor ikke forlænget. </P>  \r\n\r\n<P>Overfarten Esbjerg-Fanø har vist sig at give et driftsøkonomisk overskud.  \r\n\r\n Kontrakten mellem DSB og DSB Rederi A/S om betaling for besejlingen er derfor  \r\n\r\n ophævet med virkning fra 1. januar 1996. Selskabet indtræder med overtagelsen  \r\n\r\n af driften i samtlige DSB's rettigheder og forpligtelser vedrørende  \r\n\r\n overfarten. </P>  \r\n\r\n<P>Samtidig bortfalder den midlertidige ordning i medfør af tekstanmærkning  \r\n\r\n nr. 87, jf. aktstykke nr. 407 af 29. august 1995. </P>  \r\n\r\n<P>Skriftlig fremsættelse </P>  \r\n\r\n<P> <B>Trafikministeren</B> (Jan Trøjborg): </P>  \r\n\r\n<P>Hermed tillader jeg mig for det høje Ting at fremsætte: </P>  \r\n\r\n<P> <I>Forslag til lov om ændring af lov om DSB Rederi A/S.</I>  </P>  \r\n\r\n<P>(Lovforslag nr. L 95). </P>  \r\n\r\n<P>Lovforslaget er en udmøntning af den politiske aftale af 14. maj 1996  \r\n\r\n indgået mellem regeringspartierne, Venstre, Det Konservative Folkeparti og  \r\n\r\n Socialistisk Folkeparti om DSB, samt tillægsaftale til aftalen af 14. maj  \r\n\r\n 1996 indgået mellem regeringspartierne, Venstre og Det Konservative  \r\n\r\n Folkeparti. </P>  \r\n\r\n<P>I henhold til lov nr. 231 af af 4. april 1995 om DSB Rederi A/S var  \r\n\r\n rederiet alene forpligtet til at besejle overfarterne Århus-Kalundborg,  \r\n\r\n Bøjden-Fynshav, Kalundborg-Samsø og Esbjerg-Fanø mod betaling fra staten,  \r\n\r\n fordi de pågældende ruter, der alle ansås for væsentlige ud fra et  \r\n\r\n samfundsmæssigt synspunkt, skønnedes at være underskudsgivende. </P>  \r\n\r\n<P>Udviklingen i færgeteknologien ændrede i den efterfølgende periode  \r\n\r\n vilkårene for færgedrift så meget, at trafikbetjeningen på Kattegat, herunder  \r\n\r\n på ruten Århus-Kalundborg, blev væsentligt forbedret. Dermed bortfaldt  \r\n\r\n behovet for statslig sikring af overfarten Århus-Kalundborg. </P>  \r\n\r\n<P>Udviklingen i færgeteknologi mv., som medførte ændringen på  \r\n\r\n Århus-Kalundborg, har også medført, at rederiet har måtte omlægge  \r\n\r\n forretningsstrategien. Det er således blevet meget vanskeligere at genplacere  \r\n\r\n tjenestemænd m.fl. fra Storebælt på andre overfarter. Dette var baggrunden  \r\n\r\n for de store ekstraordinære hensættelser på rederiets regnskab for 1995. </P>  \r\n\r\n<P>Med lovforslaget bringes rederiets forpligtelse til at besejle ruten  \r\n\r\n Århus-Kalundborg derfor til ophør ved udgangen af 1996. Overfarterne  \r\n\r\n Bøjden-Fynshav og Kalundborg-Samsø udbydes fra den 1. januar 1997, og  \r\n\r\n rederiet forpligtes til at besejle Esbjerg-Fanø med virkning fra 1. januar  \r\n\r\n 1996 uden statslig betaling herfor. </P>  \r\n\r\n<P>Lovforslaget medfører i øvrigt, at statens aktiepost i DSB Rederi A/S  \r\n\r\n overføres fra DSB til Trafikministeriets departement. </P>  \r\n\r\n<P>Desuden giver lovforslaget trafikministeren bemyndigelse til at godkende  \r\n\r\n en evt. ændring af rederiets navn i overensstemmelse med bestemmelserne herom  \r\n\r\n i aktieselskabslovgivningen. </P>  \r\n\r\n<P>Idet jeg i øvrigt henviser til lovforslaget med tilhørende bemærkninger,  \r\n\r\n tillader jeg mig at anbefale forslaget til Tingets hurtige og velvillige  \r\n\r\n behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov nr. 231 af 4. april 1995 om DSB Rederi A/S foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 1, stk. 1</I> , udgår: &#187; med DSB som ejer og&#171;.  \r\n\r\n</P>  \r\n\r\n<P> <B>2.</B> I <I>§ 1, stk. 2</I> , indsættes som <I>2. pkt.:</I>  </P>  \r\n\r\n<P>&#187;Trafikministeren bemyndiges til at godkende ændring af selskabets  \r\n\r\n navn.&#171;. </P>  \r\n\r\n<P> <B>§ 1.</B> Trafikministeren opretter, med DSB som ejer, et aktieselskab  \r\n\r\n med en aktiekapital ved stiftelsen på 400 mio. kr. </P>  \r\n\r\n<P> <I>Stk. 2.</I> Selskabets navn er DSB Rederi A/S. </P>  \r\n\r\n<P> <I>Stk. 3.</I> Aktiekapitalen tegnes ved indskydelse af DSB's  \r\n\r\n rederivirksomhed omfattende færger, havneinstallationer samt de af DSB ejede  \r\n\r\n bygninger og løsøre, der alene anvendes i forbindelse med rederivirksomhed.  \r\n\r\n Havneinstallationer, bygninger og løsøre i Korsør, Nyborg, Halsskov og  \r\n\r\n Knudshoved Havne forbliver dog DSB's ejendom. </P>  \r\n\r\n<P> <I>Stk. 4.</I> Endvidere indskydes DSB's aktier i Dampskibsselskabet  \r\n\r\n Øresund A/S og ScandLines A/S. </P>  \r\n\r\n<P> <B>3.</B> I <I>§ 5, stk. 2</I> , ændres &#187;jf. dog stk. 3 og § 6, stk.  \r\n\r\n 3 og 5&#171; til: &#187;jf. dog § 6, stk. 3 og 5&#171;. </P>  \r\n\r\n<P> <B>4.</B> I <I>§ 5 stk. 3</I> ophæves og i stedet indsættes: </P>  \r\n\r\n<P>&#187; <I>Stk. 3.</I> Forpligtelsen for DSB Rederi A/S til at besejle  \r\n\r\n overfarten Århus-Kalundborg, samt statens betaling herfor, ophører med  \r\n\r\n udgangen af 1996. </P>  \r\n\r\n<P> <I>Stk. 4.</I> Forpligtelsen for DSB Rederi A/S til at drive overfarterne  \r\n\r\n Kalundborg-Samsø og Bøjden-Fynshav ophører med udgangen af 1996. Staten, ved  \r\n\r\n DSB, udbyder besejlingen af de nævnte overfarter med virkning fra 1. januar  \r\n\r\n 1997. Staten kan yde betaling for driften af overfarterne. </P>  \r\n\r\n<P> <I>Stk. 5.</I> DSB Rederi A/S overtager med virkning fra den 1. januar  \r\n\r\n 1996 driften af overfarten Esbjerg-Fanø. Selskabet indtræder ved overtagelsen  \r\n\r\n af driften i samtlige DSB's rettigheder og forpligtelser vedrørende  \r\n\r\n overfarten.&#171;. </P>  \r\n\r\n<P> <B>§ 5.</B> DSB Rederi A/S overtager driften af den færgefart, der  \r\n\r\n udføres af DSB's rederivirksomhed. </P>  \r\n\r\n<P> <I>Stk. 2.</I> Selskabet indtræder ved overtagelsen af driften i samtlige  \r\n\r\n DSB's rettigheder og forpligtelser vedrørende rederivirksomhd, jf. dog stk. 3  \r\n\r\n og § 6, stk. 3 og 5. </P>  \r\n\r\n<P> <I>Stk. 3.</I> Selskabets forpligtelse til drift af overfarterne  \r\n\r\n Århus-Kalundborg, Esbjerg-Fanø, Kalundborg-Samsø og Bøjden-Fynshav er  \r\n\r\n betinget af, at staten yder betaling herfor. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Efter 2. behandling den 18. december 1996 </P>  \r\n\r\n<P> <B>§ 1</B>  </P>  \r\n\r\n<P>I lov nr. 231 af 4. april 1995 om DSB Rederi A/S foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 1, stk. 1,</I> udgår &#187;med DSB som ejer og&#171;.  \r\n\r\n</P>  \r\n\r\n<P> <B>2.</B> I <I>§ 1, stk. 2,</I> indsættes som <I>2. pkt.:</I>  </P>  \r\n\r\n<P>&#187;Trafikministeren bemyndiges til at godkende ændring af selskabets  \r\n\r\n navn.&#171; </P>  \r\n\r\n<P> <B>3.</B> I <I>§ 5, stk. 2,</I> ændres &#187;jf. dog stk. 3 og § 6, stk.  \r\n\r\n 3 og 5&#171; til: &#187;jf. dog § 6, stk. 3 og 5&#171;. </P>  \r\n\r\n<P> <B>4.</B>  <I>§ 5, stk. 3,</I> ophæves, og i stedet indsættes: </P>  \r\n\r\n<P> <I>&#187;Stk. 3.</I> Forpligtelsen for DSB Rederi A/S til at besejle  \r\n\r\n overfarten Århus-Kalundborg samt statens betaling herfor ophører med udgangen  \r\n\r\n af 1996. </P>  \r\n\r\n<P> <I>Stk. 4.</I> Forpligtelsen for DSB Rederi A/S til at drive overfarterne  \r\n\r\n Kalundborg-Samsø og Bøjden-Fynshav ophører med udgangen af 1996. Staten ved  \r\n\r\n DSB udbyder besejlingen af de nævnte overfarter. Staten kan yde betaling for  \r\n\r\n driften af overfarterne. </P>  \r\n\r\n<P> <I>Stk. 5.</I> DSB Rederi A/S overtager med virkning fra den 1. januar  \r\n\r\n 1996 driften af overfarten Esbjerg-Fanø. Selskabet indtræder ved overtagelsen  \r\n\r\n af driften i samtlige DSB's rettigheder og forpligtelser vedrørende  \r\n\r\n overfarten.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Trafikministeren fastsætter tidspunktet for ikrafttræden  \r\n\r\n af § 5, stk. 4, 2. pkt., som affattet ved denne lovs § 1, nr. 4. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/12/1996"
        },
        {
            "displayName": "Accession",
            "displayValue": "199612K00095"
        },
        {
            "displayName": "Entydig dokumentidentifikation",
            "displayValue": "CL007318"
        },
        {
            "displayName": "Dato for førstegangsindlæggelse",
            "displayValue": "27/12/1996"
        },
        {
            "displayName": "Dato for indlæggelse",
            "displayValue": "27/12/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "95"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}