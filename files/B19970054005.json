{
    "id": 85264,
    "title": "Bekendtgørelse om tilbageholdelse af stofmisbrugere i behandling",
    "documentTypeId": "60",
    "isSagsforlobPeriodValid": false,
    "shortName": "BEK nr 540 af 24/06/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om tilbageholdelse af  \r\n\r\n stofmisbrugere i behandling </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 9 i lov nr. 349 af 14. maj 1992 om tilbageholdelse af  \r\n\r\n stofmisbrugere i behandling, som ændret ved lov nr. 922 af 25. november 1992  \r\n\r\n og lov nr. 191 af 12. marts 1997, fastsættes følgende: </P>  \r\n\r\n<P>Iværksættelse og opretholdelse af tilbageholdelse </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Tilbageholdelse af en stofmisbruger på de  \r\n\r\n institutioner, der er nævnt i § 2, stk. 1, i lov om tilbageholdelse af  \r\n\r\n stofmisbrugere i behandling, kan ske, når der er en begrundet formodning om,  \r\n\r\n at stofmisbrugeren vil afbryde den aftalte behandling, og det vil være  \r\n\r\n uforsvarligt ikke at tilbageholde den pågældende, fordi: </P>  \r\n\r\n<UL CLASS=PLAIN-LIST>  \r\n\r\n<LI>1) udsigten til ophøret af misbruget, eller en betydelig og afgørende  \r\n\r\n bedring af tilstanden ellers vil blive væsentligt forringet eller </LI>  \r\n\r\n<LI>2) stofmisbrugeren frembyder nærliggende og væsentlig fare for sig selv  \r\n\r\n eller andre. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Tilbageholdelsen kan kun ske, såfremt mere  \r\n\r\n lempelige foranstaltninger er utilstrækkelige. </P>  \r\n\r\n<P CLASS=STK> <I>Stk. 3. </I> Den foreløbige beslutning om tilbageholdelse  \r\n\r\n træffes af behandlingsinstitutionens leder og skal snarest muligt meddeles  \r\n\r\n til stofmisbrugeren, jf. lovens § 6, stk. 1. Den endelige beslutning om  \r\n\r\n tilbageholdelse træffes i overensstemmelse med lovens § 6, stk. 2, af den  \r\n\r\n myndighed, der er nævnt i lovens § 2, stk. 2. Tilbageholdelsen opretholdes  \r\n\r\n indtil den endelige beslutning efter lovens § 6, stk. 2, jf. dog lovens § 5.  \r\n\r\n</P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Fysisk magtanvendelse i forbindelse med, at en  \r\n\r\n stofmisbruger tilbageholdes på institutionen, er tilladt i det omfang, det er  \r\n\r\n nødvendigt for at afværge, at pågældende udsætter sig selv eller andre for  \r\n\r\n nærliggende fare for at lide skade på legeme eller helbred. Denne  \r\n\r\n magtanvendelse skal afpasses efter forholdene i den enkelte situation og må  \r\n\r\n ikke gå ud over det strengt nødvendige. </P>  \r\n\r\n<P CLASS=STK> <I>Stk. 2. </I> Handlinger, som har været nødvendige for at  \r\n\r\n modstå eller afværge et påbegyndt eller overhængende uretmæssigt angreb og  \r\n\r\n ikke åbenbart går ud over, hvad der under hensyn til angrebets farlighed,  \r\n\r\n angriberens person og det angrebne retsgodes betydning er forsvarligt,  \r\n\r\n omfattes af straffelovens bestemmelser om nødværge, hvorefter der kan blive  \r\n\r\n tale om at gå videre i forsvaret end anført i stk. 1. En medarbejder kan  \r\n\r\n således også gribe ind og hjælpe i udøvelsen af nødværge. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Isolation, hvorved forstås afsondring i aflåst  \r\n\r\n rum i kortere eller længere perioder, er ikke tilladt. Aflåsning af værelser  \r\n\r\n om natten betragtes ikke som isolation. </P>  \r\n\r\n<P CLASS=STK> <I>Stk. 2. </I> Fiksering er ikke tilladt. Ved fiksering  \r\n\r\n forstås anvendelse af mekanisk tvangsmiddel i form af bælte, håndremme,  \r\n\r\n fodremme, livstykke eller anden form for mekanisk fastspænden. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> I det omfang, det er nødvendigt for at sikre en  \r\n\r\n stofmisbrugers fortsatte tilstedeværelse på institutionen under et aftalt  \r\n\r\n behandlingsforløb, kan institutionen foretage aflåsning af institutionens  \r\n\r\n yderdøre i kortere perioder af dagen. Institutionen kan desuden aflåses om  \r\n\r\n natten. </P>  \r\n\r\n<P>Ophør, indberetning </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Det påhviler til stadighed lederen af  \r\n\r\n institutionen at påse, at tilbageholdelsen ikke anvendes i videre omfang end  \r\n\r\n nødvendigt. </P>  \r\n\r\n<P CLASS=STK> <I>Stk. 2. </I> Tilbageholdelsen skal ophøre, når betingelserne  \r\n\r\n i lovens § 5 ikke længere er til stede. Den enkelte tilbageholdelse kan ikke  \r\n\r\n vare over 14 dage fra beslutningen i henhold til lovens § 6, stk. 2, og den  \r\n\r\n samlede tilbageholdelsesperiode kan ikke overstige 2 måneder inden for 6  \r\n\r\n måneder. </P>  \r\n\r\n<P CLASS=STK> <I>Stk. 3. </I> Beslutning om ophøret af tilbageholdelsen  \r\n\r\n træffes af behandlingsinstitutionens leder og skal straks meddeles  \r\n\r\n stofmisbrugeren. Beslutningen skal efterfølgende meddeles den myndighed, der  \r\n\r\n er nævnt i lovens § 2, stk. 2. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Overtrædelse af reglerne i § 2, § 3 og § 4 samt  \r\n\r\n anvendelse af nødværge indberettes til amtsrådet. (Ved amtsrådet forstås i  \r\n\r\n denne bekendtgørelse tillige henholdsvis magistraten i magistratskommuner og  \r\n\r\n kommunalbestyrelsen i andre kommuner, som efter lovens § 1, stk. 2, har fået  \r\n\r\n tillagt beføjelserne). Den i § 2, stk. 1, beskrevne form for fysisk  \r\n\r\n magtanvendelse skal ikke indberettes, men episoden protokolleres. For en  \r\n\r\n privat døgninstitution efter § 96, stk. 4, i lov om social bistand, der har  \r\n\r\n indgået kontrakt med en stofmisbruger med mulighed for tilbageholdelse, skal  \r\n\r\n indberetning efter denne bestemmelse ske til amtsrådet i den amtskommune,  \r\n\r\n hvorunder den i lovens § 2, stk. 2, nævnte myndighed hører. </P>  \r\n\r\n<P CLASS=STK> <I>Stk. 2. </I> Den eller de implicerede medarbejdere skal  \r\n\r\n senest dagen efter episoden afgive skriftlig indberetning derom til  \r\n\r\n institutionslederen, der med sine kommentarer samt forklaringer fra personer,  \r\n\r\n der har overværet episoden, inden 3 dage videresender indberetningen til  \r\n\r\n amtsrådet. Så vidt muligt skal indberetningen ledsages af stofmisbrugerens  \r\n\r\n egen redegørelse for episoden. </P>  \r\n\r\n<P>Indberetningen skal indeholde følgende oplysninger: </P>  \r\n\r\n<UL CLASS=PLAIN-LIST>  \r\n\r\n<LI>1) De særlige forhold, der begrunder indgrebet, </LI>  \r\n\r\n<LI>2) tidspunktet for den handling, der har givet anledning til indgrebet,  \r\n\r\n</LI>  \r\n\r\n<LI>3) tidspunktet for indgrebet, </LI>  \r\n\r\n<LI>4) indgrebets varighed, </LI>  \r\n\r\n<LI>5) beskrivelse af indgrebets art, </LI>  \r\n\r\n<LI>6) beskrivelse af indgrebets formål, </LI>  \r\n\r\n<LI>7) hvem, der foretog indgrebet, </LI>  \r\n\r\n<LI>8) stofmisbrugerens tilstand i den tid, indgrebet fandt sted. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Såfremt der er begrundet mistanke om en  \r\n\r\n strafbar handling, der er undergivet offentlig påtale, skal  \r\n\r\n institutionslederen straks sende indberetning herom til amtsrådet. </P>  \r\n\r\n<P CLASS=STK> <I>Stk. 4. </I> En medarbejder, som har overværet episoden, og  \r\n\r\n som ikke dagen efter er bedt om oplysninger til indberetningen, er pligtig at  \r\n\r\n meddele sin forklaring til institutionslederen. </P>  \r\n\r\n<P CLASS=STK> <I>Stk. 5. </I> En medarbejder, der i øvrigt får begrundet  \r\n\r\n viden om episoden, skal også meddele institutionslederen denne viden. </P>  \r\n\r\n<P CLASS=STK> <I>Stk. 6. </I> Institutionslederen giver samtidig med sin  \r\n\r\n indberetning til amtsrådet kopi af denne til den implicerede medarbejder.  \r\n\r\n</P>  \r\n\r\n<P CLASS=STK> <I>Stk. 7. </I> En medarbejder, der tjenstligt indberettes for  \r\n\r\n en tjenesteforseelse eller et strafbart forhold, skal have udleveret en  \r\n\r\n fremstilling af sagens faktiske omstændigheder og have adgang til at afgive  \r\n\r\n en skriftlig udtalelse om fremstillingen. Medarbejderen skal samtidig gøres  \r\n\r\n bekendt med, at der ikke er pligt til at udtale sig om fremstillingen. </P>  \r\n\r\n<P CLASS=STK> <I>Stk. 8. </I> Hvis den implicerede part er  \r\n\r\n institutionslederen, skal der sendes indberetning direkte til amtsrådet.  \r\n\r\n Medarbejderen giver i dette tilfælde institutionslederen genpart af sin  \r\n\r\n indberetning. </P>  \r\n\r\n<P CLASS=STK> <I>Stk. 9. </I> Amtsrådet træffer afgørelse i sagen inden 6  \r\n\r\n uger. </P>  \r\n\r\n<P>Om klageadgang </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Klager vedrørende overtrædelse af bestemmelserne  \r\n\r\n i denne bekendtgørelse indbringes for amtsrådet, der træffer afgørelse om de  \r\n\r\n foranstaltninger, der vil være at foretage. For en privat døgninstitution  \r\n\r\n efter § 96, stk. 4, i lov om social bistand, der har indgået kontrakt med en  \r\n\r\n stofmisbruger med mulighed for tilbageholdelse, indbringes klage for  \r\n\r\n amtsrådet i den amtskommune, hvorunder den i lovens § 2, stk. 2, nævnte  \r\n\r\n myndighed hører. </P>  \r\n\r\n<P CLASS=STK> <I>Stk. 2. </I> Amtsrådet skal besvare klagerne snarest muligt  \r\n\r\n og inden 6 uger. </P>  \r\n\r\n<P CLASS=STK> <I>Stk. 3. </I> Forinden besvarelsen af en klage anmoder  \r\n\r\n amtsrådet den ansvarlige institutionsleder om en udtalelse. Med udtalelsen  \r\n\r\n indsendes en redegørelse fra den medarbejder, der har kendskab til de  \r\n\r\n forhold, der klages over. </P>  \r\n\r\n<P CLASS=STK> <I>Stk. 4. </I> Institutionslederen eller den, denne bemyndiger  \r\n\r\n dertil, skal herudover hurtigst muligt foretage en undersøgelse, der omfatter  \r\n\r\n samtale med stofmisbrugeren, de medarbejdere, der har kendskab til de  \r\n\r\n forhold, der klages over, og mulige vidner til episoden. Der udfærdiges  \r\n\r\n rapport om de pågældende samtaler, og rapporten indsendes med  \r\n\r\n institutionslederens indstilling til amtsrådet med de i stk. 3 nævnte  \r\n\r\n oplysninger. </P>  \r\n\r\n<P>Tilsyn og indberetning mv. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Amtsrådet fører tilsyn med en privat  \r\n\r\n døgninstitution eftr § 96, stk. 4, i lov om social bistand, der har indgået  \r\n\r\n kontrakt med en stofmisbruger med mulighed for tilbageholdelse. Tilsynet  \r\n\r\n påhviler amtsrådet i den amtskommune, hvorunder den i lovens § 2, stk. 2,  \r\n\r\n nævnte myndighed hører. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Amtskommunerne, og de kommunerne, som efter  \r\n\r\n lovens § 1, stk. 2, har fået tillagt beføjelserne, samt Københavns og  \r\n\r\n Frederiksberg Kommuner indberetter til Socialministeriet, i hvilket omfang  \r\n\r\n der er truffet beslutning om at tilbyde stofmisbrugere kontrakt om behandling  \r\n\r\n for stofmisbrug med mulighed for tilbageholdelse samt om antallet af indgåede  \r\n\r\n kontrakter af denne art. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Bekendtgørelsen træder i kraft den 4. juli  \r\n\r\n 1997. </P>  \r\n\r\n<P CLASS=STK> <I>Stk. 2. </I> Samtidig ophæves bekendtgørelse nr. 603 af 1.  \r\n\r\n juli 1992 om tilbageholdelse af stofmisbrugere i behandling. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Socialministeriet, den 24. juni 1997  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Karen Jespersen </P>  \r\n\r\n<P CLASS=MINISTER ALIGN=RIGHT>/ Poul Pedersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/07/1997"
        },
        {
            "displayName": "Accession",
            "displayValue": "B19970054005"
        },
        {
            "displayName": "Entydig dokumentidentifikation",
            "displayValue": "CM044907"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "26/06/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "540"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "24/06/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Socialmin., 6. kontor, j.nr. 5010-823"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}