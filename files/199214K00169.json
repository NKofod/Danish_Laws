{
    "id": 109172,
    "title": "1992 BTL 169   BETÆNKNING OVER FORSLAG TIL LOV OM ÆNDRING AF LOV OM ERHVERVSUDDANNELSER   OG LOV OM ERHVERVSSKOLER (UDDANNELSER FOR VOKSNE OG SAMARBEJDE MED   ARBEJDSMARKEDSUDDANNELSESCENTRE M.V.)    NR L 169 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 169",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 169 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om erhvervsuddannelser  \r\n\r\n og lov om erhvervsskoler (Uddannelser for voksne og samarbejde med  \r\n\r\n arbejdsmarkedsuddannelsescentre m.v.) <BR>  \r\n\r\n Nr L 169 1992-93, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19930525 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n et spørgsmål til undervisningsministeren, som denne har besvaret skriftligt.  \r\n\r\n Spørgsmålet og undervisningsministerens svar herpå er optrykt som bilag til  \r\n\r\n betænkningen. </P>  \r\n\r\n<P>Der er af undervisningsministeren stillet ændringsforslag, hvorom henvises  \r\n\r\n til de ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de stillede ændringsforslag. </P>  \r\n\r\n<P>Et mindretal (Fremskridtspartiets medlem af udvalget) bemærker følgende:  \r\n\r\n</P>  \r\n\r\n<P>Det samarbejde, lovforslaget lægger op til at der skal være mellem de  \r\n\r\n forskellige skoler, hilser Fremskridtspartiet absolut velkommen.  \r\n\r\n Fremskridtspartiet fremsatte nemlig den 31. januar 1991 et  \r\n\r\n beslutningsforslag, nr. B 23, som lige præcis gik ud på, at der skulle foregå  \r\n\r\n et meget tættere samarbejde mellem de forskellige former for erhvervsskoler.  \r\n\r\n Det, der jo typisk opleves rundt omkring, er, at man på tekniske skoler og  \r\n\r\n AMU-centre har meget svært ved at udnytte ressourcerne, fordi de hører under  \r\n\r\n to forskellige ministerier. Hvis der er lærerkræfter, som på grund af sygdom  \r\n\r\n eller af andre grunde har forfald, kunne man jo ofte bare gå over gaden og  \r\n\r\n hente vikarer, teknisk udstyr osv., som er installeret for millioner og atter  \r\n\r\n millioner af kroner rundt omkring, men som ikke udnyttes optimalt, fordi man  \r\n\r\n ikke har tilstrækkelig samordning på området. Det gik det nævnte  \r\n\r\n beslutningsforslag ud på. Hvilken skæbne fik dette beslutningsforslag så? Ja,  \r\n\r\n under førstebehandlingen dengang kunne vi forstå, at den største skavank, som  \r\n\r\n forslaget led under, var, at det var Fremskridtspartiet, der havde haft den  \r\n\r\n frækhed at fremsætte det. Så da beslutningsforslaget kom til 2. og sidste  \r\n\r\n behandling den 23. april 1991, var det også kun Fremskridtspartiet, der kunne  \r\n\r\n stemme for det. Resten af Folketingets partier stemte imod. Nu, hvor det er  \r\n\r\n et forslag, der ikke er fremsat af Fremskridtspartiet, stiller sagen sig  \r\n\r\n noget anderledes. Nu er det pludselig blevet noget, som alle kan støtte, idet  \r\n\r\n alle finder det naturligt og selvfølgeligt, at der skal ske en samordning på  \r\n\r\n dette område. Efter Fremskridtspartiets mening burde den nye statsminister  \r\n\r\n have sammenlagt alt, hvad der er af uddannelser i dette land, i eet  \r\n\r\n ministerium, Undervisningsministeriet. Man har tidligere af hensyn til den  \r\n\r\n nuværende undervisningsminister eksperimenteret med at lægge ting over i  \r\n\r\n Kulturministeriet. Det har man nu heldigvis opgivet og fået det ført tilbage,  \r\n\r\n hvor det rettelig hører hjemme, nemlig i Undervisningsministeriet, men dele  \r\n\r\n af Arbejdsministeriets ressortområde burde ligge i Undervisningsministeriet,  \r\n\r\n så alt, der vedrører undervisning i dette land, ligger eet sted, nemlig i  \r\n\r\n Undervisningsministeriet. Hvis man så også privatiserede a-kasserne, kunne  \r\n\r\n man helt slippe for at have et arbejdsministerium, og det var nok ikke det  \r\n\r\n værste, der kunne ske. </P>  \r\n\r\n<P>ÆndringsforslagAf <I>undervisningsministeren</I> , tiltrådt af  \r\n\r\n<I>udvalget:</I>  </P>  \r\n\r\n<P>Til § 1 <B>1)</B> I de under <I>nr. 1, 8</I> og <I>10</I> foreslåede  \r\n\r\n affattelser af lovens <I>§ 1, stk. 3,</I>  <I>§ 21, stk. 3,</I> og <I>§ 36,  \r\n\r\n stk. 2,</I> ændres &#187;Undervisnings- og forskningsministeren&#171; til:  \r\n\r\n &#187;Undervisningsministeren&#171;. </P>  \r\n\r\n<P>Til § 2 <B>2)</B> I det under <I>nr. 1</I> foreslåede <I>§ 7, stk. 6,</I>  \r\n\r\n ændres &#187;undervisnings- og forskningsministeren&#171; til:  \r\n\r\n &#187;undervisningsministeren&#171;. </P>  \r\n\r\n<P> <B>3)</B>  <I>Nr. 4</I> affattes således: </P>  \r\n\r\n<P> <B>&#187;4.</B> Efter § 25 indsættes som ny paragraf: </P>  \r\n\r\n<P> <B>&#187;§ 25 a.</B> Skolerne samarbejder med andre erhvervsskoler,  \r\n\r\n arbejdsmarkedsuddannelsescentre og andre uddannelsesinstitutioner i et lokalt  \r\n\r\n fællesskab. Samarbejdet kan angå udbudet af uddannelser, kurser og  \r\n\r\n vejledningsaktiviteter m.v. og gensidig meddelelse af oplysninger om  \r\n\r\n planlagte eller forventede initiativer. Til brug for samarbejdet kan  \r\n\r\n institutionerne oprette lokale fællesudvalg. </P>  \r\n\r\n<P> <I>Stk. 2.</I> Antallet af medlemmer af et lokalt fællesudvalg og disses  \r\n\r\n fordeling på institutioner fastsættes i en samarbejdsaftale. En  \r\n\r\n erhvervsskoles udvalgsmedlemmer udpeges af skolens bestyrelse.&#171;&#187;  \r\n\r\n</P>  \r\n\r\n<P> <B>4)</B>  <I>Nr. 5</I> affattes således: </P>  \r\n\r\n<P> <B>&#187;5.</B>  <I>§ 26, stk. 1, 1. pkt.,</I> affattes således: </P>  \r\n\r\n<P>&#187;For arbejdsmarkedsuddannelsescentre, der meddeler  \r\n\r\n erhvervsuddannelser i medfør af § 18, stk. 2, i lov om erhvervsuddannelser,  \r\n\r\n samt andre skoler, institutioner og virksomheder, der i medfør af samme lovs  \r\n\r\n § 18, stk. 3, er godkendt til at meddele bestemte erhvervsuddannelser, finder  \r\n\r\n reglerne i § 13 og §§ 20-23 anvendelse.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Ændringsforslagene er en konsekvens af, at betegnelsen for  \r\n\r\n Undervisnings- og Forskningsministeriet nu er ændret til  \r\n\r\n Undervisningsministeriet. </P>  \r\n\r\n<P>Til nr. 3 Ændringsforslaget medfører, at erhvervsskolerne på samme måde,  \r\n\r\n som det er foreslået for så vidt angår AMU-centrene, får pligt til at indgå i  \r\n\r\n et lokalt samarbejde med andre uddannelsesinstitutioner. Forslaget indebærer,  \r\n\r\n at indholdet af dette samarbejde besluttes lokalt under hensyn til lokale  \r\n\r\n forskelle. </P>  \r\n\r\n<P>Til nr. 4 Den foreslåede bestemmelse er en konsekvens af lovforslagets §  \r\n\r\n 1, nr. 5 og 6. Ændringsforslaget er en korrektion af det oprindelige forslag  \r\n\r\n stillet under lovforslagets § 2, nr. 5, og medfører, sådan som det har været  \r\n\r\n hensigten med denne bestemmelse, at arbejdsmarkedsuddannelsescentre, der  \r\n\r\n udbyder erhvervsuddannelser, bliver omfattet af de samme bestemmelser med  \r\n\r\n hensyn til muligheden for tilskud til skolehjem samt tilskudsregler og regler  \r\n\r\n om regnskab og revision, som gælder for erhvervsskolerne. </P>  \r\n\r\n<P>Poul Andersen (S) Poul Erik Dyrlund (S) Baadsgaard (S) Frank Jensen (S)  \r\n\r\n Else Marie Mortensen (S) Anne-Marie Meldgaard (S) Hanne Thanning Jacobsen  \r\n\r\n (SF) Ebba Strange (SF) Jette Pors (CD) nfmd. <I>Eva Møller (KF) Jens  \r\n\r\n Jørgensen (KF) Pia Christmas-Møller (KF) Anders Mølgaard (V) Hanne Severinsen  \r\n\r\n (V)</I> fmd. <I>Jan Køpke Christensen (FP) Dorit Myltoft (RV) Merethe Due  \r\n\r\n Jensen (KRF)</I>  <B>Bilag </B></P>  \r\n\r\n<P>Et af udvalgets spørgsmål og ministerens besvarelse heraf </P>  \r\n\r\n<P>&#187;Ministeren bedes oplyse, om ministerens beføjelser i § 1, nr. 1, til  \r\n\r\n at oprette og nedlægge uddannelser medfører, at man fjerner det faglige  \r\n\r\n udvalgs initiativpligt. Endvidere bedes ministeren oplyse, om ministeren  \r\n\r\n agter at rådføre sig med det i lovforslaget beskrevne råd, forinden en  \r\n\r\n uddannelse nedlægges.&#171; </P>  \r\n\r\n<P> <I>Svar:</I>  </P>  \r\n\r\n<P>Forskellen mellem ændringsforslaget og den gældende bestemmelse er alene,  \r\n\r\n at ministeren får mulighed for at nedlægge en uddannelse uden initiativ fra  \r\n\r\n det faglige udvalg. Det enkelte faglige udvalg har fortsat pligt til at følge  \r\n\r\n den erhvervsmæssige udvikling og udviklingsmuligheder inden for udvalgets  \r\n\r\n område og tilgrænsende områder og efter behov tage initiativ til  \r\n\r\n nyetablering, omlægning og nedlæggelse af uddannelser, jf.  \r\n\r\n erhvervsuddannelseslovens § 38, stk. 4. </P>  \r\n\r\n<P>Det er en forudsætning for anvendelsen af den nye ministerbemyndigelse, at  \r\n\r\n ministeren har rådført sig med Erhvervsuddannelsesrådet, forinden en  \r\n\r\n beslutning træffes. </P>  \r\n\r\n<P>Jeg har ingen aktuelle planer om at gøre brug af bestemmelsen. </P>  \r\n\r\n<P>Bestemmelsen forventes især at kunne få betydning som led i fremtidige  \r\n\r\n forhandlinger med Erhvervsuddannelsesrådet og de faglige udvalg om den  \r\n\r\n samlede uddannelsesstruktur for eksempel i forbindelse med ønsker om  \r\n\r\n oprettelse af nye erhvervsuddannelser. </P>  \r\n\r\n<P>Bestemmelsen kan også tænkes anvendt til varetagelse af ministeriets  \r\n\r\n overordnede økonomiske ansvar for erhvervsuddannelsesområdet. </P>  \r\n\r\n<P>For god ordens skyld vil jeg tilføje, at jeg har den samme opfattelse med  \r\n\r\n hensyn til forslaget i § 1, nr. 8, til ændret affattelse af lovens § 21, stk.  \r\n\r\n 3, der angår specialer i en uddannelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/06/1993"
        },
        {
            "displayName": "Accession",
            "displayValue": "199214K00169"
        },
        {
            "displayName": "Entydig dokumentidentifikation",
            "displayValue": "CL006700"
        },
        {
            "displayName": "Dato for førstegangsindlæggelse",
            "displayValue": "02/06/1993"
        },
        {
            "displayName": "Dato for indlæggelse",
            "displayValue": "02/06/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "169"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}