{
    "id": 108841,
    "title": "1994 BTL 50   BETÆNKNING OVER FORSLAG TIL LOV OM ÆNDRING AF LOV OM ARBEJDSMARKEDETS   TILLÆGSPENSION (RET TIL UDBETALING AF ATP FRA DET FYLDTE 60. ÅR FOR   LØNMODTAGERE, DER HAR FORLADT ARBEJDSMARKEDET)    NR L 50 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 50",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 50 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om Arbejdsmarkedets  \r\n\r\n Tillægspension (Ret til udbetaling af ATP fra det fyldte 60. år for  \r\n\r\n lønmodtagere, der har forladt arbejdsmarkedet) <BR>  \r\n\r\n Nr L 50 1994-95, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19941209 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. To af udvalgets spørgsmål og arbejdsministerens svar </P>  \r\n\r\n<P>herpå er optrykt som bilag til betænkningen. </P>  \r\n\r\n<P>Endvidere har udvalget modtaget en skriftlig henvendelse fra Ældre Sagen.  \r\n\r\n</P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) lovforslaget til <I>forkastelse</I> ved 3. behandling.  \r\n\r\n</P>  \r\n\r\n<P>En del af flertallet (Venstres og Det Konservative Folkepartis medlemmer  \r\n\r\n af udvalget) har særlig noteret sig ministerens besvarelse af spørgsmål 3,  \r\n\r\n som er optrykt som bilag til betænkningen, hvoraf det fremgår, at  \r\n\r\n hovedforslaget kun vil betyde en meget ringe forøgelse af indkomsten hos  \r\n\r\n 60-årige, der har forladt arbejdsmarkedet (netto 67 kr. pr. måned for et  \r\n\r\n gennemsnitligt 60-årigt ATP-medlem), mens det til gengæld vil medføre en stor  \r\n\r\n reduktion i ATP-udbetalingen som supplement til folkepensionen, når  \r\n\r\n pensionsalderen indtræder. </P>  \r\n\r\n<P>Da Venstre og Det Konservative Folkeparti ikke kan støtte  \r\n\r\n ændringsforslagene, der i relation til fradrag for løbende  \r\n\r\n pensionsudbetalinger vil stille ATP anderledes end  \r\n\r\n andrearbejdsmarkedsbaserede pensionsordninger, kan partierne derfor ikke  \r\n\r\n støtte forslaget. </P>  \r\n\r\n<P>Venstre og Det Konservative Folkeparti er samtidig betænkelige ved den  \r\n\r\n fortsat faldende reelle pensionsalder og er derfor - i en tid med stigende  \r\n\r\n efterspørgsel efter arbejdskraft - stærkt forbeholdne over for at skabe  \r\n\r\n yderligere incitamenter til en tidlig tilbagetrækning fra arbejdsmarkedet.  \r\n\r\n</P>  \r\n\r\n<P>Et mindretal inden for flertallet (Socialdemokratiets medlemmer af  \r\n\r\n udvalget) er af den opfattelse, at efterlønsordningen er en  \r\n\r\n arbejdsmarkedsforanstaltning, hvor den enkelte har mulighed for - efter det  \r\n\r\n fyldte 60 år - at trække sig tilbage fra arbejdsmarkedet før pensionsalderen,  \r\n\r\n endda med ret til at vende tilbage til arbejdsmarkedet. </P>  \r\n\r\n<P>Lige siden oprettelsen af Arbejdsmarkedets Tillægspension (ATP) har det  \r\n\r\n været meningen, at ATP skulle være et supplement til den udbetalte  \r\n\r\n folkepension. Det ønsker Socialdemokratiet ikke at lave om på. </P>  \r\n\r\n<P>ATP er, set med Socialdemokratiets øjne, et vigtigt led i fremtidens  \r\n\r\n pensionssystem. Hvis ATP's udbetalingsregler ændres, så  \r\n\r\n ikkefolkepensionsberettigede grupper kan få udbetalt ATP før  \r\n\r\n folkepensionsalderen, vil det virke undergravende på fremtidens  \r\n\r\n pensionssystem. Derfor kan Socialdemokratiet ikke tilslutte sig lovforslaget  \r\n\r\n og de stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis, Fremskridtspartiets og  \r\n\r\n Enhedslistens medlemmer af udvalget) indstiller lovforslaget til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>Et mindretal inden for mindretallet (Fremskridtspartiets medlem af  \r\n\r\n udvalget) konstaterer, at vedtagelse af lovforslaget vil være et lille skridt  \r\n\r\n i den rigtige retning, idet lovforslaget giver folk mulighed for at kunne få  \r\n\r\n glæde af de penge, de selv har sparet op igennem et langt livs arbejde, mens  \r\n\r\n de stadig kan have glæde af dem. Hvem er vi i Folketinget, at vi kan sige, at  \r\n\r\n folk skal være 67 år gamle, før man har brug for sin opsparing? </P>  \r\n\r\n<P>Fremskridtspartiet så helst, at det var op til den enkelte at placere sine  \r\n\r\n penge og op til den enkelte at beslutte, hvor meget man ønsker at binde til  \r\n\r\n alderdommen, og hvornår man ønsker midlerne udbetalt. ATP har udartet sig til  \r\n\r\n &#187;Alle tiders pjat&#171;, når det som nu er overgået til at være tvungen  \r\n\r\n opsparing med en central kasse til placering af pengene. </P>  \r\n\r\n<P>Giv friheden tilbage til borgerne. Personlig og økonomisk frihed giver  \r\n\r\n ansvar og glæde til den enkelte. </P>  \r\n\r\n<P>ÆndringsforslagAf et <I>mindretal</I> (SF), tiltrådt af et  \r\n\r\n<I>mindretal</I> (FP og EL): </P>  \r\n\r\n<P>Til titlen <B>1)</B> Titlen affattes således: </P>  \r\n\r\n<P>&#187; <B>Forslag</B>  </P>  \r\n\r\n<P>til </P>  \r\n\r\n<P> <B>Lov om ændring af lov om Arbejdsmarkedets Tillægspension og lov om  \r\n\r\n arbejdsløshedsforsikring m.v.</B>  </P>  \r\n\r\n<P>(Ret til udbetaling af ATP fra det fyldte 60 år for lønmodtagere, der har  \r\n\r\n forladt arbejdsmarkedet)&#187;. <B>2)</B> Efter § 1 indsættes som ny  \r\n\r\n paragraf: </P>  \r\n\r\n<P> <B>&#187;§ 01</B> I lov om arbejdsløshedsforsikring m.v., jf.  \r\n\r\n lovbekendtgørelse nr. 16 af 11. januar 1994, som senest ændret ved lov nr.  \r\n\r\n 417 af 1. juni 1994, foretages følgende ændring: </P>  \r\n\r\n<P>I <I>§ 75 g, stk. 1,</I> indsættes efter 1. pkt. som nyt punktum: </P>  \r\n\r\n<P>&#187;Udbetaling af tillægspension i form af egenpension medfører dog ikke  \r\n\r\n fradrag i efterlønnen.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Ændringsforslagene skal sikre, at der ikke sker nogen  \r\n\r\n modregning i efterlønnen i forbindelse med førtidig udbetaling af ATP. </P>  \r\n\r\n<P>Børge Bakholt (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Peter Duetoft (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Pia  \r\n\r\n Christmas-Møller (KF) Frank Dahlgaard (KF) Brian Mikkelsen (KF) Annette Just  \r\n\r\n (FP)</I>  <B>Bilag </B></P>  \r\n\r\n<P>Nogle af udvalgets spørgsmål til arbejdsministeren og dennes svar herpå  \r\n\r\n<I>Spørgsmål nr. 3: </I></P>  \r\n\r\n<P> &#187;Ministeren bedes ved hjælp af nogle regneeksempler oplyse, hvilken  \r\n\r\n indflydelse lovforslaget vil få for: </P>  \r\n\r\n<P>a) Et 60-årigt medlem af ATP, der siden 1964 har indbetalt ATP-bidrag,  \r\n\r\n såfremt der sker udbetaling henholdsvis fra 60 år, fra 67 år, fra 67 år med  \r\n\r\n bidrag til 67 år. </P>  \r\n\r\n<P>b) Et såkaldt gennemsnitligt 60-årigt ATP-medlem ved udbetaling  \r\n\r\n henholdsvis fra 60 år, fra 67 år, fra 67 år med bidrag til 67 år.&#171; </P>  \r\n\r\n<P> <I>Spørgsmål nr. 4:</I>  </P>  \r\n\r\n<P>&#187;Ministeren bedes også oplyse, hvilken indflydelse lovforslaget vil  \r\n\r\n få for de under a) og b) nævnte personer under den forudsætning, at der ikke  \r\n\r\n foretages modregning i efterlønnen.&#171; </P>  \r\n\r\n<P> <I>Svar:</I>  </P>  \r\n\r\n<P>Jeg vil tillade mig at besvare de to stillede spørgsmål under et. </P>  \r\n\r\n<P>Den vedlagte tabel angiver som regneeksempel, hvilke beløb der kan  \r\n\r\n udbetales til de pågældende personer, der kunne modtage ATP-pension. Samtidig  \r\n\r\n er angivet størrelsen af reguleringen i efterlønnen samt en beskatning på 50  \r\n\r\n pct. </P>  \r\n\r\n<P> <I>60-årigt ATP-medlem, der har betalt fuldt ATP-bidrag fra 1964:</I>  \r\n\r\n</P>  \r\n\r\n<PRE>  \r\n\r\n ---------------------------------------------------------------------  \r\n\r\n                                Brutto-    Regulering  Indkomst- Netto  \r\n\r\n                               udbetaling  af efterløn skat     pr. år  \r\n\r\n                                pr. år  \r\n\r\n ---------------------------------------------------------------------  \r\n\r\n Bidrager ikke mere, udbetaling  \r\n\r\n fra alder 60 år                  7.300      -4.500    -1.400   1.400  \r\n\r\n Bidrager ikke mere, udbetaling  \r\n\r\n fra alder 67 år                 14.100                -7.050   7.050  \r\n\r\n Bidrager til alder 67 år,  \r\n\r\n udbetaling fra alder 67 år      17.900                -8.950   8.950  \r\n\r\n --------------------------------------------------------------------  \r\n\r\n  Gennemsnitligt 60-årigt ATP-medlem:  \r\n\r\n ---------------------------------------------------------------------  \r\n\r\n                                Brutto-    Regulering  Indkomst- Netto  \r\n\r\n                               udbetaling  af efterløn skat     pr. år  \r\n\r\n                                pr. år  \r\n\r\n ---------------------------------------------------------------------  \r\n\r\n Bidrager ikke mere, udbetaling  \r\n\r\n fra alder 60 år                  4.100      -2.500       -800    800  \r\n\r\n Bidrager ikke mere, udbetaling  \r\n\r\n fra alder 67 år                  7.900                 -3.950  3.950  \r\n\r\n Bidrager til alder 67 år,  \r\n\r\n udbetaling fra alder 67 år      11.700                 -5.850  5.850  \r\n\r\n ---------------------------------------------------------------------  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/12/1994"
        },
        {
            "displayName": "Accession",
            "displayValue": "199414K00050"
        },
        {
            "displayName": "Entydig dokumentidentifikation",
            "displayValue": "CL000642"
        },
        {
            "displayName": "Dato for førstegangsindlæggelse",
            "displayValue": "29/12/1994"
        },
        {
            "displayName": "Dato for indlæggelse",
            "displayValue": "29/12/1994"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "50"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}