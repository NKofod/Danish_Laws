{
    "id": 40215,
    "title": "Disciplinærnævnets kompetence og god revisorskik. ",
    "documentTypeId": "240",
    "isSagsforlobPeriodValid": false,
    "shortName": "KEN nr 50906 af 12/10/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udenfor nævnets kompetence at behandle kollegiale sager. Nævnet fandt,  \r\n\r\n at indklagede havde tilsidesat god revisorskik ved dels i sin påtegning på  \r\n\r\n årsregnskab for forening at have undladt oplysning om, at kasseren  \r\n\r\n uberettiget havde tilegnet sig foreningens midler, og dels ved at have  \r\n\r\n udarbejdet regnskabet uden forinden at gøre sig bekendt med foreningens  \r\n\r\n vedtægter. </I> </P>  \r\n\r\n<P> <I>Indklagede blev herfor pålagt en bøde på 25.000 kr. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Disciplinærnævnets kompetence og god  \r\n\r\n revisorskik. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har statsautoriseret revisor Stig Nielsen og registreret  \r\n\r\n revisor Leif C. Andersen ved skrivelse af 8. marts 1995 klaget over, at  \r\n\r\n registreret revisor Preben Lyngsø ikke har overholdt reglerne om god  \r\n\r\n revisorskik og kollegial optræden. </P>  \r\n\r\n<P>Erhvervs- og Selskabsstyrelsen har oplyst, at Preben Lyngsø blev optaget i  \r\n\r\n registeret for registrerede revisorer den 25. juli 1983. </P>  \r\n\r\n<P>Ifølge vedtægterne for Dansk Rengøringsteknisk Forening (punkt 5) skal  \r\n\r\n foreningens regnskab revideres af to revisorer valgt af en generalforsamling,  \r\n\r\n hvoraf den ene revisor skal være statsautoriseret eller registreret revisor  \r\n\r\n og den anden medlem af foreningen. I henhold hertil blev klagerne under en  \r\n\r\n generalforsamling anmodet om at revidere foreningens årsregnskab for 1994.  \r\n\r\n</P>  \r\n\r\n<P>Indklagede har imidlertid efter anmodning fra foreningens daværende  \r\n\r\n kasserer udarbejdet et årsregnskab for foreningen for 1994. Regnskabet er  \r\n\r\n påført følgende påtegning: </P>  \r\n\r\n<P>&#187; <I>Foranstående årsregnskab for 1994 for Dansk Rengøringsteknisk  \r\n\r\n Forening har vi udarbejdet i samråd med foreningens kasserer. </I></P>  \r\n\r\n<P>Regnskabet er bogført på kasserens EDB-anlæg, heraf har vi modtaget  \r\n\r\n kontoudtog for den periode, kasseren har virket. Vi har ikke set kontoudtog  \r\n\r\n for perioden 1. januar til 6. april. Vi har afstemt foreningens bank- og  \r\n\r\n girobeholdninger. </P>  \r\n\r\n<P>Vi har ikke foretaget egentlige revisionsarbejder </P>  \r\n\r\n<P>Vig, den 16. februar 1995 </P>  \r\n\r\n<P>CENTRUM REVISION ODSHERRED APS </P>  \r\n\r\n<P>Preben Lyngsø </P>  \r\n\r\n<P>(sign.) </P>  \r\n\r\n<P>registreret revisor FRR </P>  \r\n\r\n<P>Intern revisor: </P>  \r\n\r\n<P>Flemming Jensen&#171;. </P>  \r\n\r\n<P>I regnskabet er der i foreningens balance pr. 31. december 1994 anført en  \r\n\r\n post benævnt &#187; <I>Tilgode mellemregning</I> &#187; på 138.313 kr. Ifølge  \r\n\r\n foreningens bogholderi udgør mellemregningen pr. 31. december 1994 imidlertid  \r\n\r\n 188.066 kr. </P>  \r\n\r\n<P>Den 27. februar 1995 skrev klagerne til indklagede og meddelte, at de som  \r\n\r\n foreningens valgte revisorer var anmodet om at udarbejde årsregnskabet for  \r\n\r\n 1994. I relation til det af indklagede udarbejdede årsregnskab påpegede  \r\n\r\n klagerne, at der i henhold til foreningens vedtægter skulle foretages  \r\n\r\n revision, og at indklagede, såfremt han havde udført en sådan revision, ville  \r\n\r\n have konstateret, at kassereren uretmæssigt havde hævet af foreningens midler  \r\n\r\n og anvendt dem i sin egen virksomhed eller til sit eget privatforbrug,  \r\n\r\n hvilket forhold indklagede burde have gjort opmærksom på i sin påtegning på  \r\n\r\n årsregnskabet. Afsluttende anmodedes indklagede om at oplyse, hvorledes  \r\n\r\n posten i årsregnskabet &#187; <I>Tilgode mellemregning</I> &#187; fremkom.  \r\n\r\n</P>  \r\n\r\n<P>Indklagede har ikke besvaret skrivelsen. </P>  \r\n\r\n<P>Klagerne har anført følgende klagepunkter: </P>  \r\n\r\n<P>1) Indklagede har - i strid med Dansk Rengøringsteknisk Forenings  \r\n\r\n vedtægter - udarbejdet årsregnskabet for foreningen, uagtet at han ikke er  \r\n\r\n valgt som foreningens revisor, men derimod er revisor for foreningens  \r\n\r\n tidligere kasserer. </P>  \r\n\r\n<P>2) Det udarbejdede årsregnskab indeholder ikke oplysning om et ulovligt  \r\n\r\n lån til foreningens tidligere kasserer eller om dennes hævninger, og  \r\n\r\n indklagede har ikke besvaret klagernes anmodning om en nærmere redegørelse  \r\n\r\n for årsagen til differencen i foreningens bogholderi i relation til  \r\n\r\n mellemregningen med kassereren. </P>  \r\n\r\n<P>Indklagede har heroverfor anført: </P>  \r\n\r\n<P>1) Han blev af foreningens kasserer anmodet om at udarbejde foreningens  \r\n\r\n regnskab for 1994, således at revisionen ville blive udført af foreningens  \r\n\r\n revisor. Dette anså han ikke for forkert. Endvidere havde han indtryk af, at  \r\n\r\n det var bestyrelsens beslutning, at han skulle udarbejde årsregnskabet, idet  \r\n\r\n han tidligere havde rådgivet foreningen bl.a. om moms på kursusaktivitet på  \r\n\r\n et møde, hvor foreningens formand, kasserer og 2 andre bestyrelsesmedlemmer  \r\n\r\n var til stede, </P>  \r\n\r\n<P>2) Der må have eksisteret 2 bogholderier for foreningens regnskab, idet  \r\n\r\n det bogholderi, som indklagede fik udleveret, ikke indeholdt nogen  \r\n\r\n mellemregningskonto med kassereren. Derimod var der hævet beløb på de likvide  \r\n\r\n konti, som ikke var bogført, og disse beløb blev omposteret til  \r\n\r\n mellemregningskontoen med kassereren. Differencen skyldes hovedsageligt 2  \r\n\r\n poster på henholdsvis 24.000 kr. og 23.000 kr., som er godskrevet den af  \r\n\r\n indklagede opgjorte mellemregningskonto. I øvrigt blev det efter  \r\n\r\n udarbejdelsen af årsregnskabet aftalt med kassereren, at denne selv skulle  \r\n\r\n informere bestyrelsen om mellemregningskontoen, og at bestyrelsen herefter  \r\n\r\n skulle kontakte indklagede inden 14 dage. </P>  \r\n\r\n<P>Sagen har været mundtligt forhandlet på nævnets møde den 31. august 1995,  \r\n\r\n hvor klagerne og indklagede tillige med dennes bisidder, registreret revisor  \r\n\r\n Jørgen Egeskov, gav møde. </P>  \r\n\r\n<P>Klageren, Leif C. Andersen, har bl.a. forklaret, at han har været revisor  \r\n\r\n for foreningen i 12 år. På et tidspunkt blev han enig med kassereren om, at  \r\n\r\n kassereren selv skulle foretage bogføringen på edb, og at han derefter skulle  \r\n\r\n have materialet fra kassereren. Han modtog imidlertid ikke noget materiale  \r\n\r\n fra kassereren og rykkede bestandigt herfor. Det endte med, at kassereren kom  \r\n\r\n med nogle bilag og det omhandlede regnskab, der var udarbejdet af indklagede.  \r\n\r\n Klageren foreholdt kassereren, hvad det var, han havde foretaget sig i  \r\n\r\n relation til mellemregningen, og indkaldte bagefter bestyrelsen. Der blev  \r\n\r\n herefter foretaget en uvildig revision, hvor man også konstaterede nogle  \r\n\r\n andre forhold. Såfremt indklagede havde foretaget en bankafstemning, ville  \r\n\r\n han havde konstateret, at bogholderiet ikke stemte. </P>  \r\n\r\n<P>Indklagede Preben Lyngsø har bl.a. forklaret, at påtegningen på regnskabet  \r\n\r\n om, at &#187; <I>Vi har ikke foretaget egentlige revisionsarbejder</I>  \r\n\r\n &#187;, betyder, at der ikke er blevet foretaget revision. Det var han heller  \r\n\r\n ikke blevet bedt om. Han er ikke bekendt med foreningens vedtægter, og han  \r\n\r\n vidste derfor ikke, at der eksisterede 2 generalforsamlingsvalgte revisorer,  \r\n\r\n eller at regnskabet var underkastet henholdsvis en intern og en ekstern  \r\n\r\n revisor. Den i regnskabet anførte mellemregning dækkede beløb, som kassereren  \r\n\r\n ikke havde bogført. Han spurgte kassereren herom, og kassereren svarede, at  \r\n\r\n han havde hævet pengene og brugt dem til at betale regninger for sit eget  \r\n\r\n firma. Det var altså klart, at betalingerne ikke vedrørte foreningen. De  \r\n\r\n ikke-bogførte beløb, som kassereren havde hævet, fandt indklagede på  \r\n\r\n kontoudtog fra banken. Det var meningen, at regnskabet skulle sendes til  \r\n\r\n bestyrelsen og til den interne revisor. Kassereren sagde, at han selv ville  \r\n\r\n forelægge regnskabet for bestyrelsen. Han fik herefter regnskabet udleveret  \r\n\r\n under forudsætning af at forelægge det for bestyrelsen inden for en nærmere  \r\n\r\n angivet frist. Fristen blev imidlertid aldrig aktuel, fordi klagerne kom ind  \r\n\r\n i sagen. Det var indklagedes tanke, at han - såfremt han ikke hørte noget fra  \r\n\r\n bestyrelsen inden fristens udløb - selv ville have kontaktet bestyrelsen om  \r\n\r\n hævningerne. Indklagede anførte ingen forklaring på mellemregningen i selve  \r\n\r\n regnskabet, fordi kassereren som anført selv skulle kontakte bestyrelsen.  \r\n\r\n Indklagede forestillede sig ikke, at det endelige regnskab til bestyrelsen  \r\n\r\n skulle se ud som det foreliggende. Indklagede har endelig oplyst, at han i  \r\n\r\n forbindelse med udarbejdelsen af regnskabet har foretaget bankafstemning.  \r\n\r\n</P>  \r\n\r\n<P>Disciplinærnævnet skal udtale: </P>  \r\n\r\n<P>For så vidt klagerne har påstået, at indklagede ikke har overholdt  \r\n\r\n reglerne om kollegial optræden, bemærkes, at Disciplinærnævnet ikke har  \r\n\r\n kompetence til at behandle kollegiale sager, jf. § 11, stk. 3, i lov om  \r\n\r\n registrerede revisorer. </P>  \r\n\r\n<P>Med hensyn til spørgsmålet om indklagedes overholdelse af reglerne om god  \r\n\r\n revisorskik bemærkes, at nævnet efter det oplyste må lægge til grund, at  \r\n\r\n indklagede har udarbejdet årsregnskabet for Dansk Rengøringsteknisk Forening  \r\n\r\n for 1994 efter anmodning fra foreningens daværende kasserer. Regnskabet - som  \r\n\r\n er underskrevet af indklagede den 16. februar 1995 (med plads til underskrift  \r\n\r\n af bestyrelsen og den interne revisor), og som er påført en revisorpåtegning  \r\n\r\n - fremstår i sin form som foreningens officielle regnskab. </P>  \r\n\r\n<P>Det må endvidere lægges til grund, at foreningens daværende kasserer i  \r\n\r\n regnskabsåret 1994 har foretaget en række uberettigede hævninger på  \r\n\r\n foreningens bankkonto til sit eget brug. I årsregnskabet for 1994 er disse  \r\n\r\n uretmæssige dispositioner af indklagede beskrevet som &#187; <I>Tilgode  \r\n\r\n mellemregning</I> &#187; uden yderligere angivelse af, hvad beløbet dækker  \r\n\r\n over. Uanset at klagerne og indklagede er uenige med hensyn til størrelsen af  \r\n\r\n mellemregningen, er det ubestridt, at det pågældende beløb udgør en ganske  \r\n\r\n betydelig andel af foreningens samlede aktiver. </P>  \r\n\r\n<P>Disciplinærnævnet finder på denne baggrund, at indklagede - ved dels i sin  \r\n\r\n påtegning på årsregnskabet for 1994 at have undladt at oplyse, at kassereren  \r\n\r\n uberettiget har tilegnet sig foreningens midler, og dels ved at have  \r\n\r\n udarbejdet regnskabet uden forinden at gøre sig bekendt med foreningens  \r\n\r\n vedtægter, herunder vedrørende forholdene om valg af revisor - har tilsidesat  \r\n\r\n reglerne om god revisorskik. </P>  \r\n\r\n<P>Indklagede har derfor forskyldt en bøde i medfør af § 11 a, stk. 1, i lov  \r\n\r\n om registrerede revisorer. Bøden fastsættes efter omstændighederne til 25.000  \r\n\r\n kr. </P>  \r\n\r\n<P>Afgørelsen findes at burde offentliggøres, jf. § 11 a, stk. 5, i lov om  \r\n\r\n registrerede revisorer. </P>  \r\n\r\n<P>T h i b e s t e m m e s : </P>  \r\n\r\n<P>Registreret revisor Preben Lyngsø pålægges en bøde på 25.000 kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19955090625"
        },
        {
            "displayName": "Entydig dokumentidentifikation",
            "displayValue": "CA008153"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "50906"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "12/10/1995"
        },
        {
            "displayName": "Administrerende myndighed",
            "displayValue": "Disciplinærnævnet for Registrerede Revisorer"
        },
        {
            "displayName": "Ressortministeriets journalnummer",
            "displayValue": "R-17/1995"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}