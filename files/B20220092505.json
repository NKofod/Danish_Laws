{
    "id": 231900,
    "title": "Bekendtgørelse om elektronisk monitorering af visse fartøjer i Kattegat",
    "documentTypeId": "60",
    "isSagsforlobPeriodValid": true,
    "shortName": "BEK nr 925 af 20/06/2022",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om elektronisk monitorering af visse fartøjer i Kattegat</p>\r\n<p class=\"Indledning2\">I medfør af § 117, stk. 2, og § 130, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 261 af 21. marts 2019, som ændret ved lov nr. 559 af 7. maj 2019, fastsættes:</p>\r\n<p class=\"Paragraf\" id=\"idd17f0f85-3cc5-4355-84ce-780ff130ec11\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse fastsætter krav om elektronisk monitorering af visse fartøjer i Kattegat ved erhvervsmæssigt fiskeri med henblik på at gennemføre et nationalt projekt vedrørende fuldt dokumenteret fiskeri gennem elektronisk monitorering af visse fartøjer i Kattegat, jf. artikel 15, stk. 2, i Rådets forordning (EU) 2020/123 af 27. januar 2020 om fastsættelse for 2020 af fiskerimuligheder for visse fiskebestande og grupper af fiskebestande gældende for EU-farvande og for EU-fiskerfartøjer i visse andre farvande. Den elektroniske monitorering skal sikre data til brug for kontrol og forskning.</p>\r\n<p class=\"Paragraf\" id=\"idd5206d99-da25-4f21-ad2a-44bd1cc08aec\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Fiskeristyrelsen kan meddele påbud om, at et fartøj, der har været 20 havdage eller flere i Kattegat i det pågældende forudgående kalenderår, eller som har været 20 havdage eller flere i Kattegat i det pågældende indeværende kalenderår, skal anvende et af Fiskeristyrelsen udvalgt elektronisk monitoreringssystem med kameraer og sensorer. Antallet af havdage udregnes som antal døgn i et givent kalenderår, hvor et fartøj er til havs i forbindelse med en fangstrejse. Havdage udregnes som antal timer fra afrejse til ankomst divideret med 24, og herefter oprundet til nærmeste antal hele døgn. En kontinuerlig fangstrejseperiode fortsætter så længe der er mindre end 24 timer fra ankomst til næste afsejling. Påbuddet fastsættes til at gælde fra en nærmere angiven dato.</p>\r\n<p class=\"Stk2\">\r\n   <span class=\"StkNr\" id=\"id6b8024dd-557f-45c6-8beb-d492237da973\">Stk. 2.</span> Fiskeristyrelsen kan pålægge fartøjsejeren at lade det elektroniske monitoreringssystem montere inden for en tidsfrist forud for datoen fastsat i medfør af stk. 1, 5. pkt.</p>\r\n<p class=\"Stk2\">\r\n   <span class=\"StkNr\" id=\"idfd202b4e-94c4-49af-8727-cc06cca24087\">Stk. 3.</span> Et påbud i medfør af stk. 1 kan kun opfyldes med et elektronisk monitoreringssystem, der er udvalgt og godkendt af Fiskeristyrelsen.</p>\r\n<p class=\"Stk2\">\r\n   <span class=\"StkNr\" id=\"idae426faf-f4e4-445e-98cc-3cf241c2d322\">Stk. 4.</span> Fiskeristyrelsen kan pålægge en ejer af et fartøj omfattet af et påbud i medfør af stk. 1 at give Fiskeristyrelsen adgang til fartøjet på et nærmere angivet tidspunkt med henblik på udarbejdelse af en fartøjsmonitoreringsplan, jf. § 3.</p>\r\n<p class=\"Stk2\">\r\n   <span class=\"StkNr\" id=\"id5089882f-2bb7-48fc-8f3a-f1636654b98a\">Stk. 5.</span> Fiskeristyrelsen kan i forbindelse med adgang til fartøjet i medfør af stk. 4 med to ugers varsel pålægge et fartøj omfattet af stk. 1 at ligge i havn på en fastsat dato i en nærmere angivet havn.</p>\r\n<p class=\"Paragraf\" id=\"id8bf694cc-b09b-4361-8d25-41493cb6d8e0\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Forud for montering af et elektronisk monitoreringssystem udarbejder Fiskeristyrelsen en fartøjsmonitoreringsplan for det pågældende fartøj. Fartøjsføreren og fartøjsejeren skal bidrage i nødvendigt omfang i forhold til fremvisning af fartøjet og med beskrivelser af tekniske forhold og indretning af fartøjet.</p>\r\n<p class=\"Stk2\">\r\n   <span class=\"StkNr\" id=\"id783d33a5-92db-444e-be46-22a5989e4308\">Stk. 2.</span> På baggrund af det konkrete fartøjs indretning og tekniske forhold fastsætter Fiskeristyrelsen i fartøjsmonitoreringsplanen krav til den nærmere opsætning af det elektroniske monitoreringssystem, herunder vedrørende placering og antal af kameraer og placering af sensorer.</p>\r\n<p class=\"Paragraf\" id=\"idc546d7f3-849a-4ae7-8c9b-9b0859101560\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> For fartøjer omfattet af et påbud efter § 2, stk. 1, gælder følgende:</p>\r\n<p class=\"Liste1\">\r\n   <span class=\"Liste1Nr\" id=\"idb5cf2f92-236d-4c2d-b34a-c1388d8eb9ec\">1)</span> Ved fiskeri i Kattegat skal fartøjets elektroniske monitoreringssystem til enhver tid være fuldt funktionsdygtigt og i drift. Fartøjsføreren er ansvarlig for dette, jf. dog nr. 7.</p>\r\n<p class=\"Liste1\">\r\n   <span class=\"Liste1Nr\" id=\"id5bf64d23-ed43-46bf-963d-2e109ab8d74d\">2)</span> Fartøjsføreren skal sikre, at kameraerne ikke er tildækket eller på anden måde blokeret i forhold til de retningslinjer for placering af kameraerne, som Fiskeristyrelsen anviser.</p>\r\n<p class=\"Liste1\">\r\n   <span class=\"Liste1Nr\" id=\"id20ad40f4-1d73-4c27-bc0d-281a9e7b9723\">3)</span> Fartøjsføreren skal i forbindelse med fiskeri i Kattegat dagligt og inden afsejling fra havn foretage kontrol af, at det elektroniske monitoreringssystem er fuldt funktionsdygtigt og i drift.</p>\r\n<p class=\"Liste1\">\r\n   <span class=\"Liste1Nr\" id=\"idf4ba05cb-e3bf-46fb-b0d0-6a776107f61f\">4)</span> Fartøjsføreren skal sikre, at der dagligt og inden indhaling af grej og sortering af fangst, samt i øvrigt efter behov, foretages nødvendig rengøring af kameraer.</p>\r\n<p class=\"Liste1\">\r\n   <span class=\"Liste1Nr\" id=\"idd309ab96-6a47-4ac5-b9f5-288d200f12c0\">5)</span> Fiskeristyrelsen kan under fiskeri i Kattegat uden forudgående varsel foretage kontrol af det elektroniske monitoreringssystem gennem direkte adgang til stillbilleder og kameraoptagelser i realtid fra det elektroniske monitoreringssystem, jf. fiskerilovens § 117, stk. 3, nr. 5.</p>\r\n<p class=\"Liste1\">\r\n   <span class=\"Liste1Nr\" id=\"id62b00cf1-8afa-48be-840d-1a641973e747\">6)</span> Under fiskeri i Kattegat er fartøjsføreren forpligtet til øjeblikkeligt at udbedre fejl, der hindrer funktionen af det elektroniske monitoreringssystem. Fartøjsføreren skal indrapportere enhver konstateret fejl uden unødigt ophold til Fiskeristyrelsen. Der må ikke udøves fiskeri, før fejlen er udbedret og indrapporteret til Fiskeristyrelsen. Hvis fartøjsmonitoreringsplanen fastsætter nærmere retningslinjer for, hvornår fiskeri skal indstilles ved fejl, skal disse i øvrigt følges, jf. dog nr. 7.</p>\r\n<p class=\"Liste1\">\r\n   <span class=\"Liste1Nr\" id=\"id1616012f-a4eb-4ac0-8e70-55d8de8be018\">7)</span> Fiskeristyrelsen kan ved mindre fejl i det elektroniske monitoreringssystem tillade fortsat fiskeri, hvis dette er foreneligt med det elektroniske monitoreringssystems kontrolformål. Fiskeristyrelsen kan desuden tillade fortsat fiskeri, når der ud fra en konkret vurdering er tale om enkeltstående nedbrud af det elektroniske monitoreringssystem.</p>\r\n<p class=\"Paragraf\" id=\"id6a80685c-7105-483a-b515-e1440d6b7254\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Al data fra det elektroniske monitoreringssystem er ejet af fartøjsejeren, der er dataansvarlig.</p>\r\n<p class=\"Stk2\">\r\n   <span class=\"StkNr\" id=\"id53bd0662-a915-4284-b8c7-5be3daf51863\">Stk. 2.</span> Fartøjsejeren er forpligtet til at opbevare al data fra det elektroniske monitoreringssystem i ét år, hvorefter data skal slettes.</p>\r\n<p class=\"Stk2\">\r\n   <span class=\"StkNr\" id=\"idcf984a03-b261-4455-9db0-4b504c93e2bf\">Stk. 3.</span> Fiskeristyrelsen har adgang til data, herunder kamera-optagelser, med henblik på efterfølgende gennemsyn i det omfang det er nødvendigt i forhold til opfyldelsen af de formål, som er angivet i stk. 4. Fartøjsejeren og fartøjsføreren er forpligtet til at sikre, at Fiskeristyrelsen har adgang til data fra den elektroniske monitorering. Fiskeristyrelsen trækker nødvendig data direkte fra det elektroniske monitoreringssystem eller ved kopiering fra det elektroniske monitoreringssystems harddisk. Sensordata kan automatisk overføres løbende til Fiskeristyrelsen.</p>\r\n<p class=\"Stk2\">\r\n   <span class=\"StkNr\" id=\"iddeb896c5-d014-49e3-b669-90dbfad659b2\">Stk. 4.</span> Fiskeristyrelsen kan anvende data trukket fra det elektroniske monitoreringssystem til statistik og kontrol- og håndhævelsesformål. Fiskeristyrelsen kan desuden videregive udleveret data til forskningsmæssige formål og trække data med henblik på videregivelse til forskningsmæssige formål.</p>\r\n<p class=\"Paragraf\" id=\"id76c3a7cb-7629-44b9-97de-cd30c6e3c3d8\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Med bøde straffes den, der</p>\r\n<p class=\"Liste1\">\r\n   <span class=\"Liste1Nr\" id=\"idcca7964f-d58c-4518-9e54-f98ae9ca05c9\">1)</span> overtræder eller forsøger at overtræde § 4, nr. 1-6 eller § 5, stk. 2 og 3 eller</p>\r\n<p class=\"Liste1\">\r\n   <span class=\"Liste1Nr\" id=\"id05d13a3e-c69a-49f8-b2c2-b2a2ea3e37d5\">2)</span> undlader at efterkomme et påbud udstedt i medfør af § 2, stk. 1-5.</p>\r\n<p class=\"Stk2\">\r\n   <span class=\"StkNr\" id=\"id9d0ec523-ceda-447f-a793-1e64816febda\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id82ad8427-7447-4527-879e-94ffe0175542\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Bekendtgørelsen træder i kraft den 1. juli 2022.</p>\r\n<p class=\"Stk2\">\r\n   <span class=\"StkNr\" id=\"id6d9cb2f7-d7a4-42c4-b346-3dee66a0b042\">Stk. 2.</span> Bekendtgørelse nr. 984 af 25. juni 2020 om elektronisk monitorering af visse fartøjer i Kattegat ophæves.</p><div class=\"Givet\" id=\"Givet\"><p class=\"Givet\" align=\"center\">Ministeriet for Fødevarer, Landbrug og Fiskeri, den 20. juni 2022</p><p class=\"Sign1\" align=\"center\">Rasmus Prehn</p><p class=\"Sign2\" align=\"right\">/ Nicolai Højlund </p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/06/2022"
        },
        {
            "displayName": "Accession",
            "displayValue": "B20220092505"
        },
        {
            "displayName": "Entydig dokumentidentifikation",
            "displayValue": "DC000611"
        },
        {
            "displayName": "Dato for førstegangsindlæggelse",
            "displayValue": "22/06/2022"
        },
        {
            "displayName": "Dato for indlæggelse",
            "displayValue": "22/06/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "925"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "20/06/2022"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Fødevarer, Landbrug og Fiskeri, j.nr. 2021-1640"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}