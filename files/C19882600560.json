{
    "id": 47923,
    "title": "Vejledning til ansøgning om tilladelse til lokal radio- eller fjernsynsvirksomhed ",
    "documentTypeId": "180",
    "isSagsforlobPeriodValid": false,
    "shortName": "VEJ nr 26005 af 30/12/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til ansøgning om tilladelse til lokal  \r\n\r\n radio- eller fjernsynsvirksomhed </H1>  \r\n\r\n<P></P>  \r\n\r\n<BR>  \r\n\r\n<P> <B>Indledning</B>  </P>  \r\n\r\n<P>Bestemmelserne om tilladelse til og udøvelse af lokal radio- og  \r\n\r\n fjernsynsvirksomhed findes i loven om radio- og fjernsynsvirksomhed  \r\n\r\n (lovbekendtgørelse nr. 559 af 20. september 1988). Ansøgning om tilladelse  \r\n\r\n skrives på vedlagte skema og indsendes til det lokale radio- og  \r\n\r\n fjernsynsnævn. </P>  \r\n\r\n<P>Til selve oprettelsen og driften af en sender udstedes en særlig  \r\n\r\n tilladelse af Teleinspektionen i henhold til loven om radiokommunikation  \r\n\r\n (lovbekendtgørelse nr. 210 af 6. april 1976). </P>  \r\n\r\n<P>Denne vejledning indeholder oplysninger, som vil have betydning, både når  \r\n\r\n ansøgningsskemaet skal udfyldes og senere, hvis der opstår spørgsmål angående  \r\n\r\n virksomheden. Vejledningen bør derfor opbevares, også efter at ansøgningen er  \r\n\r\n blevet indsendt og eventuelt imødekommet. </P>  \r\n\r\n<P>Hvis der ikke er tilstrækkelig plads på ansøgningsskemaet, bedes De  \r\n\r\n vedlægge supplerende sider, men undgå at lave om på skemaet, da det har  \r\n\r\n betydning for arbejdet i det lokale radio- og fjernsynsnævn, der udsteder  \r\n\r\n tilladelser, og det centrale udvalg, der behandler eventuelle klager over  \r\n\r\n afslag, at alle ansøgninger er opstillet på samme måde. </P>  \r\n\r\n<P>Skemaet må udfyldes så nøjagtigt som muligt - eventuelt kan De give  \r\n\r\n<B>foreløbige</B>  oplysninger om de planer, De har. </P>  \r\n\r\n<P>Det vil være muligt for nævnet at fastsætte som vilkår for tilladelsen, at  \r\n\r\n elementer i programplanerne, som nævnet ved sin vurdering har tillagt særlig  \r\n\r\n vægt ved den samlede bedømmelse af de behandlede ansøgninger, faktisk bliver  \r\n\r\n ført ud i livet af radioen. </P>  \r\n\r\n<P>Afslag på ansøgninger kan inden 4 uger fra meddelelsen om afslaget  \r\n\r\n indklages for Udvalget vedr. Lokal Radio og TV (Tietgensgade 37, 2., 1530  \r\n\r\n København V). </P>  \r\n\r\n<P> <B>Bemærkninger til ansøgningsskemaets enkelte rubrikker</B>  </P>  \r\n\r\n<P CLASS=PUNKT> <B>1.</B> Vedrørende </P>  \r\n\r\n<P>Her angives det ved afkrydsning, hvilken form for programvirksomhed  \r\n\r\n ansøgningen vedrører: </P>  \r\n\r\n<P>a. Om der ønskes tilladelse til lokalradio eller lokal-tv. Den samme  \r\n\r\n ansøgning kan ikke angå begge former for virksomhed. </P>  \r\n\r\n<P>b. Om der ønskes tilladelse til at drive udsendelsesvirksomhed i form af  \r\n\r\n trådløs spredning, det vil sige ved hjælp af radio-/ fjernsynssender, eller  \r\n\r\n ved hjælp af kabelanlæg (fællesantenneanlæg og andre kabelanlæg til fordeling  \r\n\r\n af programmer til lokaler, som anvendes til privat beboelse). Det bemærkes,  \r\n\r\n at fællesantenneanlæg har ret til at fordele de trådløse udsendelser, som de  \r\n\r\n faktisk modtager direkte fra senderne. En ansøgning om tilladelse til trådløs  \r\n\r\n radio eller tv skal altså ikke ledsages af en ansøgning om kabeltilladelse.  \r\n\r\n</P>  \r\n\r\n<P>Endvidere kræves der ikke tilladelse til at drive programvirksomhed i  \r\n\r\n kabelanlæg, der omfatter højst 25 tilslutninger i en bygning eller en gruppe  \r\n\r\n af nærliggende bygninger. </P>  \r\n\r\n<P>c. Om der ønskes tilladelse til varig, det vil sige vedvarende  \r\n\r\n programvirksomhed, eller alene en engangstilladelse. Engangstilladelser kan  \r\n\r\n kun gives til programvirksomhed i kabelanlæg. </P>  \r\n\r\n<P CLASS=PUNKT> <B>2.</B> Kommune </P>  \r\n\r\n<P>Her anføres navnet på den kommune, som ansøgningen vedrører. Ansøgningen  \r\n\r\n behandles af et nævn, som er nedsat af kommunalbestyrelsen, eventuelt af  \r\n\r\n flere kommunalbestyrelser i fællesskab. </P>  \r\n\r\n<P CLASS=PUNKT> <B>3.</B> Ansøger </P>  \r\n\r\n<P>Her anføres, på hvis vegne ansøgningen indsendes. Ansøgers  \r\n\r\n organisationsform skal fremgå (A/S, forening, selvejende institution osv.)  \r\n\r\n</P>  \r\n\r\n<P> <B>Vedtægter skal vedlægges.</B>  </P>  \r\n\r\n<P> <B>En liste med bestyrelsesmedlemmernes navne og adresser skal  \r\n\r\n vedlægges.</B>  </P>  \r\n\r\n<P>Tilladelsen kan kun gives til private selskaber, foreninger og lignende,  \r\n\r\n ikke til enkeltpersoner og ikke til offentlige institutioner. Kommunen, men  \r\n\r\n ikke en bestemt kommunal institution, har ret til at få tilladelse (dog alene  \r\n\r\n til at drive &#187;åben kanal&#171; og/eller kommunal information). </P>  \r\n\r\n<P>I selskabet mv. skal der være en bestyrelse, og et flertal af dennes  \r\n\r\n medlemmer skal have bopæl i området. </P>  \r\n\r\n<P>Radio- eller fjernsynsvirksomhed skal vedtægtsmæssigt være eneste formål.  \r\n\r\n Selskaber, foreninger og lignende, som (også) har andet formål, kan ikke få  \r\n\r\n tilladelse. </P>  \r\n\r\n<P>Erhvervsvirksomheder må ikke have bestemmende indflydelse i foretagendet.  \r\n\r\n (Se dog nedenfor om dagblade og distriktsblade). </P>  \r\n\r\n<P>Heri ligger, at erhvervsvirksomheder godt kan deltage i et projekt, når  \r\n\r\n blot deres indflydelse ikke kan anses for &#187;bestemmende&#171;. </P>  \r\n\r\n<P>Således vil der ikke kunne udstedes tilladelse til et selskab mv., hvis  \r\n\r\n besluttende organer - bestyrelse og generalforsamling - domineres af  \r\n\r\n repræsentanter for en eller flere erhvervsvirksomheder eller af personer, der  \r\n\r\n må opfattes som repræsentanter for sådanne virksomheder. Udgør de et flertal  \r\n\r\n i disse organer, må det af vedtægterne fremgå, at deres stemmers vægt i  \r\n\r\n afstemninger er begrænset på en sådan måde, at den ikke bliver  \r\n\r\n udslagsgivende. </P>  \r\n\r\n<P>Heller ikke på anden måde må erhvervsvirksomheder have bestemmende  \r\n\r\n indflydelse, for eksempel i kraft af aftaler. </P>  \r\n\r\n<P>Der gælder dog den undtagelse, at dagblade og distriktsblade, i modsætning  \r\n\r\n til andre erhvervsvirksomheder må have bestemmende indflydelse i det selskab  \r\n\r\n mv., som søger tilladelse. Der stilles nogle særlige programmæssige krav til  \r\n\r\n disse ansøgere (se nedenfor under pkt. 6). </P>  \r\n\r\n<P>Et blad kan ikke søge tilladelse direkte, men kun igennem et selskab mv.,  \r\n\r\n der har det formål at drive radio- eller fjernsynsvirksomhed. </P>  \r\n\r\n<P> <B>NB!</B>  For ansøgere om engangstilladelse gælder ikke de samme krav  \r\n\r\n som </P>  \r\n\r\n<P>til ansøgere om varig tilladelse. For eksempel kan tilladelse gives </P>  \r\n\r\n<P>til enkeltpersoner og til foreninger med et andet formål end </P>  \r\n\r\n<P>programvirksomhed. </P>  \r\n\r\n<P CLASS=PUNKT> <B>4.</B> Kontaktperson </P>  \r\n\r\n<P>Her kan eventuelt som supplement til oplysningerne under pkt. 3 anføres,  \r\n\r\n til hvem henvendelse om ansøgningen kan ske. </P>  \r\n\r\n<P CLASS=PUNKT> <B>5.</B> Radio-/fjernsynsvirksomhed </P>  \r\n\r\n<P>Her anføres det navn, som radioen eller tv-stationen vil blive drevet  \r\n\r\n under, og det sted, hvor dette vil ske, det vil normalt sige studiets  \r\n\r\n adresse. </P>  \r\n\r\n<P CLASS=PUNKT> <B>6.</B> Programplaner </P>  \r\n\r\n<P>Ved behandlingen af ansøgninger skal nævnet påse, at den enkelte  \r\n\r\n programvirksomhed har tilknytning til det lokale område, og nævnet skal søge  \r\n\r\n at sikre området en  <B>samlet</B>  programvirksomhed af alsidig karakter.  \r\n\r\n Det er ikke noget krav, at den enkelte lokalradio eller lokal-tv-station skal  \r\n\r\n forpligte sig til at udvise alsidighed. </P>  \r\n\r\n<P>Det er vigtigt, at der i denne rubrik gives en klar beskrivelse af  \r\n\r\n formålet med den påtænkte programvirksomhed med beskrivelse af dennes  \r\n\r\n tilknytning til lokalområdet og angivelse af programtyper, herunder  \r\n\r\n eventuelle særlige målgrupper, og den forventede vægtfordeling på forskellige  \r\n\r\n programmer. Det bør særlig oplyses, om det eventuelt vil være muligt for  \r\n\r\n udenforstående at producere og få udsendt programmer. </P>  \r\n\r\n<P>Da ansøgningen efter loven skal være udformet på en sådan måde, at nævnet  \r\n\r\n kan påse, at programvirksomheden har tilknytning til nævnets område, må der  \r\n\r\n lægges særlig vægt på at beskrive denne tilknytning. </P>  \r\n\r\n<P>Såfremt det er hensigten at udsende programmer i kodet form, således at  \r\n\r\n ikke enhver i området umiddelbart vil have adgang til at modtage dem, må  \r\n\r\n dette oplyses i ansøgningen. Det vil bero på nævnets vurdering af de  \r\n\r\n foreliggende ansøgninger, i hvilket omfang ønsker om adgang til at udsende  \r\n\r\n kodede programmer vil kunne imødekommes. </P>  \r\n\r\n<P>Hvis ansøgeren er et selskab mv., hvori et eller flere dagblade/  \r\n\r\n distriktsblade har bestemmende indflydelse, kræver loven, at lokalradioen  \r\n\r\n eller lokal-tv-stationen opfylder en funktion som forum for en bred lokal  \r\n\r\n debat. Det må derfor fremgå, hvorledes dette krav tilgodeses i  \r\n\r\n programplanerne. </P>  \r\n\r\n<P>Hvis en kommune ønsker at benytte sig af sin ret til at få tilladelse, må  \r\n\r\n det af kommunens meddelelse herom til nævnet fremgå, at programplanerne alene  \r\n\r\n går ud på at stille produktions- og sendefaciliteter til rådighed for  \r\n\r\n interesserede borgere (&#187;åben kanal&#171;) og/eller at formidle kommunal  \r\n\r\n information. </P>  \r\n\r\n<P>Programvirksomheden skal udøves selvstændigt, hvilket navnlig indebærer,  \r\n\r\n at der ikke må dannes networks, det vil sige  <B>faste</B>  \r\n\r\n  samarbejdsforhold, der medfører, at de samme programmer udsendes over flere  \r\n\r\n sendere, hvad enten det sker samtidig eller tidsforskudt. </P>  \r\n\r\n<P> <B>NB!</B>  Med hensyn til engangstilladelser gælder blot, at nævnet  \r\n\r\n &#187;i særlige tilfælde (kan) tillade, at programmer om enkeltstående  \r\n\r\n begivenheder af lokal karakter fordeles i kortere perioder&#171; ved hjælp af  \r\n\r\n kabelanlæg. </P>  \r\n\r\n<P CLASS=PUNKT> <B>7.</B> Sender mv. </P>  \r\n\r\n<P>Hvor der er tale om trådløs udsendelsesvirksomhed angives om muligt  \r\n\r\n senderens forventede adresse. </P>  \r\n\r\n<P>Er der tale om kabel-tv eller -radio, anføres hvilke kabelanlæg det er  \r\n\r\n hensigten at benytte. </P>  \r\n\r\n<P CLASS=PUNKT> <B>8.</B> Dækningsområde </P>  \r\n\r\n<P>Her anføres, hvilket område der skal være det geografiske og dermed  \r\n\r\n befolkningsmæssige grundlag for udsendelsesvirksomheden. Dette vil for  \r\n\r\n trådløs programvirksomheds vedkommende, som udgangspunkt være det område, som  \r\n\r\n det lokale radio- og fjernsynsnævn omfatter: vedkommende kommune eller de  \r\n\r\n kommuner, som er gået sammen om at oprette et fælles nævn. Området vil  \r\n\r\n imidlertid også kunne være en mindre del af dette lokalområde, for eksempel  \r\n\r\n inden for en kommune et enkelt bysamfund eller et storbykvarter, eller inden  \r\n\r\n for et fælles nævns område en enkelt kommune. </P>  \r\n\r\n<P CLASS=PUNKT> <B>9.</B> Sendetider </P>  \r\n\r\n<P>Her anføres, på hvilke ugedage og tidspunkter der ønskes sendetid. </P>  \r\n\r\n<P CLASS=PUNKT> <B>10.</B> Økonomi </P>  \r\n\r\n<P>De anslåede årlige anlægs- og driftsudgifter angives, og de påregnede  \r\n\r\n finansieringskilder anføres. </P>  \r\n\r\n<P>Finansieringsmulighederne omfatter gaver, medlemskontingenter,  \r\n\r\n lytterhilsener, bingospil (jf. Justitsministeriets forskrifter om  \r\n\r\n bortlodning), salg af sendetid mv. Om reklame se nedenfor. </P>  \r\n\r\n<P>Ved salg af sendetid bærer tilladelsens indehaver ansvaret, hvis der i  \r\n\r\n programmerne skulle forekomme overtrædelser af loven om radio- og  \r\n\r\n fjernsynsvirksomhed, bestemmelser fastsat i henhold til denne lov eller  \r\n\r\n vilkår for tilladelsen. </P>  \r\n\r\n<P>Kommuner kan yde støtte kontant eller på anden måde inden for de regler,  \r\n\r\n der gælder for kommuner. </P>  \r\n\r\n<P>Finansiering via udlejning af dekodere er ikke udelukket efter loven. </P>  \r\n\r\n<P>I lokal-tv er reklame ikke tilladt. Det vil sige, at anbefalinger af og  \r\n\r\n henvisninger til varer og virksomheder i kommercielt øjemed ikke må forekomme  \r\n\r\n (uanset om der ydes vederlag for udsendelsen). Heller ikke kommerciel  \r\n\r\n sponsorvirksomhed er tilladt, i den forstand, at bestemte programmer  \r\n\r\n finansieres fra erhvervsside. Der henvises til Trafik- og  \r\n\r\n Kommunikationsministeriets vejledning af 29. december 1988 om reklame og  \r\n\r\n kommerciel sponsorvirksomhed inden for lokal radio- og fjernsynsvirksomhed.  \r\n\r\n</P>  \r\n\r\n<P>I lokal radio er reklame - men ikke kommerciel sponsorvirksomhed  \r\n\r\n vedrørende bestemte programmer - tilladt efter reglerne i bekendtgørelse nr.  \r\n\r\n 441 af 26. juli 1988 om reklamer i lokal radio. </P>  \r\n\r\n<P>Der vil kunne ydes støtte af Lokalradiofonden til lokalradioer, som kan  \r\n\r\n dokumentere at have et begrænset økonomisk grundlag, efter reglerne i  \r\n\r\n bekendtgørelse nr. 442 af 26. juli 1988 og vejledning af 28. december 1988.  \r\n\r\n Fondens midler tilvejebringes gennem en 10 pct.s afgift på lokalradioernes  \r\n\r\n indtægter, jf. Toldvæsenets vejledning af august 1988. </P>  \r\n\r\n<P CLASS=PUNKT> <B>11.</B> Sendestart </P>  \r\n\r\n<P>Her anføres det påregnede tidspunkt for den første udsendelse, uanset om  \r\n\r\n denne betegnes som prøveudsendelse. </P>  \r\n\r\n<P>Tilladelsen vil kunne inddrages, hvis den ikke inden for en rimelig tid  \r\n\r\n bliver udnyttet. </P>  \r\n\r\n<P CLASS=PUNKT> <B>12.</B> Periode </P>  \r\n\r\n<P>Her anføres den periode, der søges tilladelse for. Tilladelse kan gives  \r\n\r\n for indtil 3 år (radio) eller 5 år (fjernsyn) ad gangen, med mulighed for  \r\n\r\n forlængelse, og 3 eller 5 år vil også være den normale tilladelsesperiode.  \r\n\r\n</P>  \r\n\r\n<P>Nævnet vil have mulighed for at udstede nye tilladelser for eksempel hvert  \r\n\r\n år. For trådløs udsendelsesvirksomheds vedkommende forudsætter dette dog, at  \r\n\r\n der er sendetid til rådighed på eksisterende sendere, eller at der kan  \r\n\r\n anvises frekvenser for nye sendere. </P>  \r\n\r\n<P>Uanset udstedelsestidspunktet må tilladelser dog forventes meddelt til  \r\n\r\n udløb samme dato for henholdsvis radio eller fjernsyn under hensyn til, at  \r\n\r\n nævnet derigennem vil få lejlighed til at vurdere det samlede programudbud i  \r\n\r\n lokalområdet under eet. </P>  \r\n\r\n<P> <B>Nogle supplerende oplysninger</B>  </P>  \r\n\r\n<P> <B>Registrering af udsendelser</B>  </P>  \r\n\r\n<P>Alle udsendelser skal optages på bånd og opbevares i mindst 3 måneder til  \r\n\r\n brug ved behandlingen af eventuelle sager om programvirksomheden, jf. Kultur-  \r\n\r\n og Kommunikationsministeriets bekendtgørelse nr. 664 af 15. oktober 1987 om  \r\n\r\n optagelse og opbevaring af lokale radio- og fjernsynsudsendelser. </P>  \r\n\r\n<P> <B>Programleder</B>  </P>  \r\n\r\n<P>Der skal for hver udsendelse være en programleder, som skal nævnes ved  \r\n\r\n afslutningen af hvert program. </P>  \r\n\r\n<P> <B>Berigtigelse</B>  </P>  \r\n\r\n<P>Der er pligt til at berigtige oplysninger om faktiske forhold, der er  \r\n\r\n blevet givet i udsendelserne, efter regler, der svarer til presselovens. </P>  \r\n\r\n<P> <B>Identifikation </B>  </P>  \r\n\r\n<P>Af Teleinspektionens tilladelse til oprettelse og drift af sender vil det  \r\n\r\n fremgå, at den enkelte station skal identificere sig over for publikum,  \r\n\r\n mindst en gang i timen, når der sendes. </P>  \r\n\r\n<P> <B>Regelovertrædelser</B>  </P>  \r\n\r\n<P>Overtrædelser af de gældende regler kan alt efter forseelsens art medføre  \r\n\r\n reaktioner fra det lokale nævn vedrørende tilladelsen, fra Teleinspektionen  \r\n\r\n og eventuelt i form af tiltalerejsning med krav om bøde. </P>  \r\n\r\n<P> <B>Ansøgning om tilladelse til lokal radio- eller fjernsynsvirksomhed</B>  \r\n\r\n</P>  \r\n\r\n<PRE>  \r\n\r\n  1. Vedrørende    a. ---- Radio      ---- Fjernsyn  \r\n\r\n                   b. ---- Trådløs    ---- Kabel  \r\n\r\n                   c. ---- Varig      ---- Engangs  \r\n\r\n ---------------------------------------------------------------------  \r\n\r\n  2. Kommune  \r\n\r\n ---------------------------------------------------------------------  \r\n\r\n  3. Ansøger                          Navn - Adresse - Tlf.  \r\n\r\n ---------------------------------------------------------------------  \r\n\r\n  4. Kontaktperson                    Navn - Adresse - Tlf.  \r\n\r\n ---------------------------------------------------------------------  \r\n\r\n  5. Radio-/fjernsynsvirksomhed       Navn - Adresse - Tlf.  \r\n\r\n</PRE>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>6.</B> Programplaner </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>7.</B> Sender m.v. Senderadresse: Kabelanlæg: </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>8.</B> Dækningsområde </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>9.</B> Sendetider </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>10.</B> Økonomi a. Anlægsudgifter b. Driftsudgifter c.  \r\n\r\n Finansieringskilder </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>11.</B> Sendestart </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>12.</B> Periode </P>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n  Dato:                        Underskrift:  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19882600560"
        },
        {
            "displayName": "Entydig dokumentidentifikation",
            "displayValue": "CM006725"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "26005"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "30/12/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Kulturministeriet"
        },
        {
            "displayName": "Ressortministeriets journalnummer",
            "displayValue": "Trafik- og Kom.min. G.P.T. 4. afd. 0100-12-88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}