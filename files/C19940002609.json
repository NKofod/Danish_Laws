{
    "id": 61777,
    "title": "Årsomvurdering og årsregulering pr 1.januar 1994 (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 26 af 04/02/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Årsomvurdering og årsregulering pr 1.januar 1994  \r\n\r\n (* 1) </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> I henhold til § 2 i lov om vurdering af landets  \r\n\r\n faste ejendomme, jf. lovbekendtgørelse nr. 550 af 9. juli 1991 skal der  \r\n\r\n foretages årsomvurdering pr. 1. januar 1994. I henhold til samme lovs § 2 A  \r\n\r\n skal der på samme tidspunkt for de ejendomme, der ikke er omfattet af  \r\n\r\n årsomvurderingen, foretages en regulering af ansættelserne og fordelingerne  \r\n\r\n efter § 33 under hensyn til den ændring i prisforholdene, der er sket siden  \r\n\r\n 19. alm. vurdering pr. 1. januar 1992. </P>  \r\n\r\n<P>2. <I>Årsomvurdering</I>  </P>  \r\n\r\n<P>2.1 Årsomvurderingen skal i medfør af skattestyrelseslovens bestemmelser  \r\n\r\n gennemføres på grundlag af de af Ligningsrådet godkendte anvisninger pkt. 2,  \r\n\r\n 3 og 4 i nærværende cirkulære. </P>  \r\n\r\n<P>2.2 Ved årsomvurderingen medtages de ejendomme, for hvilke der siden  \r\n\r\n ejendommens sidste vurdering er indtrådt omvurderingsgrund i medfør af  \r\n\r\n bestemmelserne i vurderingslovens § 2, stk. 2, nr. 1 - 15. </P>  \r\n\r\n<P>3. <I>Regler for ansættelser</I>  </P>  \r\n\r\n<P>3.1 I henhold til vurderingslovens § 3 skal vurderingen foretages efter  \r\n\r\n ejendommens faktiske og retlige tilstand pr. 1. januar 1994. Ejendommens  \r\n\r\n faktiske tilstand omfatter også det forhold, at ejendommen er ude af drift.  \r\n\r\n</P>  \r\n\r\n<P>Vurderingslovens § 3 fastsætter endvidere, at vurderingen skal foretages  \r\n\r\n på grundlag af prisforholdene pr. 1. januar 1994. </P>  \r\n\r\n<P>3.2 Af administrative hensyn, herunder nødvendigheden af ved Told- og  \r\n\r\n Skattestyrelsens foranstaltning at foretage en samlet maskinel årsregulering  \r\n\r\n i henhold til vurderingslovens § 2 A af ansættelserne af samtlige landets  \r\n\r\n faste ejendomme, fastsættes følgende procedure: </P>  \r\n\r\n<P>Ansættelserne foretages på grundlag af prisforholdene pr. 1. januar 1992.  \r\n\r\n De af Ligningsrådet fastsatte reguleringssatser fremgår af bilagene 1, 2, 3  \r\n\r\n og 4 til nærværende cirkulære. </P>  \r\n\r\n<P>Det er således muligt i overensstemmelse med princippet i vurderingslovens  \r\n\r\n § 3 at skønne over, om den foretagne ansættelse pr. 1. januar 1992 efter  \r\n\r\n gennemførelsen af den maskinelle regulering vil svare til prisforholdene pr.  \r\n\r\n 1. januar 1994. </P>  \r\n\r\n<P>I forbindelse med ansættelsen efter prisforholdene pr. 1. januar 1992 kan  \r\n\r\n de normtal m.v., der blev udarbejdet til brug for 19. alm. vurdering,  \r\n\r\n anvendes. Ved ansættelsen af grundværdien for landbrugsjord anvendes de  \r\n\r\n vejledende enhedspriser, som fastsattes af Ligningsrådet ved 19. alm.  \r\n\r\n vurdering. </P>  \r\n\r\n<P>Såfremt prisudviklingen siden 1. januar 1992 for en ejendom afviger  \r\n\r\n væsentligt fra gennemsnittet for andre ejendomme med samme benyttelse og  \r\n\r\n geografiske beliggenhed, kan det være nødvendigt af hensyn til gennemførelsen  \r\n\r\n af den samlede maskinelle årsregulering at fastlægge basisniveauet pr. 1.  \r\n\r\n januar 1992 for denne ejendom i et andet værdiniveau end det, der ligger til  \r\n\r\n grund for ansættelsen ved 19. alm. vurdering. Dette indebærer, at værdien  \r\n\r\n skal ansættes, således at den endelige værdi efter Told- og Skattestyrelsens  \r\n\r\n regulering svarer til værdien pr. 1. januar 1994. </P>  \r\n\r\n<P>Ved årsomvurderingen må alene medtages de ejendomme, for hvilke  \r\n\r\n omvurderingsgrund foreligger pr. 1. januar 1994. En ejendom må således ikke  \r\n\r\n medtages alene for at rette fejl ved en tidligere vurdering. En sådan fejl må  \r\n\r\n efter dens karakter enten berigtiges eller revideres af skyldrådet. </P>  \r\n\r\n<P>3.3 Ved § 4 vurderinger er det ejendommens tilstand på  \r\n\r\n vurderingstidspunktet, der lægges til grund for ansættelsen, mens det ved § 4  \r\n\r\n A vurderinger er ejendommens tilstand på tidspunktet for zoneinddragelsen,  \r\n\r\n som lægges til grund. </P>  \r\n\r\n<P>Ved såvel § 4 som § 4 A vurderinger skal der foretages en konkret  \r\n\r\n vurdering på grundlag af forholdene på de ovenfor angivne tidspunkter og  \r\n\r\n efter prisforholdene den senest forudgående 1. januar. </P>  \r\n\r\n<P>3.4 Udtagelse af ejendomme til årsomvurdering foretages af  \r\n\r\n vurderingsformanden og vurderingssekretariatet, bl.a. ved hjælp af  \r\n\r\n ejendomsstamregisteret og bygnings- og boligregisterets oplysninger. De  \r\n\r\n udtagne ejendomme indberettes til de kommunale edb-centraler til udskrivning  \r\n\r\n af basiskortet. For de udtagne ejendomme kan tillige indberettes notatlinier  \r\n\r\n til ejendomsstamregisteret om specielle forhold, der har ført til udtagelsen.  \r\n\r\n</P>  \r\n\r\n<P>Ved undersøgelsen af, hvilke ejendomme der skal optages til omvurdering i  \r\n\r\n henhold til vurderingslovens § 2, stk. 2, nr. 6-8, 10 og 15, benyttes bl.a.  \r\n\r\n de meddelelser, der i årets løb er tilsendt vurderingssekretariatet om  \r\n\r\n gennemførte fredninger, pålæg af fredskovspligt samt meddelte dispensationer  \r\n\r\n til udstykning eller bebyggelse i landzone. </P>  \r\n\r\n<P>Hvis de foreliggende meddelelser om reguleringer m.v. i henhold til de  \r\n\r\n anførte planer giver anledning til tvivl, f.eks. om arealets størrelse i  \r\n\r\n tilfælde, hvor kun en del af et matrikelnummer er omfattet af reguleringen,  \r\n\r\n eller tvivl om en ejendoms zonemæssige placering, skal der søges nærmere  \r\n\r\n oplysning ved henvendelse til den pågældende kommune. </P>  \r\n\r\n<P>Vurderingssekretariatet udtager de ejendomme, for hvilke der efter de  \r\n\r\n oplysninger, der foreligger for sekretariatet, kan blive tale om omvurdering  \r\n\r\n i henhold til vurderingslovens § 2, stk. 2, nr. 1-5, 9 og 12-14, samt  \r\n\r\n byfornyelseslovens § 73, stk. 10. </P>  \r\n\r\n<P>Vurderingsformanden afgør endeligt, hvilke ejendomme, der skal optages til  \r\n\r\n omvurdering, og om de nyudstykkede parceller skal vurderes særskilt eller  \r\n\r\n sammen med en anden ejendom. </P>  \r\n\r\n<P>Det understreges, at vurderingsformanden ved afgørelsen af, hvilke  \r\n\r\n ejendomme, der skal vurderes som selvstændige ejendomme, nøje må holde sig  \r\n\r\n til de regler, der gælder herfor i henhold til vurderingslovens § 8 og 11.  \r\n\r\n</P>  \r\n\r\n<P>3.5 Bortset fra de nedenfor nævnte undtagelser vil der ikke ske  \r\n\r\n henvendelse til ejerne i forbindelse med forberedelsen af vurderingen. </P>  \r\n\r\n<P>a Til ejere af ejendomme, for hvilke der er registreret et påbegyndt, men  \r\n\r\n ikke afsluttet byggeri, eller for hvilke der er registreret et afsluttet  \r\n\r\n byggeri af en sådan art, at der ikke udarbejdes vurderingsforslag, kan  \r\n\r\n udsendes et byggeomkostningsskema, hvori ejeren anmodes om at oplyse de  \r\n\r\n afholdte byggeomkostninger. </P>  \r\n\r\n<P>b. Til ejere af skove og plantager med et areal på 25 ha og derover samt  \r\n\r\n ejere af frugtplantager med et areal på 2 ha og derover udsendes der til  \r\n\r\n vurderingen af disse ejendomme beregnede skemaer, hvori ejeren anmodes om at  \r\n\r\n anføre oplysninger om beplantningens art, omfang, alder m.v. </P>  \r\n\r\n<P>Byggeomkostningsskemaerne leveres fra de kommunale edb-centraler til  \r\n\r\n vurderingssekretariaterne. Skemaer til ejere af skove, plantager og  \r\n\r\n frugtplantager kan rekvireres ved henvendelse til Told- og Skatteregion  \r\n\r\n København 2. </P>  \r\n\r\n<P>4. <I>Almindelige vurderingsmæssige anvisninger m.v. </I></P>  \r\n\r\n<P>4.1 Der henvises til Ligningsrådets anvisninger til 19. alm. vurdering  \r\n\r\n samt den af Told- og Skattestyrelsen udsendte vejledning til 19. alm.  \r\n\r\n vurdering. </P>  \r\n\r\n<P>5. <I>Årsregulering</I>  </P>  \r\n\r\n<P>5.1. Årsreguleringen foretages ved Told- og Skattestyrelsens  \r\n\r\n foranstaltning på grundlag af de af Ligningsrådet fastsatte regler og  \r\n\r\n reguleringssatser. </P>  \r\n\r\n<P>Årsreguleringen tager udgangspunkt i ansættelsen ved 19. alm. vurdering.  \r\n\r\n Er en ejendom i perioden 1. januar til 31. december 1993 vurderet i henhold  \r\n\r\n til § 4 eller § 4 A, foretages reguleringen med udgangspunkt i denne  \r\n\r\n ansættelse. Er der foretaget flere § 4 eller § 4 A vurdering, anvendes den  \r\n\r\n seneste af disse vurderinger. </P>  \r\n\r\n<P>Er en ejendom medtaget ved årsomvurderingen pr. 1. januar 1994, foretages  \r\n\r\n reguleringen på grundlag af vurderingsrådets foreløbige ansættelse ved  \r\n\r\n årsomvurderingen. Vurderingsrådets foreløbige ansættelse ved årsomvurderingen  \r\n\r\n foretages i prisniveauet pr. 1. januar 1992 - jf punkt 3.2 </P>  \r\n\r\n<P>De vurderinger, som efter ovenstående danner udgangspunkt for  \r\n\r\n årsreguleringen, betegnes basisniveau. </P>  \r\n\r\n<P>5.2 Reguleringssatserne er specificeret efter ejendomsart og geografisk  \r\n\r\n beliggenhed. Ved ejendommenes klassificering efter art tages der udgangspunkt  \r\n\r\n i de af vurderingsrådene i henhold til § 33 trufne afgørelser om benyttelse.  \r\n\r\n Ejendomme med ændret benyttelse medtages ved årsomvurderingen. Retningslinier  \r\n\r\n for anvendelse af benyttelseskoder er fastsat i Vejledning om 19. alm.  \r\n\r\n vurdering, sektion H. </P>  \r\n\r\n<P>For beboelsesejendomme og blandede beboelses- og forretningsejendomme er  \r\n\r\n reguleringssatserne specificeret efter antal lejligheder. </P>  \r\n\r\n<P>For landbrugsejendomme er satserne specificeret efter vurderet areal. </P>  \r\n\r\n<P>Reguleringssatserne for grundværdier er specificeret efter den planlagte  \r\n\r\n anvendelse, der er registreret for det grundværdiområde, som ejendommen er  \r\n\r\n henført til ved 19. alm. vurdering. For landbrug, skove og gartnerier m.v. er  \r\n\r\n satserne dog specificeret efter benyttelse. </P>  \r\n\r\n<P>Reguleringssatserne fremgår af bilag 1 til bilag 4. </P>  \r\n\r\n<P>5.3 Reguleringssatserne angiver forholdet mellem de kontantomregnede  \r\n\r\n salgspriser pr. 1. januar 1994 og de seneste ansættelser pr 1. januar 1992  \r\n\r\n (basisniveau). Årsreguleringen gennemføres ved at gange ansættelserne med  \r\n\r\n reguleringssatserne. </P>  \r\n\r\n<P>Udgør ejendomsværdien i basisniveau et beløb, som mindst svarer til  \r\n\r\n grundværdien, kan ejendomsværdien ved årsreguleringen ikke ansættes til et  \r\n\r\n lavere beløb end grundværdien. </P>  \r\n\r\n<P>Efter årsregulering afrundes ansættelserne efter de i Vejledning om 19.  \r\n\r\n alm. vurdering, sektion E, afsnit 2.9 fastsatte regler. </P>  \r\n\r\n<P>5.4 Fradraget for forbedringer årsreguleres ikke. I de tilfælde, hvor  \r\n\r\n grundværdien efter årsreguleringen udgør et mindre beløb end det ved  \r\n\r\n basisvurderingen ansatte fradrag, nedsættes fradraget dog til et beløb, der  \r\n\r\n svarer til grundværdien. </P>  \r\n\r\n<P>5.5 Differencebeløb reguleres med samme sats, som anvendes ved  \r\n\r\n reguleringen af den pågældende ejendoms grundværdi. </P>  \r\n\r\n<P>5.6 Ved årsreguleringen af fordelinger af grundværdien anvendes samme  \r\n\r\n sats, som ved reguleringen af den pågældende ejendoms grundværdi. </P>  \r\n\r\n<P>Der foretages ingen årsregulering af en eventuel fordeling af fradraget  \r\n\r\n for forbedringer. Den til en del af en ejendom henførte del af grundværdien  \r\n\r\n må dog efter årsregulering og efterfølgende afrunding ikke være mindre end  \r\n\r\n den til den samme del henførte del af fradraget for forbedringer. Er dette  \r\n\r\n tifældet nedsættes fradraget til samme beløb som grundværdien. </P>  \r\n\r\n<P>De årsregulerede ejerboligværdier - herunder stuehusværdier - fastsættes  \r\n\r\n til den samme procent, som ejerboligværdien udgjorde i basisniveauet. </P>  \r\n\r\n<P>Skovfordelinger årsreguleres på tilsvarende måde. </P>  \r\n\r\n<P>Den årsregulerede dækningsafgiftspligtige forskelsværdi fastsættes til  \r\n\r\n samme procent af den samlede forskelsværdi som i basisniveauet. </P>  \r\n\r\n<P>De årsregulerede fritagelser efter § 7 og § 8 i den kommunale  \r\n\r\n ejendomsskattelov fastsættes til samme procent af grundværdien minus  \r\n\r\n fradraget for forbedringer som i basisniveauet. Grundværdi minus fradrag for  \r\n\r\n forbedringer i fremmed kommune årsreguleres på tilsvarende måde. </P>  \r\n\r\n<P>Ovenstående procentvise fordelinger opgøres med 3 decimaler. </P>  \r\n\r\n<P>5.7 Ændres en ansættelse efter revision eller ved klage, skal de på  \r\n\r\n grundlag af ansættelsen foretagne årsreguleringer ændres tilsvarende. </P>  \r\n\r\n<P>6. <I>Meddelelse til ejerne</I>  </P>  \r\n\r\n<P>6.1 Til ejerne af de <I>årsregulerede</I> ejendomme, det vil sige  \r\n\r\n ejendomme, som ikke er omfattet af årsomvurderingen pr. 1. januar 1994,  \r\n\r\n udsendes en meddelelse om de årsregulerede værdier i løbet af april måned  \r\n\r\n 1994. </P>  \r\n\r\n<P>Reguleringssatserne kan i henhold til Vurderingslovens § 42, stk. 1 ikke  \r\n\r\n påklages. </P>  \r\n\r\n<P>6.2 Til ejerne af de <I>årsomvurderede</I> ejendomme udsendes inden den  \r\n\r\n 15. juni 1994 en særskilt meddelelse om resultatet af årsomvurderingen. Der  \r\n\r\n udsendes ikke i forbindelse med årsomvurderingen ejermeddelelse vedrørende  \r\n\r\n indførte § 4 og § 4 A-vurderinger samt udgåede ejendomme. </P>  \r\n\r\n<P>7. <I>Vurderingsfortegnelse</I>  </P>  \r\n\r\n<P>Det er i Vurderlingslovens § 40, stk. 2 fastsat, at der udarbejdes en  \r\n\r\n fortegnelse over årsregulerede og årsomvurderede ejendomme samt ejendomme  \r\n\r\n vurderet i henhold til § 4 og § 4 A i perioden siden sidste  \r\n\r\n årsregulering/årsomvurdering. I det omfang der på anden måde - f.eks. ved  \r\n\r\n terminaladgang - er adgang til vurderingsoplysninger, kan kommunerne vælge  \r\n\r\n ikke at lade fortegnelsen udskrive. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>8.</B> Med dette cirkulære ophæves TS cirkulære 1993-7.  \r\n\r\n</P>  \r\n\r\n<P>Carsten Jarlov Jens Mørkegaard </P>  \r\n\r\n<P>Bilag 1 </P>  \r\n\r\n<P>Reguleringssatser for ejendomsværdier </P>  \r\n\r\n<P>Enfamiliehuse, ejerlejligheder og sommerhuse </P>  \r\n\r\n<pre><font color=gray> \r\n\r\n                                   Enfamilie-  Ejerlejlig- Sommer-  \r\n\r\n                                   huse        heder       huse  \r\n\r\n -----------------------------------------------------------------  \r\n\r\n København og Frederiksberg           1,00        0,95      1,00  \r\n\r\n Københavns amts nordre               1,00        0,95      1,00  \r\n\r\n Københavns amts søndre               1,00        0,95      1,00  \r\n\r\n Frederiksborg amts vestre            1,00        1,00      1,00  \r\n\r\n Frederiksborg amts østre             1,00        1,00      1,00  \r\n\r\n Roskilde amt                         1,00        1,00      1,00  \r\n\r\n Vestsjællands amts nordre            1,00        1,00      1,00  \r\n\r\n Vestsjællands amts søndre            1,00        1,00      1,00  \r\n\r\n Storstrøms amts nordre               1,00        1,00      1,00  \r\n\r\n Storstrøms amts søndre               1,00        1,00      1,00  \r\n\r\n Bornholms amt                        0,95        0,95      1,00  \r\n\r\n Fyns amts nordre                     1,00        1,00      1,00  \r\n\r\n Fyns amts vestre                     1,00        1,00      1,00  \r\n\r\n Fyns amts østre                      1,00        1,00      1,00  \r\n\r\n Sønderjyllands amts nordre           1,00        1,00      1,00  \r\n\r\n Sønderjyllands amts søndre           1,00        1,00      1,00  \r\n\r\n Ribe amt                             1,00        1,00      1,00  \r\n\r\n Vejle amts nordre                    1,00        1,00      1,00  \r\n\r\n Vejle amts søndre                    1,00        1,00      1,00  \r\n\r\n Ringkøbing amt                       1,00        1,00      1,00  \r\n\r\n Århus amts nordøstre                 1,00        1,00      1,00  \r\n\r\n Århus amts sydøstre                  1,00        1,00      1,00  \r\n\r\n Århus amts vestre                    1,00        1,00      1,00  \r\n\r\n Viborg amts nordre                   1,00        1,00      1,00  \r\n\r\n Viborg amts søndre                   1,00        1,00      1,00  \r\n\r\n Nordjyllands amts nordre             1,00        1,00      1,00  \r\n\r\n Nordjyllands amts søndre             1,00        1,00      1,00  \r\n\r\n -----------------------------------------------------------------  \r\n\r\n Enfamiliehuse omfatter følgende benyttelser:  \r\n\r\n      01 Rene beboelsesejendomme med 1 lejlighed  \r\n\r\n      41 Beboelsesejendomme på fremmed grund  \r\n\r\n      26 Ejerlejligheder i åben lav bebyggelse  \r\n\r\n      27 Ejerlejligheder i rækkehuse  \r\n\r\n Sommerhuse omfatter følgende benyttelser:  \r\n\r\n      08 Sommerhuse  \r\n\r\n      48 Sommerhuse på fremmed grund  \r\n\r\n Ejerlejligheder omfatter følgende benyttelser:  \r\n\r\n      21 Ejerlejligheder til beboelse i etageejendomme  \r\n\r\n Bilag 2:  \r\n\r\n Reguleringssatser for ejendomsværdi  \r\n\r\n Landbrugsejendomme  \r\n\r\n                                  Vurderet areal  \r\n\r\n                      Indtil  5-15 ha  15-30 ha  30-60 ha  60 ha  \r\n\r\n                      5 ha                                 og der-  \r\n\r\n -----------------------------------------------------------------  \r\n\r\n Hovedstadsområdet    1,00    0,90     0,90      0,90      0,90  \r\n\r\n Øvrige Sjælland      0,90    0,90     0,90      0,90      0,90  \r\n\r\n Øerne i øvrigt       0,90    0,90     0,90      0,90      0,90  \r\n\r\n Sønderjyllands amt   1,00    1,00     1,00      1,00      1,00  \r\n\r\n Vestjylland          1,00    1,00     1,00      1,00      1,00  \r\n\r\n Østjylland           1,00    1,00     1,00      1,00      1,00  \r\n\r\n Nordjyllands amt     0,95    0,95     0,95      0,95      0,95  \r\n\r\n -----------------------------------------------------------------  \r\n\r\n  Hovedstadsområdet omfatter kommunerne København og Frederiksberg  \r\n\r\n    samt Københavns, Frederiksborg og Roskilde amter.  \r\n\r\n  Øvrige Sjælland omfatter Vestsjællands amt samt Storstrøms amts  \r\n\r\n    nordre skyldkreds.  \r\n\r\n  Øerne i øvrigt omfatter Storstrøms amts søndre skyldkreds, Bornholms  \r\n\r\n    amt og Fyns amt.  \r\n\r\n  Vestjylland omfatter Ribe, Ringkøbing og Viborg amter.  \r\n\r\n  Østjylland omfatter Århus og Vejle amter.  \r\n\r\n Bilag 3  \r\n\r\n Reguleringssatser for ejendomsværdi  \r\n\r\n Øvrige ejendomme  \r\n\r\n -----------------------------------------------------------------  \r\n\r\n Kode/Benyttelse  \r\n\r\n -----------------------------------------------------------------  \r\n\r\n 01   Rene beboelsesejendomme med:  \r\n\r\n     2-3 lejligheder                                      1,00  \r\n\r\n     4-8 lejligheder                                      1,00  \r\n\r\n     9 lejligheder og derover                             1,00  \r\n\r\n 02   Beboelses- og forretningsejendomme med:  \r\n\r\n     1-2 lejligheder                                      0,90  \r\n\r\n     3 lejligheder og derover                             0,90  \r\n\r\n 03  Rene forretningsejendomme                            0,90  \r\n\r\n 04  Fabriks- og lagerejendomme                           0,90  \r\n\r\n 06  Særskilt vurderede skove og plantager                0,95  \r\n\r\n 07  Frugtplantager, gartnerier og planteskoler           1,00  \r\n\r\n 09  Ubebyggede grunde                                     (*)  \r\n\r\n 10  Visse bebyggede statsejendomme                       1,00  \r\n\r\n 11  Kommunale beboelses- og forretningsejendomme         0,90  \r\n\r\n 12  Andre kommune ejendomme                              1,00  \r\n\r\n 13  Andre vurderede ejendomme                            1,00  \r\n\r\n 17  Ubebyggede landbrugsarealer                           (*)  \r\n\r\n      Ejerlejligheder:  \r\n\r\n 22  - beboelse og forretning                             0,90  \r\n\r\n 23  - ren forretning                                     0,90  \r\n\r\n 24  - fabrik- og lager                                   0,90  \r\n\r\n 25  - andre ejerlejligheder                              0,90  \r\n\r\n 28  - sommerbeboelse på fremmed grund                    1,00  \r\n\r\n 29  - andre ejerlejligheder på fremmed grund             0,90  \r\n\r\n 31  Støttede andelsboliger                               1,00  \r\n\r\n 33  Private institutions- og serviceejendomme            1,00  \r\n\r\n 34  Visse erhvervsejendomme                              0,90  \r\n\r\n      Bygninger på fremmed grund:  \r\n\r\n 42  - beboelse og forretning                             0,90  \r\n\r\n 43  - ren forretning                                     0,90  \r\n\r\n 44  - fabrik- og lager                                   0,90  \r\n\r\n 45  - andre bygninger                                    0,90  \r\n\r\n 49  Arealer med bygninger på fremmed grund                (*)  \r\n\r\n -----------------------------------------------------------------  \r\n\r\n (*) Der anvendes samme reguleringssats for ejendomsværdien, som for  \r\n\r\n    grundværdien, jf. bilag 4.  \r\n\r\n Bilag 4:  \r\n\r\n Reguleringssatser for grundværdier  \r\n\r\n -----------------------------------------------------------------  \r\n\r\n Grunde til tæt-lav beboelse, åben-lav                   1,00  \r\n\r\n beboelse og sommerbeboelse  \r\n\r\n Kategorien omfatter følgende ejendomme:  \r\n\r\n     Ejendomme beliggende i følgende områder:  \r\n\r\n         - Parcelhusområder  \r\n\r\n         - Områder med tæt-lav bebyggelse  \r\n\r\n         - Sommerhusområder  \r\n\r\n     Sommerhuse i landzone (herunder arealer  \r\n\r\n     med sommerhuse på fremmed grund  \r\n\r\n     Beboelsesejendomme i landzone (herunder  \r\n\r\n     arealer med beboelse på fremme grund)  \r\n\r\n     Ubebyggede grunde i landzone  \r\n\r\n -----------------------------------------------------------------  \r\n\r\n -----------------------------------------------------------------  \r\n\r\n Bebyggede og ubebyggede landbrugsejendomme samt frugtplantager,  \r\n\r\n gartnerier og planteskoler (benyttelserne 05, 07 og 17):  \r\n\r\n Hovedstadsområdet                                        0,90  \r\n\r\n Øvrige Sjælland                                          0,90  \r\n\r\n Øerne i øvrigt                                           0,90  \r\n\r\n Sønderjyllands amt                                       1,00  \r\n\r\n Vestjylland                                              1,00  \r\n\r\n Østjylland                                               1,00  \r\n\r\n Nordjyllands amt                                         0,95  \r\n\r\n Jf. den genografiske afgrænsning i bilag 2.  \r\n\r\n -----------------------------------------------------------------  \r\n\r\n -----------------------------------------------------------------  \r\n\r\n Særskilt vurderede skole og plantager  \r\n\r\n (benyttelse 06)                                          0,95  \r\n\r\n -----------------------------------------------------------------  \r\n\r\n -----------------------------------------------------------------  \r\n\r\n Øvrige ejendomme                                         0,95  \r\n\r\n -----------------------------------------------------------------  \r\n\r\n</font></pre>\r\n\r\n</DIV>",
    "isHistorical": true,
    "editorialNotes": [
        "(* 1) T&S-cir 2-1994"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/02/1994"
        },
        {
            "displayName": "Accession",
            "displayValue": "C19940002609"
        },
        {
            "displayName": "Entydig dokumentidentifikation",
            "displayValue": "CM020760"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "26"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "04/02/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "T&amp;S 99/93-7050-0"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}