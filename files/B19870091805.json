{
    "id": 78360,
    "title": "Bekendtgørelse om eksportmarkeder og samlestalde ",
    "documentTypeId": "60",
    "isSagsforlobPeriodValid": false,
    "shortName": "BEK nr 918 af 15/12/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om eksportmarkeder og samlestalde  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I medfør af § 4 i lov nr. 197 af 7. maj 1948 om markeder m.v. for heste og  \r\n\r\n kreaturer, § 1 i lov nr. 188 af 1. maj 1923 om tillæg til lov nr. 156 af 14.  \r\n\r\n april 1920 om smitsomme sygdomme hos husdyrene og lov nr. 131 af 13. april  \r\n\r\n 1954 om udførsel og indførsel af levende dyr m.v. fastsættes herved følgende  \r\n\r\n bestemmelser: </P>  \r\n\r\n<P>Definitioner m.v. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ved eksportmarkeder forstås sådanne markeder,  \r\n\r\n som af Landbrugsministeriet udtrykkeligt er godkendt som eksportmarkeder, og  \r\n\r\n ved hvilke der findes een eller flere af de i medfør af § 1, stk. 1, i  \r\n\r\n bekendtgørelse om udførsel af levende heste og klovbærende husdyr  \r\n\r\n autoriserede dyrlæger. </P>  \r\n\r\n<P CLASS=STK> <I>Stk. 2. </I> Ved samlestalde forstås i denne bekendtgørelse  \r\n\r\n stalde, hvori der samles kvæg til udførsel eller slagtning her i landet. Til  \r\n\r\n afholdelse af markeder i samlestalde kræves Landbrugsministeriets  \r\n\r\n godkendelse, jf. § 1, stk. 1, i lov nr. 197 af 7. maj 1948 om markeder m.v.  \r\n\r\n for heste og kreaturer. Ved afholdelse af markeder samt al anden samling af  \r\n\r\n dyr i samlestalden skal der etableres et dyrlægetilsyn, jf. § 3, stk. 1, i  \r\n\r\n nævnte lov. </P>  \r\n\r\n<P>Godkendelse af eksportmarkeder </P>  \r\n\r\n<P>og samlestalde </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Eksportmarkeder og samlestalde med dertil  \r\n\r\n hørende stalde, ramper, gårdsplads, fortove, indhegninger, vaskeplads,  \r\n\r\n indsyningsplads m.v. skal indrettes i overensstemmelse med de af  \r\n\r\n Veterinærdirektoratet fastsatte fordringer og må ikke tages i brug, forinden  \r\n\r\n beliggenhed og indretning er godkendt af Veterinærdirektoratet, hvortil skal  \r\n\r\n indsendes situationsplan og tegninger. Det samme gælder eventuelle ændringer  \r\n\r\n og tilbygninger. Anlæggene skal holdes i god stand og skal rottesikres. Ved  \r\n\r\n reparationer og ændringer må træ - bortset fra porte og døre - ikke anvendes  \r\n\r\n under en højde af 1,60 m. Tilsynet føres af pågældende veterinærinspektør.  \r\n\r\n</P>  \r\n\r\n<P>Modtagelse af dyr </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Der må ikke indsættes klovbærende husdyr på et  \r\n\r\n eksportmarkeds eller en samlestalds grund, uden at den tilsynsførende dyrlæge  \r\n\r\n har underkastet hvert enkelt dyr en nøje undersøgelse, jf. dog stk. 3. Denne  \r\n\r\n skal finde sted på en indhegnet indsyningsplads, hvortil kun dyrlæger,  \r\n\r\n chauffører og trækkere har adgang. En af virksomheden bekostet plakat med  \r\n\r\n ordlyden: &#187;Adgang forbudt uvedkommende&#171; skal være opslået ved  \r\n\r\n indsyningspladsen. Undersøgelsen skal foregå straks ved dyrenes ankomst enten  \r\n\r\n ved dagslys eller ved en af Veterinærdirektoratet godkendt kunstig belysning  \r\n\r\n og skal også omfatte de klovbærende dyr, der måtte forblive på vognene til  \r\n\r\n videretransport. Kvæg skal herunder aflæsses, hvis det er nødvendigt for at  \r\n\r\n gennemføre undersøgelsen. Dyr, der måtte henstå på virksomheden om morgenen  \r\n\r\n på samlingsdagen, skal enkeltvis undersøges af dyrlægen, inden der åbnes for  \r\n\r\n tilførsel til virksomheden. </P>  \r\n\r\n<P CLASS=STK> <I>Stk. 2. </I> Når Veterinærdirektoratet af hensyn til mund-  \r\n\r\n og klovesygens optræden skønner det nødvendigt, kan det give påbud om holdvis  \r\n\r\n indsyning. Denne skal foregå således, at der ikke gives adgang til  \r\n\r\n eksportmarkedet (samlestalden) for en del af et hold klovbærende dyr, før  \r\n\r\n hele holdet er undersøgt og mærket. Indsyningspladsen skal være tømt for  \r\n\r\n klovbærende dyr, inden aflæsningen af et nyt hold begynder. </P>  \r\n\r\n<P CLASS=STK> <I>Stk. 3. </I> Undtaget fra fornævnte dyrlægeundersøgelse er  \r\n\r\n klovbærende dyr, der ankommer fra et eksportmarked eller en samlestald  \r\n\r\n ledsaget <I>enten</I> af en ikke over 24 timer gammel sundhedsattest, jf. § 4  \r\n\r\n i bekendtgørelse nr. 255 af 14. juli 1954 om udførsel af levende heste og  \r\n\r\n klovbærende husdyr, <I>eller</I> af en af lederen af den pågældende  \r\n\r\n virksomhed udstedt skriftlig erklæring om, at dyrene er blevet enkeltvis  \r\n\r\n undersøgt af den tilsynsførende dyrlæge dersteds samme dag, som afsendelsen  \r\n\r\n sker. Erklæringen, der skal indeholde oplysning om dyrenes antal, klipmærker  \r\n\r\n eller øremærker samt transportvognens nummer, er kun gyldig på  \r\n\r\n udstedelsesdagen. Inden dyrene aflæsses, skal denne erklæring afleveres til  \r\n\r\n lederen af den modtagende virksomhed. </P>  \r\n\r\n<P CLASS=STK> <I>Stk. 4. </I> Det påhviler eksportmarkedets (samlestaldens)  \r\n\r\n ledelse at stille den fornødne medhjælp til rådighed for dyrlægen ved dennes  \r\n\r\n undersøgelse og ved den eventuelle mærkning af dyrene. </P>  \r\n\r\n<P CLASS=STK> <I>Stk. 5. </I> Vogne, der har været benyttet til transport af  \r\n\r\n klovbærende dyr til eksportmarkeder og samlestalde, skal efter hvert læs  \r\n\r\n renses, afskrubbes omhyggeligt og afskylles grundigt samt - når særligt påbud  \r\n\r\n herom er givet - desinficeres med 2 promille natronhydratopløsning. Undtaget  \r\n\r\n herfra er, medmindre udtrykkelig ordre foreligger fra veterinærdirektoratet,  \r\n\r\n vogne lastet med svin til et grisemarked. Den nævnte rensning skal foregå ved  \r\n\r\n virksomhedens foranstaltning på dennes vaskeplads, men for den pågældende  \r\n\r\n vognmands regning. </P>  \r\n\r\n<P CLASS=STK> <I>Stk. 6. </I> Der skal af den enkelte virksomhed for  \r\n\r\n samlingsdagene fastsættes og tydeligt bekendtgøres et tidsrum på i  \r\n\r\n almindelighed ikke over 3 timer, hvori klovbærende dyr modtages. </P>  \r\n\r\n<P>Slagtekvæg adskilles fra levekvæg </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> På dage, hvor der på et eksportmarkeds eller en  \r\n\r\n samlestalds grund samles slagtekvæg, må der ikke samles klovbærende levedyr  \r\n\r\n (om grisemarkeder se § 8), og der skal være et tidsrum på 2 fulde døgn mellem  \r\n\r\n åbningen af de to former for samling af dyr. </P>  \r\n\r\n<P>Rømning, desinfektion, overstående dyr </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Eksportmarkeders (samlestaldes) grund skal i  \r\n\r\n almindelighed være rømmet for dyr inden kl. 12.00 dagen efter samlingen,  \r\n\r\n hvorefter rensning og desinfektion omgående skal foretages efter dyrlægens  \r\n\r\n anvisning. Desinfektion skal ske med en tryksprøjte. </P>  \r\n\r\n<P CLASS=STK> <I>Stk. 2. </I> I tilfælde, hvor transportvanskeligheder eller  \r\n\r\n lign. forhindrer en rettidig rømning, skal tilladelse til, at dyrene  \r\n\r\n forbliver på markedet, indhentes hos den tilsynsførende dyrlæge. Uvedkommende  \r\n\r\n må ikke gives adgang til overstående dyr, hvortil døre og porte skal holdes  \r\n\r\n låset. Overstående klovbærende dyr skal daglig - dog tidligst 24 timer efter  \r\n\r\n samlingens afslutning - inspiceres og, når særligt påbud herom er givet fra  \r\n\r\n pågældende veterinærinspektør, enkeltvis undersøges af dyrlægen. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Fra eksportmarkeder og samlestalde (samt de  \r\n\r\n udenfor eksportmarkederne og samlestaldene beliggende særlige udførselshavne  \r\n\r\n (-steder), jf. § 2 i bekendtgørelse nr. 255 af 14. juli 1954 om udførsel af  \r\n\r\n levende heste og klovbærende husdyr) må der kun bortføres klovbærende dyr til  \r\n\r\n eksport, såfremt virksomheden er beliggende i midtpunktet af et område med en  \r\n\r\n radius på 10 km, hvori der i mindst 30 dage ikke er konstateret udbrud af  \r\n\r\n mund- og klovesyge, svinepest eller enzootisk svinelammelse (Teschener  \r\n\r\n sygdom). </P>  \r\n\r\n<P CLASS=STK> <I>Stk. 2. </I> Konstateres der en af de i stk. 1 nævnte  \r\n\r\n sygdomme inden for en afstand af 10 km fra et eksportmarked eller en  \r\n\r\n samlestald, hvorved virksomheden inddrages i et iagttagelsesdistrikt, er det,  \r\n\r\n så længe iagttagelsesdistriktet består, forbudt på eksportmarkedet eller i  \r\n\r\n samlestalden at afholde levekvægsmarkeder, grisemarkeder, auktioner, bortsalg  \r\n\r\n og opkøb af klovbærende dyr. Derimod kan det tillades på eksportmarkedet  \r\n\r\n eller i samlestalden at foretage samlinger af klovbærende dyr til slagtning  \r\n\r\n (lukkede slagtedyrsmarkeder), jf. stk. 5. </P>  \r\n\r\n<P CLASS=STK> <I>Stk. 3. </I> Konstateres der en af de i stk. 1 nævnte  \r\n\r\n sygdomme på et eksportmarked eller i en samlestald, eller tilføres der et  \r\n\r\n eksportmarked eller en samlestald klovbærende dyr, der hidrører fra en  \r\n\r\n besætning angrebet af en af de i stk. 1 nævnte sygdomme, skal markedshandelen  \r\n\r\n straks standses, og klovbærende dyr må ikke fjernes fra markedet eller  \r\n\r\n samlestalden, forinden det med virksomheden etablerede offentlige tilsyn er  \r\n\r\n hævet. </P>  \r\n\r\n<P CLASS=STK> <I>Stk. 4. </I> Veterinærdirektoratet er bemyndiget til uanset  \r\n\r\n bestemmelserne i stk. 3 at tillade, at der på eksportmarkedet eller i  \r\n\r\n samlestalden afholdes lukkede slagtedyrsmarkeder, jf. stk. 5. Sådan  \r\n\r\n tilladelse er betinget af, at de syge dyr eller de fra den angrebne besætning  \r\n\r\n hidrørende dyr slås ned og så vidt muligt nedgraves på stedet, at de sunde  \r\n\r\n dyr føres til omgående slagtning på et nærliggende eksportslagteri eller  \r\n\r\n offentligt slagtehus ledsaget af de i stk. 5 nævnte hvide passersedler, og at  \r\n\r\n markedet eller samlestalden med omgivelser (ramper, vægte, gårdsplads m.v.)  \r\n\r\n derefter renses og desinficeres efter derom af Veterinærdirektoratet givne  \r\n\r\n retningslinier. Udgifterne ved disse foranstaltninger er det offentlige  \r\n\r\n uvedkommende. </P>  \r\n\r\n<P CLASS=STK> <I>Stk. 5. </I> Dyr fra de i stk. 2 og 4 omhandlede lukkede  \r\n\r\n slagtedyrsmarkeder skal alle føres direkte til et eksportslagteri eller  \r\n\r\n offentligt slagtehus, hvor dyrene skal slagtes snarest muligt. Dyrene skal  \r\n\r\n ledsages af en af den tilsynsførende dyrlæge udstedt hvid passerseddel, der  \r\n\r\n dog efter særlig aftale med vedkommende veterinærinspektør kan undlades for  \r\n\r\n dyr, der føres til omgående slagtning på et umiddelbart op ad eksportmarkedet  \r\n\r\n eller samlestalden beliggende eksportslagteri eller offentligt slagtehus.  \r\n\r\n Passersedlen skal inden aflæsningen på eksportslagteriet eller det offentlige  \r\n\r\n slagtehus afleveres til den kontrollerende dyrlæge ved dette. Denne skal  \r\n\r\n efter slagtningen forsyne passersedlen med påtegning om stedfunden slagtning  \r\n\r\n og senest 2 dage efter slagtningen for slagteriets eller slagtehusets regning  \r\n\r\n tilbagesende den til den dyrlæge, der har udstedt den. Såfremt denne ikke  \r\n\r\n inden 4 dage fra udstedelsen har modtaget passersedlen tilbage, skal han gøre  \r\n\r\n indberetning derom til vedkommende veterinærinspektør. Betaling for  \r\n\r\n udstedelse af den omtalte passerseddel er det offentlige uvedkommende. </P>  \r\n\r\n<P>Levekvægsmarkeder </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Såfremt der på et eksportmarked eller en  \r\n\r\n samlestald afholdes levekvægsmarkeder, auktioner over eller bortsalg og opkøb  \r\n\r\n af levekvæg, gælder foranstående bestemmelser i §§ 2-6 også for disse  \r\n\r\n samlinger. </P>  \r\n\r\n<P>Grisemarkeder </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Grisemarkeder (-auktioner og -bortsalg),  \r\n\r\n herunder sådanne hvor orner, søer og gylte kan fremstilles, kan finde sted på  \r\n\r\n eksportmarkeders og samlestaldes grund på betingelse af, <I>at</I> den  \r\n\r\n tilsynsførende dyrlæge inspicerer de tilførte dyr (se dog stk. 2), inden de  \r\n\r\n indføres på eksportmarkedet (samlestalden), <I>at</I> kasserne, hvori dyrene  \r\n\r\n tilføres, er rene, <I>at</I> de benyttede lokaler m.v. samt kasser og lign.,  \r\n\r\n der måtte forblive på pladsen, renses og desinficeres straks efter samlingens  \r\n\r\n afslutning, og <I>at</I> sådanne kasser opbevares på betryggende måde. </P>  \r\n\r\n<P CLASS=STK> <I>Stk. 2. </I> Såfremt grisemarkeder m.v. finder sted på dage,  \r\n\r\n hvor der er samling af kvæg til udførsel i levende tilstand, skal svinene  \r\n\r\n inden indførselen på eksportmarkedet (samlestalden) undersøges enkeltvis af  \r\n\r\n den tilsynsførende dyrlæge. </P>  \r\n\r\n<P CLASS=STK> <I>Stk. 3. </I> Med hensyn til udbrud af ondartet smitsom  \r\n\r\n sygdom gælder de i § 6, stk. 3-5, nævnte bestemmelser. </P>  \r\n\r\n<P>Heste </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Heste, der tilføres et eksportmarked eller en  \r\n\r\n samlestald, skal udelukkende underkastes inspektion af den tilsynsførende  \r\n\r\n dyrlæge, medmindre en særlig undersøgelse af hver enkelt hest er påbudt af  \r\n\r\n Veterinærdirektoratet. </P>  \r\n\r\n<P>Dyrenes behandling </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Der skal drages al fornøden omsorg for, at  \r\n\r\n dyrene får en forsvarlig behandling, jf. lov nr. 256 af 27. maj 1950 om værn  \r\n\r\n for dyr. </P>  \r\n\r\n<P CLASS=STK> <I>Stk. 2. </I> De tilførte og eventuelle overstående dyr skal  \r\n\r\n fodres, vandes og malkes i fornøden udstrækning, jf. lov nr. 256 af 27. maj  \r\n\r\n 1950 om værn for dyr. </P>  \r\n\r\n<P>Slagtning </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Slagtning, herunder nødslagtning må ikke finde  \r\n\r\n sted på et eksportmarkeds eller en samlestalds grund, medmindre den  \r\n\r\n tilsynsførende dyrlæge i medfør af bestemmelserne i lov nr. 256 af 27. maj  \r\n\r\n 1950 om værn for dyr forbyder videre transport af det pågældende dyr, eller  \r\n\r\n der er tale om nedslagning i henhold til bestemmelserne i § 6, stk. 4, i  \r\n\r\n denne bekendtgørelse. Afblødning af et sådant aflivet dyr må kun ske, såfremt  \r\n\r\n dyret forinden aflivningen efter dyrlægens skøn ikke har vist noget tegn på  \r\n\r\n smitsom sygdom. </P>  \r\n\r\n<P CLASS=STK> <I>Stk. 2. </I> Ud over de i stk. 1 nævnte tilfælde må  \r\n\r\n slagteklædte personer ikke færdes på et eksportmarkeds eller en samlestalds  \r\n\r\n grund. </P>  \r\n\r\n<P>Transport fra markedet (samlestalden) </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> For så vidt angår dyrenes transport skal  \r\n\r\n bestemmelserne i de til enhver tid gældende bekendtgørelser fra  \r\n\r\n Justitsministeriet (om transport af levende dyr) og fra Industriministeriet  \r\n\r\n (om transport til søs af levende dyr) iagttages. </P>  \r\n\r\n<P CLASS=STK> <I>Stk. 2. </I> Vogne, der benyttes til transport af  \r\n\r\n klovbærende husdyr, der er opkøbt til udførsel i levende tilstand, skal  \r\n\r\n forinden læsningen være renset og desinficeret med en 2 promille-holdig  \r\n\r\n opløsning af natriumhydroksyd tilsat 5 pct. frisk læsket kalk. Jernbanevogne,  \r\n\r\n læsset med klovbærende dyr direkte til udlandet, skal desuden være strøet med  \r\n\r\n et mindst 10 cm tykt lag grus. Det samme gælder vogne med klovbærende dyr  \r\n\r\n adresseret til Padborg, såfremt vognene i øvrigt er egnet til at gå til  \r\n\r\n udlandet. Den tilsynsførende dyrlæge skal godkende fornævnte rensning,  \r\n\r\n desinfektion og strøning, inden dyrenes indlæsning påbegyndes. </P>  \r\n\r\n<P CLASS=STK> <I>Stk. 3. </I> Det påhviler den tilsynsførende dyrlæge at give  \r\n\r\n de for læsningen (indladningen) ansvarlige fornøden instruktion om de for  \r\n\r\n rensning, desinfektion og grusning af jernbanevogne og lastautomobiler samt  \r\n\r\n rensning og desinfektion af og indladning i skibe fastsatte bestemmelser, og  \r\n\r\n dyrlægen skal ligeledes påse, at disse overholdes, samt til den pågældende  \r\n\r\n veterinærinspektør indberette gentagne, grovere overtrædelser. </P>  \r\n\r\n<P CLASS=STK> <I>Stk. 4. </I> Såfremt dyrene skal afsendes med jernbane,  \r\n\r\n påhviler det ledelsen af de virksomheder, hvorfra klovbærende dyr, som er  \r\n\r\n opkøbt til udførsel, afsendes, at give såvel den pågældende station som den  \r\n\r\n tilsynsførende dyrlæge underretning i god tid inden afsendelsen. </P>  \r\n\r\n<P>Diverse </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Det påhviler eksportmarkedets (samlestaldens)  \r\n\r\n ledelse i god tid til dyrlægen og politiet at anmelde enhver samling af heste  \r\n\r\n og klovbærende dyr, som ansættes til afholdelse uden for de i  \r\n\r\n markedsfortegnelsen anførte dage. </P>  \r\n\r\n<P CLASS=STK> <I>Stk. 2. </I> Den tilsynsførende dyrlæge er berettiget til at  \r\n\r\n forbyde, at et eksportmarkeds (en samlestalds) grund benyttes til formål,  \r\n\r\n hvis art og omfang er uforenelig med virksomhedens normale drift. Dyrlægen  \r\n\r\n kan påbyde iværksættelse af rensning (evt. desinfektion) i fornødent omfang  \r\n\r\n efter virksomhedens benyttelse til uvedkommende formål. </P>  \r\n\r\n<P CLASS=STK> <I>Stk. 3. </I> Foder og strøelse må kun oplagres i staldene,  \r\n\r\n såfremt det sker på et dertil indrettet loft med tæt gulv. </P>  \r\n\r\n<P CLASS=STK> <I>Stk. 4. </I> Det er forbudt fra eksportmarkeder og  \r\n\r\n samlestalde at fjerne løse, brugte reb, grimer og tøjr, forinden disse ved de  \r\n\r\n pågældende virksomheders foranstaltning og på virksomhedens regning er  \r\n\r\n grundigt renset ved hjælp af børste og vand og derefter desinficeret ved  \r\n\r\n anbringelse i mindst 24 timer i et kar med frisk tilberedt 2 1/2 pct.  \r\n\r\n lysolopløsning. </P>  \r\n\r\n<P CLASS=STK> <I>Stk. 5. </I> De af offentlig myndighed påbudte opslag skal  \r\n\r\n anbringes på et iøjnefaldende sted i nærheden af indgangen, evt. rampen. Om  \r\n\r\n nødvendigt skal nye rekvireres. </P>  \r\n\r\n<P CLASS=STK> <I>Stk. 6. </I> Eksportmarkeders og samlestaldes ledelse skal i  \r\n\r\n øvrigt rette sig efter anvisninger og påbud, som i medfør af lovgivningens  \r\n\r\n bestemmelser meddeles af den tilsynsførende dyrlæge eller veterinære  \r\n\r\n myndigheder. </P>  \r\n\r\n<P>Tilsynet </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Tilsynet med genemførelsen af foranstående  \r\n\r\n føres af den af Landbrugsministeriet beskikkede dyrlæge i forbindelse med  \r\n\r\n politiet, hvis assistance særlig er påkrævet til kontrol med de i § 3, stk.  \r\n\r\n 1, 2 og 5, § 6, § 8, § 10, stk. 1, og § 13, stk. 5, nævnte forhold. </P>  \r\n\r\n<P CLASS=STK> <I>Stk. 2. </I> De mærker, som dyrlægen har forsynet dyrene  \r\n\r\n med, må ikke fjernes uden dyrlægens tilladelse. </P>  \r\n\r\n<P>Betaling </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Dyrlægernes betaling fastsættes af  \r\n\r\n Landbrugsministeriet. Indtil videre gælder de hidtidige takster. </P>  \r\n\r\n<P>Overtrædelser </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Overtrædelser af bestemmelserne i denne  \r\n\r\n bekendtgørelse straffes med bøde, jf. § 18 i lov nr. 156 af 14. april 1920 om  \r\n\r\n smitsomme sygdomme hos husdyrene og § 5 i lov nr. 197 af 7. maj 1948 om  \r\n\r\n markeder m.v. for heste og kreaturer samt § 5 i lov nr. 131 af 13. april 1954  \r\n\r\n om udførsel og indførsel af levende husdyr m.m. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Denne bekendtgørelse træder i kraft den 1.  \r\n\r\n februar 1988. </P>  \r\n\r\n<P CLASS=STK> <I>Stk. 2. </I> Bekendtgørelse nr. 253 af 14. juli 1954 om  \r\n\r\n eksportmarkeder og samlestalde, som ændret ved bekendtgørelse nr. 384 af 21.  \r\n\r\n oktober 1965 ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 15. december  \r\n\r\n 1987 </I> </P>  \r\n\r\n<P CLASS=UNDERSKREVET-AF ALIGN=CENTER>LAURITS TØRNÆS </P>  \r\n\r\n<P CLASS=MINISTER ALIGN=RIGHT>/Sv. E. Nordal Rask </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/01/1988"
        },
        {
            "displayName": "Accession",
            "displayValue": "B19870091805"
        },
        {
            "displayName": "Entydig dokumentidentifikation",
            "displayValue": "CM037569"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "18/04/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "918"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "15/12/1987"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Landbrugsmin. 1. afd. 4. kt. j.nr. 87-8920-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}