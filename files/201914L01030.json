{
    "id": 215369,
    "title": "Betænkning over Forslag til lov om ændring af lov om godkendelse og syn af køretøjer\n(Godkendelse af motorkøretøjer, tekniske tjenester m.v.)",
    "documentTypeId": "420",
    "isSagsforlobPeriodValid": true,
    "shortName": "2019/1 BTL 151",
    "documentHtml": "<div class=\"bjelke\">Den fulde tekst</div><p class=\"DokumentHoved\">Betænkning afgivet af Transportudvalget den 18. juni 2020</p>\r\n<p class=\"TitelPrefiks1\">Betænkning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til lov om ændring af lov om godkendelse og syn af køretøjer</p>\r\n<p class=\"UnderTitel2\">(Godkendelse af motorkøretøjer, tekniske tjenester m.v.)</p>\r\n<p class=\"Fremsaetter\">[af transportministeren (Benny Engelbrecht)]:</p>\r\n<p class=\"BetaenkningsTekst1\">1. Ændringsforslag</p>\r\n<p class=\"TekstGenerel\">Transportministeren har stillet 6 ændringsforslag til lovforslaget.</p>\r\n<p class=\"BetaenkningsTekst1\">2. Indstillinger</p>\r\n<p class=\"TekstGenerel\">Et <span class=\"Italic\">flertal</span> i udvalget (S, RV, SF, LA og Susanne Zimmer (UFG)) indstiller lovforslaget til <span class=\"Italic\">vedtagelse</span> med de stillede ændringsforslag.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Et <span class=\"Italic\">mindretal</span> i udvalget (DF, EL, KF og NB) vil ved 2. behandling af lovforslaget redegøre for sin stilling til lovforslaget og til de stillede ændringsforslag.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Et <span class=\"Italic\">andet mindretal</span> i udvalget (V) vil ved 3. behandling redegøre for sin stilling til lovforslaget. Mindretallet vil stemme for de stillede ændringsforslag.</p>\r\n<p class=\"TekstGenerel\">Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.</p>\r\n<p class=\"TekstGenerel\">En oversigt over Folketingets sammensætning er optrykt i betænkningen.</p>\r\n<p class=\"BetaenkningsTekst1\">3. Politiske bemærkninger</p>\r\n<p class=\"BetaenkningsTekst2\">Venstre</p>\r\n<p class=\"TekstGenerel\">Venstres medlemmer af udvalget kan tilslutte sig ændringsforslagene og stemmer derfor for disse. Vedrørende selve lovforslaget vil Venstre, da udvalget har indkaldt transportministeren til et samråd, først efter dette samråd tilkendegive Venstres holdning til selve lovforslaget.</p>\r\n<p class=\"BetaenkningsTekst1\">4. Ændringsforslag med bemærkninger</p>\r\n<p class=\"AendringsForslagIndhold\">Ændringsforslag</p>\r\n<p class=\"TilParagraf\">Til § 1</p>\r\n<p class=\"Stiller\">Af <span class=\"Italic\">transportministeren,</span> tiltrådt af et <span class=\"Italic\">flertal</span> (S, V, RV, SF, LA og Susanne Zimmer (UFG)):</p>\r\n<p class=\"AendringMedNummer\">\r\n   <span class=\"AendringNr\">1)</span> De under <span class=\"Italic\">nr. 5</span> foreslåede <span class=\"Italic\">§§ 1 e </span>og <span class=\"Italic\">1 f </span>udgår.</p>\r\n<p class=\"AendringsBeskrivelse\">[Godkendelsesramme for godkendelse af køretøjer, der ikke er omfattet af §§ 1 a-1 c, udgår]</p>\r\n<p class=\"AendringMedNummer\">\r\n   <span class=\"AendringNr\">2)</span> I den under <span class=\"Italic\">nr. 9</span> foreslåede <span class=\"Italic\">§ 12 c </span>ændres i <span class=\"Italic\">stk. 1</span> », tekniske tjenester eller tredjepartsorganer« til: »eller tekniske tjenester«.</p>\r\n<p class=\"AendringsBeskrivelse\">[Lovteknisk rettelse som konsekvens af ændringsforslag nr. 1]</p>\r\n<p class=\"AendringMedNummer\">\r\n   <span class=\"AendringNr\">3)</span> I den under <span class=\"Italic\">nr. 9</span> foreslåede <span class=\"Italic\">§ 12 d </span>udgår »og tredjepartsorganer, der er udpeget i henhold til regler fastsat i medfør af § 1 e, stk. 3«.</p>\r\n<p class=\"AendringsBeskrivelse\">[Lovteknisk rettelse som konsekvens af ændringsforslag nr. 1]</p>\r\n<p class=\"AendringMedNummer\">\r\n   <span class=\"AendringNr\">4)</span> I den under <span class=\"Italic\">nr. 12</span> foreslåede <span class=\"Italic\">§ 15 b </span>ændres »og tredjepartsorganer, jf. §§ 1 a-1 c og 1 e« til: », jf. §§ 1 a-1 c«.</p>\r\n<p class=\"AendringsBeskrivelse\">[Lovteknisk rettelse som konsekvens af ændringsforslag nr. 1]</p>\r\n<p class=\"TilParagraf\">Til § 2</p>\r\n<p class=\"AendringMedNummer\">\r\n   <span class=\"AendringNr\">5)</span> I <span class=\"Italic\">stk. 1 </span>udgår », jf. dog stk. 2«.</p>\r\n<p class=\"AendringsBeskrivelse\">[Lovteknisk rettelse som konsekvens af ændringsforslag nr. 1]</p>\r\n<p class=\"AendringMedNummer\">\r\n   <span class=\"AendringNr\">6)</span> <span class=\"Italic\">Stk. 2 </span>udgår.</p>\r\n<p class=\"Rykningsklausul\">Stk. 3 og 4 bliver herefter stk. 2 og 3.</p>\r\n<p class=\"AendringsBeskrivelse\">[Lovteknisk rettelse som konsekvens af ændringsforslag nr. 1]</p>\r\n<p class=\"BetaenkningsBemaerkninger\">Bemærkninger</p>\r\n<p class=\"BetaenkningTilAendringsNummer\">Til nr. 1</p>\r\n<p class=\"TekstGenerel\">Det foreslås, at de to bestemmelser i lovforslaget, som vedrører den retlige godkendelsesramme for de køretøjer, som ikke er omfattet af Europa-Parlamentets og Rådets forordning (EU) 2018/858 af 30. maj 2018 om godkendelse og markedsovervågning af motorkøretøjer og påhængskøretøjer dertil samt af systemer, komponenter og separate tekniske enheder til sådanne køretøjer, om ændring af forordning (EF) nr. 715/2007 og (EF) nr. 595/2009 og om ophævelse af direktiv 2007/46/EF for motorkøretøjer, Europa-Parlamentets og Rådets forordning (EU) nr. 168/2013 af 15. januar 2013 om godkendelse og markedsovervågning af to- og trehjulede køretøjer samt quadricykler samt Europa-Parlamentets og Rådets forordning (EU) nr. 167/2013 af 5. februar 2013 om godkendelse og markedsovervågning af landbrugs- og skovbrugstraktorer, dvs. de tre typegodkendelsesforordninger, udgår af lovforslaget. Der er i forbindelse med såvel lovforslagets offentlige høringer som under selve lovbehandlingen i Folketinget givet udtryk for betydelig bekymring ved indholdet af de nationale godkendelsesordninger, som ikke er omfattet af forordningerne, og som i medfør af lovforslaget skal udmøntes ved bekendtgørelse og efter hensigten træde i kraft den 1. januar 2022. Det er på den baggrund besluttet at lade de to lovbestemmelser herom udgå af lovforslaget, således at forslaget i første omgang alene inkorporerer godkendelsesordninger for de køretøjer, som er omfattet af de tre typegodkendelsesforordninger, i dansk ret.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Herefter vil Færdselsstyrelsen udarbejde udkast til de administrative forskrifter, som skal udmønte de nationale godkendelsesordninger uden for forordningernes anvendelsesområde, og gå i dialog med branchen om indholdet heraf. Transportministeren fremsætter således i folketingssamlingen 2021-22 et nyt lovforslag om ændring af synsloven med den nationale godkendelsesramme, som er en forudsætning for endeligt at kunne udstede de administrative forskrifter herom. På den måde er det nærmere indhold af de nationale godkendelsesordninger kendt stof for branchen og Folketinget, når lovforslaget på dette punkt behandles igen.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det bemærkes, at Færdselsstyrelsens gebyrer for at sagsbehandle godkendelse af køretøjer ikke ændres. Det forudsætter dog, at de nationale godkendelsesordninger udmøntes pr. 1. januar 2022, idet timeprisen på 700-1000 kr. for sagsbehandling er beregnet på baggrund af det samlede antal godkendelsessager for såvel køretøjer omfattet af de tre typegodkendelsesforordninger som køretøjer omfattet af nationale godkendelsesordninger uden for forordningernes anvendelsesområder. Skulle sidstnævnte godkendelsesordninger ikke blive klar pr. 1. januar 2022, kan det ikke udelukkes, at Færdselsstyrelsen vil være nødsaget til at hæve gebyret med henblik på at få dækning for alle udgifter.</p>\r\n<p class=\"TekstGenerel\">\r\n</p>\r\n<p class=\"BetaenkningTilAendringsNummer\">Til nr. 2</p>\r\n<p class=\"TekstGenerel\">Efter det foreslåede § 12 c, stk. 1, kan transportministeren fastsætte regler om, at administrative forskrifter udstedt i medfør af denne lov, som indeholder krav til køretøjer m.v., tekniske tjenester eller tredjepartsorganer, og tekniske specifikationer, der henvises til i sådanne forskrifter, ikke indføres i Lovtidende. Som konsekvens af at § 1 e og § 1 f udgår, jf. ændringsforslag nr. 1, vil der ikke blive behov for, at bemyndigelseshjemlen i § 12 c, stk. 1, også omfatter tredjepartsorganer. Derfor foreslås en ændring af bestemmelsen, således at den alene angår de godkendelsesordninger, som relaterer sig til de tre typegodkendelsesforordninger.</p>\r\n<p class=\"BetaenkningTilAendringsNummer\">Til nr. 3</p>\r\n<p class=\"TekstGenerel\">Efter den foreslåede § 12 d kan transportministeren fastsætte regler om offentliggørelse af informationer om tekniske tjenester og tredjepartsorganer, der er udpeget i henhold til regler fastsat i medfør af § 1 e, stk. 3. Som konsekvens af at § 1 e og § 1 f udgår, jf. ændringsforslag nr. 1, vil der ikke blive behov for, at bemyndigelseshjemlen i § 12 d også omfatter tredjepartsorganer. Derfor foreslås en ændring af bestemmelsen, således at den alene angår de godkendelsesordninger, som relaterer sig til de tre typegodkendelsesforordninger.</p>\r\n<p class=\"BetaenkningTilAendringsNummer\">Til nr. 4</p>\r\n<p class=\"TekstGenerel\">Efter den foreslåede § 15 b kan transportministeren fastsætte regler om betaling af gebyr i forbindelse med udpegelse af tekniske tjenester og tredjepartsorganer, jf. §§ 1 a-1 c og 1 e, herunder regler om betaling for rykkerskrivelser. Som konsekvens af at § 1 e og § 1 f udgår, jf. ændringsforslag nr. 1, vil der ikke blive behov for, at bemyndigelseshjemlen i § 15 b også omfatter tredjepartsorganer. Derfor foreslås en ændring af bestemmelsen, således at den alene angår de godkendelsesordninger, som relaterer sig til de tre typegodkendelsesforordninger.</p>\r\n<p class=\"BetaenkningTilAendringsNummer\">Til nr. 5</p>\r\n<p class=\"TekstGenerel\">Efter det foreslåede § 2, stk. 1, træder lovforslaget i kraft den 1. september 2020. Der henvises dog til § 2, stk. 2, hvorefter transportministeren fastsætter tidspunktet for ikrafttrædelse af § 1 f. Som konsekvens af at § 1 f udgår, jf. ændringsforslag nr. 1, vil der ikke blive behov for at henvise til det foreslåede stk. 2, idet dette udgår af lovforslaget, jf. ændringsforslag nr. 6.</p>\r\n<p class=\"BetaenkningTilAendringsNummer\">Til nr. 6</p>\r\n<p class=\"TekstGenerel\">Efter det foreslåede § 2, stk. 2, fastsætter transportministeren tidspunktet for ikrafttrædelse af § 1 f, som affattet ved denne lovs § 1, nr. 5, i lov om godkendelse og syn af køretøjer, jf. lovbekendtgørelse nr. 959 af 24. september 2012. Ministeren kan herunder bestemme, at dele af § 1 f, stk. 1, nr. 1-6, som affattet ved denne lovs § 1, nr. 5, kan træde i kraft på forskellige tidspunkter. Som konsekvens af at § 1 e og § 1 f udgår, jf. ændringsforslag nr. 1, vil der ikke blive behov for denne bestemmelse. Det er derimod hensigten, at transportministeren i folketingssamlingen 2021-22 fremsætter et nyt lovforslag om ændring af synsloven med den nationale godkendelsesramme.</p>\r\n<p class=\"BetaenkningsTekst1\">5. Udvalgsarbejdet</p>\r\n<p class=\"TekstGenerel\">Lovforslaget blev fremsat den 26. marts 2020 og var til 1. behandling den 30. april 2020. Lovforslaget blev efter 1. behandling henvist til behandling i Transportudvalget.</p>\r\n<p class=\"BetaenkningsTekst2\">Oversigt over lovforslagets sagsforløb og dokumenter</p>\r\n<p class=\"TekstGenerel\">Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet lovforslaget i 3 møder.</p>\r\n<p class=\"BetaenkningsTekst2\">Høringssvar</p>\r\n<p class=\"TekstGenerel\">Et udkast til lovforslaget har inden fremsættelsen været sendt i høring, og transportministeren sendte den 17. december 2019 dette udkast til udvalget, jf. TRU alm. del  bilag 123. Den 11. februar 2020 sendte transportministeren et revideret udkast til udvalget, jf. TRU alm. del  bilag 223. Den 30. marts 2020 sendte transportministeren høringssvarene og et høringsnotat til udvalget. Den 22. april 2020 fremsendte transportministeren et revideret høringsnotat til udvalget.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 17 bilag på lovforslaget.</p>\r\n<p class=\"BetaenkningsTekst2\">Skriftlige henvendelser</p>\r\n<p class=\"TekstGenerel\">Udvalget har under udvalgsarbejdet modtaget 6 skriftlige henvendelser om lovforslaget.</p>\r\n<p class=\"BetaenkningsTekst2\">Deputationer</p>\r\n<p class=\"TekstGenerel\">Udvalget har under udvalgsarbejdet modtaget 1 deputation, der mundtligt har redegjort for sin holdning til lovforslaget.</p>\r\n<p class=\"BetaenkningsTekst2\">Spørgsmål</p>\r\n<p class=\"TekstGenerel\">Udvalget har under udvalgsarbejdet stillet 23 spørgsmål til transportministeren til skriftlig besvarelse, hvoraf ministeren har besvaret 22 spørgsmål. Det sidste spørgsmål forventes besvaret inden 2. behandling.</p>\r\n<p class=\"UdvalgsSammensaetning\">Henrik Møller (S) Jan Johansen (S) Jeppe Bruus (S) <span class=\"MedlemsTitel\">fmd.</span> Jesper Petersen (S) Lennart Damsbo-Andersen (S) Malte Larsen (S) Orla Hav (S) Thomas Jensen (S) Andreas Steenberg (RV) Jens Rohde (RV) Rasmus Helveg Petersen (RV) Anne Valentina Berthelsen (SF) Karsten Hønge (SF) Henning Hyllested (EL) Eva Flyvholm (EL) Susanne Zimmer (UFG) Kristian Pihl Lorentzen (V) Hans Andersen (V) Hans Christian Schmidt (V) <span class=\"MedlemsTitel\">nfmd.</span> Ellen Trane Nørby (V) Heidi Bank (V) Martin Geertsen (V) Christian Langballe (DF) Mette Hjermind Dencker (DF) Hans Kristian Skibby (DF) Niels Flemming Hansen (KF) Mona Juul (KF) Mette Thiesen (NB) Ole Birk Olesen (LA) </p>\r\n<p class=\"IkkeMedlemmer2\">Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.</p>\r\n<table>\r\n   <caption class=\"FolketingetsSammensaetning\">\r\n   </caption>\r\n   <tr>\r\n      <td class=\"PartiNavn\">Socialdemokratiet (S)</td>\r\n      <td class=\"PartiMandater\">48</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Venstre, Danmarks Liberale Parti (V)</td>\r\n      <td class=\"PartiMandater\">42</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Dansk Folkeparti (DF)</td>\r\n      <td class=\"PartiMandater\">16</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Radikale Venstre (RV)</td>\r\n      <td class=\"PartiMandater\">16</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Socialistisk Folkeparti (SF)</td>\r\n      <td class=\"PartiMandater\">15</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Enhedslisten (EL)</td>\r\n      <td class=\"PartiMandater\">13</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Det Konservative Folkeparti (KF)</td>\r\n      <td class=\"PartiMandater\">13</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Nye Borgerlige (NB)</td>\r\n      <td class=\"PartiMandater\">4</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Liberal Alliance (LA)</td>\r\n      <td class=\"PartiMandater\">3</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Alternativet (ALT)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Inuit Ataqatigiit (IA)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Siumut (SIU)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Sambandsflokkurin (SP)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Javnaðarflokkurin (JF)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Uden for folketingsgrupperne (UFG)</td>\r\n      <td class=\"PartiMandater\">4</td>\r\n      <td class=\"PartiNote\">\r\n      </td>\r\n   </tr>\r\n</table><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2019/1 LF 151",
            "stateLabel": "Vedtaget",
            "references": [
                {
                    "shortName": "2019/1 SF.L L 151",
                    "title": "Skriftlig fremsættelse (26. marts 2020) - L 151",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 213645,
                    "eliUri": "/eli/ft/20191XX00639",
                    "externalLink": ""
                },
                {
                    "shortName": "2019/1 LSF 151",
                    "title": "Forslag til Lov om ændring af lov om godkendelse og syn af køretøjer (Godkendelse af motorkøretøjer, tekniske tjenester m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 213646,
                    "eliUri": "/eli/ft/201912L00151",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/lovforslag/l151/index.htm"
                },
                {
                    "shortName": "2019/1 BTL 151",
                    "title": "Betænkning over Forslag til lov om ændring af lov om godkendelse og syn af køretøjer\n(Godkendelse af motorkøretøjer, tekniske tjenester m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 215369,
                    "eliUri": "/eli/ft/201914L01030",
                    "externalLink": ""
                },
                {
                    "shortName": "2019/1 TBL 151",
                    "title": "Tillægsbetænkning over Forslag til lov om ændring af lov om godkendelse og syn af køretøjer\n(Godkendelse af motorkøretøjer, tekniske tjenester m.v.)",
                    "presentationName": "Tillægsbetænkning over lovforslag",
                    "documentTypeId": 430,
                    "documentId": 215477,
                    "eliUri": "/eli/ft/201915L01064",
                    "externalLink": ""
                },
                {
                    "shortName": "2019/1 LSV 151",
                    "title": "Forslag til Lov om ændring af lov om godkendelse og syn af køretøjer (Godkendelse af motorkøretøjer, tekniske tjenester m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 215500,
                    "eliUri": "/eli/ft/201913L00151",
                    "externalLink": ""
                },
                {
                    "shortName": "LOV nr 1063 af 30/06/2020",
                    "title": "Lov om ændring af lov om godkendelse og syn af køretøjer (Godkendelse af motorkøretøjer, tekniske tjenester m.v.)",
                    "presentationName": "Ændringslov",
                    "documentTypeId": 20,
                    "documentId": 215569,
                    "eliUri": "/eli/lta/2020/1063",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "20/06/2020"
        },
        {
            "displayName": "Accession",
            "displayValue": "201914L01030"
        },
        {
            "displayName": "Entydig dokumentidentifikation",
            "displayValue": "AX024853"
        },
        {
            "displayName": "Dato for førstegangsindlæggelse",
            "displayValue": "20/06/2020"
        },
        {
            "displayName": "Dato for indlæggelse",
            "displayValue": "20/06/2020"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "151"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}