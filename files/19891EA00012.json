{
    "id": 105592,
    "title": "1989 BRB 12   BERETNING OVER FORSLAG TIL FOLKETINGSBESLUTNING OM OPBEVARING AF   HJEMMEVÆRNSPERSONELLETS VÅBEN OG AMMUNITION I DEPOTER I FREDSTID    NR 12 1989-90, 1. SAMLING ",
    "documentTypeId": "510",
    "isSagsforlobPeriodValid": false,
    "shortName": "1989/1 BRB 12",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BRB 12 </P>  \r\n\r\n<P></P>  \r\n\r\n<P>Beretning over Forslag til folketingsbeslutning om opbevaring af  \r\n\r\n hjemmeværnspersonellets våben og ammunition i depoter i fredstid <BR>  \r\n\r\n Nr 12 1989-90, 1. samling </P>  \r\n\r\n<P></P>  \r\n\r\n<P>Afgivet: 19901001 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i en række møder og har </P>  \r\n\r\n<P>herunder stillet spørgsmål til forsvarsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Udvalget har endvidere fra forsvarsministeren modtaget &#187;Beretning om  \r\n\r\n medlemskab af hjemmeværnet&#171; af januar 1990 afgivet af den af  \r\n\r\n forsvarsministeren den 22. august 1989 nedsatte styringsgruppe vedrørende  \r\n\r\n medlemskab af hjemmeværnet, ligesom udvalget har modtaget forsvarsministerens  \r\n\r\n tilkendegivelse om nye regler for opbevaring af udleverede våben og  \r\n\r\n ammunition. </P>  \r\n\r\n<P>Et <I>flertal</I> (Socialdemokratiets, Det Konservative Folkepartis,  \r\n\r\n Venstres, Fremskridtspartiets, Det Radikale Venstres, Centrum-Demokraternes  \r\n\r\n og Kristeligt Folkepartis medlemmer af udvalget) finder, at der bør tages  \r\n\r\n skridt til at forbedre sikkerheden for, at kun personel, som det er  \r\n\r\n forsvarligt at betro våben, er medlemmer af hjemmeværnet, ligesom der bør ske  \r\n\r\n en stramning af reglerne for opbevaring af udleverede våben og ammunition.  \r\n\r\n</P>  \r\n\r\n<P>Flertallet finder principielt, at sikkerheden kan forbedres ved, at der  \r\n\r\n etableres et system til fremskaffelse og behandling af vandelsoplysninger fra  \r\n\r\n politiet ved optagelse i hjemmeværnet og om medlemmer i hjemmeværnet,  \r\n\r\n herunder at der etableres den fornødne registrering i tilknytning hertil.  \r\n\r\n Flertallet lægger i den forbindelse vægt på, at kontrolordningen vedrørende  \r\n\r\n enkeltpersoner etableres i overensstemmelse med tilkendegivelser fra  \r\n\r\n Registertilsynet, ligesom der indhentes en udtalelse fra Generalauditøren til  \r\n\r\n brug for Hjemmeværnskommandoen ved vurdering af enkeltpersoners  \r\n\r\n strafferetlige forhold. Flertallet finder, at der bør træffes beslutning om  \r\n\r\n afslag på ansøgning om optagelse i eller om ophør af medlemskab af  \r\n\r\n hjemmeværnet, når ansøgeren eller medlemmet ud fra en samlet vurdering af  \r\n\r\n kriminalitetens grovhed og alder ikke findes at burde overlades skydevåben  \r\n\r\n eller ikke findes at være den tillid værdig, som en frivillig i hjemmeværnet  \r\n\r\n bør nyde. </P>  \r\n\r\n<P>Det er endvidere flertallets opfattelse, at der bør ske en styrkelse af  \r\n\r\n personvurderingen i forbindelse med selve optagelsen som medlem af  \r\n\r\n hjemmeværnet samt en forbedring af mulighederne for en konsekvent og  \r\n\r\n målrettet indgriben i forbindelse med den løbende vurdering over for  \r\n\r\n personer, der ikke længere skønnes egnede eller værdige til tjeneste i  \r\n\r\n hjemmeværnet. I den forbindelse bør distriktsudvalgene rette henvendelse til  \r\n\r\n social- og sundhedsforvaltningerne, såfremt der er en mulighed for, at  \r\n\r\n supplerende oplysninger fra social- og sundhedsforvaltningerne vil være af  \r\n\r\n afgørende betydning for distriktsudvalgets vurdering om optagelse i  \r\n\r\n hjemmeværnet. Sådanne henvendelser er betinget af den pågældendes samtykke.  \r\n\r\n</P>  \r\n\r\n<P>Vedrørende opbevaring af udleverede våben og ammunition er det flertallets  \r\n\r\n opfattelse, at de gældende regler bør strammes, således at våben, vital del  \r\n\r\n og ammunition principielt opbevares hver for sig i aflåst gemme. </P>  \r\n\r\n<P>Flertallet forudsætter, at forsvarsministeren holder udvalget orienteret  \r\n\r\n om udviklingen efter indførelse af de nye regler, ligesom disse bør  \r\n\r\n iværksættes snarest muligt. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget) deler  \r\n\r\n flertallets ønske om, at der tages skridt til at stramme reglerne for  \r\n\r\n opbevaring af hjemmeværnspersonellets våben og ammunition. Det er dybt  \r\n\r\n tragisk, at der skulle adskillige mord med hjemmeværnsvåben til, før reglerne  \r\n\r\n blev opstrammet. </P>  \r\n\r\n<P>Socialistisk Folkeparti er derimod ikke enig i, at man nu bør gå i gang  \r\n\r\n med at samkøre registre og oprette nye registre, for at den skitserede  \r\n\r\n kontrolordning, der skal frasortere &#187;uheldige elementer&#171;, kan  \r\n\r\n fungere. Vi undrer os også over, at personelorganisationerne ikke har  \r\n\r\n kritiseret dette skridt, der er en unødvendig snagen i ansøgerens personlige  \r\n\r\n forhold, en snagen, som vil vedvare, så længe den pågældende er medlem af  \r\n\r\n hjemmeværnet. Denne snagen var ikke nødvendig, såfremt udvalgets flertal  \r\n\r\n havde fulgt Socialistisk Folkepartis forslag, idet den logiske måde, på  \r\n\r\n hvilken man bør sikre sig imod misbrug af hjemmeværnsvåbnene, er at opbevare  \r\n\r\n disse under betryggende forhold, f.eks. på eksisterende kaserner,  \r\n\r\n våbendepoter og lignende. En anden mulighed er at opbevare ammunition og  \r\n\r\n bundstykker centralt, idet dette vil muliggøre vedligeholdelse af våbenet i  \r\n\r\n hjemmet. </P>  \r\n\r\n<P>Selv om Socialistisk Folkeparti deler udvalgsflertallets intentioner, og  \r\n\r\n selv om Socialistisk Folkeparti også tror, at de af flertallet skitserede  \r\n\r\n skridt vil nedbringe kriminelt brug af hjemmeværnsvåben og ammunition, er den  \r\n\r\n valgte løsning langtfra ideel. </P>  \r\n\r\n<P>P. u. v. </P>  \r\n\r\n<P>Arne Melchior </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/05/1991"
        },
        {
            "displayName": "Accession",
            "displayValue": "19891EA00012"
        },
        {
            "displayName": "Entydig dokumentidentifikation",
            "displayValue": "CL003343"
        },
        {
            "displayName": "Dato for førstegangsindlæggelse",
            "displayValue": "15/05/1991"
        },
        {
            "displayName": "Dato for indlæggelse",
            "displayValue": "15/05/1991"
        },
        {
            "displayName": "Dokumenttype",
            "displayValue": "Beretning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "12"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}