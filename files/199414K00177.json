{
    "id": 108953,
    "title": "1994 BTL 177   BETÆNKNING OVER FORSLAG TIL LOV OM ÆNDRING AF LOV OM STØTTE TIL   JORDBRUGETS STRUKTURUDVIKLING OG TIL ØKOLOGISK JORDBRUG M.V.    NR L 177 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 177",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 177 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om støtte til  \r\n\r\n jordbrugets strukturudvikling og til økologisk jordbrug m.v. <BR>  \r\n\r\n Nr L 177 1994-95, 1. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19950503 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til landbrugs- og fiskeriministeren, som denne har </P>  \r\n\r\n<P>besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>De Danske Landboforeninger, </P>  \r\n\r\n<P>De Danske Landboforeninger, Dansk Familielandbrug, Landbrugsraadet og  \r\n\r\n Dansk Erhvervsjordbrug og </P>  \r\n\r\n<P>Ærø Landboforening. </P>  \r\n\r\n<P>Der er af landbrugs- og fiskeriministeren stillet ændringsforslag, hvorom  \r\n\r\n henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med det af  \r\n\r\n landbrugs- og fiskeriministeren stillede ændringsforslag. </P>  \r\n\r\n<P>Et mindretal inden for flertallet (Venstres og Det Konservative  \r\n\r\n Folkepartis medlemmmer af udvalget) stemmer for lovforslaget, fordi det  \r\n\r\n kompenserer for nogle af de store omkostninger, der er forbundet med at drive  \r\n\r\n landbrug på øer, der ikke er broforbundet med fastlandet. </P>  \r\n\r\n<P>Mindretallet er stærkt betænkelig ved det administrative besvær, som den  \r\n\r\n skitserede ordning medfører, og frygter, at alt for få kan få glæde af loven.  \r\n\r\n</P>  \r\n\r\n<P>Mindretallet havde gerne set en forenklet støtteordning som f.eks.  \r\n\r\n afskaffelse af ejendomsskatterne. </P>  \r\n\r\n<P>Alene for Bornholm vil lovforslaget koste ca. 9,4 mio. kr. Hertil skal  \r\n\r\n lægges ca. 1,3 mio. kr. til administration. Herfra kan trækkes  \r\n\r\n EU-medfinansieringen på ca. 2,4 mio. kr., så statens nettoudgift bliver ca.  \r\n\r\n 8,3 mio. kr., hvis forudsætningerne holder. </P>  \r\n\r\n<P>Eksempelvis koster det 7,6 mio. kr. at afskaffe ejendomsskatterne for  \r\n\r\n jordbrugserhvervet på Bornholm. Det koster næsten ingenting i administration,  \r\n\r\n alle får glæde af det, ingen skal ansøge, og slet ingen skal kontrolleres  \r\n\r\n eller kontrollere. </P>  \r\n\r\n<P>Et tilsvarende regnestykke kan sikkert stilles op for de 31 øer, som  \r\n\r\n ændringsforslaget omfatter. </P>  \r\n\r\n<P>Mindretallet mener, at en sådan ordning vil leve op til kravet om  \r\n\r\n forenkling. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling og vil stemme imod det  \r\n\r\n stillede ændringsforslag. </P>  \r\n\r\n<P>Mindretallet anfører, at Fremskridtspartiet stemte imod den lov, som  \r\n\r\n lovforslaget tilsigter en ændring af, og Fremskridtspartiet er principielt  \r\n\r\n modstander af støtte og tilskud. Blot fordi lovforslaget udnytter en  \r\n\r\n EU-ordning, hvor EU betaler 25 pct., betyder det ikke, at Fremskridtspartiet  \r\n\r\n kan støtte lovforslaget. </P>  \r\n\r\n<P>Tilskud og støtte medfører en omfattende administration, og det skaber et  \r\n\r\n unødigt bureaukrati. Tilskud og støtte betales af andre og er  \r\n\r\n konkurrenceforvridende. </P>  \r\n\r\n<P>Derfor burde man hellere afvikle tilskuds- og støtteordningerne, så  \r\n\r\n erhvervet ikke blev belemret med den omfattende administration. Lige  \r\n\r\n konkurrence på lige vilkår, hvor naboen ikke holdes kunstigt i gang med  \r\n\r\n EU-støtteordninger, det er vejen frem. </P>  \r\n\r\n<P>ÆndringsforslagAf <I>landbrugs- og fiskeriministeren,</I> tiltrådt af et  \r\n\r\n<I>flertal</I> (udvalget med undtagelse af FP og EL): </P>  \r\n\r\n<P>Til § 1 <B>1)</B> I det foreslåede <I>§ 20 m, stk. 1,</I> udgår &#187;på  \r\n\r\n Bornholm&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 Med ændringsforslaget får landbrugs- og fiskeriministeren  \r\n\r\n mulighed for at fastsætte de regler, der er nødvendige for i de af  \r\n\r\n Europa-Kommissionen udpegede områder at gennemføre fællesskabsreglerne om  \r\n\r\n særlige støtteforanstaltninger til fordel for landbrug i bjergområder og i  \r\n\r\n visse ugunstigt stillede områder (jf. rådsdirektiv nr. 75/268/EØF). </P>  \r\n\r\n<P>Lovforslaget blev fremsat med henblik på at afhjælpe de særlige  \r\n\r\n transportproblemer, som jordbruget på Bornholm er belastet af. For  \r\n\r\n jordbrugserhvervet på Bornholm er der tale om merudgifter for varer, der  \r\n\r\n fragtes til øen, og mindreindtægter for varer, der sendes bort fra øen.  \r\n\r\n Regeringen finder imidlertid, at der er grundlag for at udvide lovforslaget  \r\n\r\n til at omfatte andre områder, hvor jordbrugserhvervet ligesom på Bornholm er  \r\n\r\n påført ekstraomkostninger i forbindelse med transport af produkter.  \r\n\r\n Ændringsforslaget skal især ses som et led i bestræbelserne på at fastholde  \r\n\r\n en erhvervsaktiv befolkning på de danske øer. </P>  \r\n\r\n<P>Regeringen har derfor til hensigt at ansøge Europa-Kommissionen om ud over  \r\n\r\n Bornholm at få en række små og mellemstore danske øer uden broforbindelse til  \r\n\r\n fastlandet udpeget som ugunstigt stillede områder i henhold til artikel 3,  \r\n\r\n stk. 5, i Rådets direktiv om landbrug i bjergområder og i visse ugunstigt  \r\n\r\n stillede områder. </P>  \r\n\r\n<P>I henhold til artikel 3, stk. 5, er der mulighed for at yde  \r\n\r\n udligningsgodtgørelse som kompensation for naturbetingede ulemper med henblik  \r\n\r\n på at forbedre indkomsten for jordbrugere i ugunstigt stillede områder.  \r\n\r\n Endvidere er der mulighed for at forhøje lofterne for tilskud til  \r\n\r\n investeringer i henhold til en forbedringsplan efter Rådets forordning om  \r\n\r\n forbedring af landbrugsstrukturernes effektivitet (jf. rådsdirektiv nr.  \r\n\r\n 2328/91/EØF). </P>  \r\n\r\n<P>Der skønnes på Samsø, Ærø, Læsø, Fanø og på de 27 øer under  \r\n\r\n Sammenslutningen af Danske Småøer at være ca. 11.000 hektar støtteberettiget  \r\n\r\n landbrugsareal og ca. 10.000 støtteberettigede storkreaturenheder. </P>  \r\n\r\n<P>Ved en udligningsgodtgørelse på 75 ECU pr. støtteberettiget hektar og på  \r\n\r\n 60 ECU pr. støtteberettiget storkreaturenhed skønnes de årlige udgifter til  \r\n\r\n udligningsgodtgørelse på Samsø, Ærø, Læsø, Fanø og på de 27 øer under  \r\n\r\n Sammenslutningen af Danske Småøer at ville udgøre ca. 10,7 mio. kr. i 1995 og  \r\n\r\n i de efterfølgende år. Merudgiften til udligningsgodtgørelse vil blive  \r\n\r\n optaget under § 24.23.05.45. Bjergdirektivet, Bornholm. </P>  \r\n\r\n<P>Ud over at yde udligningsgodtgørelse er det endvidere hensigten at anvende  \r\n\r\n en forhøjet tilskudsprocent til investeringer i forbindelse med  \r\n\r\n forbedringsplaner for jordbrugsbedrifter i henhold til EU-reglerne herom. For  \r\n\r\n 1995 vil tilsagn om det forhøjede tilskud til forbedringsplaner blive ydet  \r\n\r\n inden for den tilsagnsramme, som er fastsat på finansloven for 1995 under §  \r\n\r\n 24.23.05.10. Rentetilskud, moderniseringslovens kap. 1/tilskud,  \r\n\r\n strukturlovens kap. 2. </P>  \r\n\r\n<P>Ændringsforslaget skønnes at medføre en merudgift til en forhøjet  \r\n\r\n tilskudsprocent for investeringer i henhold til forbedringsplaner. Denne  \r\n\r\n merudgift afholdes over en 7-10-årig periode afhængig af investeringernes  \r\n\r\n art. Det betyder, at merudgiften forbliver uændret i 1995 og 1996, hvorefter  \r\n\r\n merudgiften fra 1997 og de efterfølgende år vil stige med 0,1 mio. kr.,  \r\n\r\n indtil udgiften når sit maksimum på ca. 1,0 mio. kr. </P>  \r\n\r\n<P>Ændringsforslaget skønnes at medføre følgende udgifter til udbetaling af  \r\n\r\n udligningsgodtgørelse og af forhøjet tilskud til forbedringsplaner samt  \r\n\r\n indtægter i form af medfinansiering fra Den Europæiske Udviklings- og  \r\n\r\n Garantifond for Landbruget (EUGFL): </P>  \r\n\r\n<P> <I>Tabel 1.</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n Millioner kroner                           1995   1996   1997   1998  \r\n\r\n ---------------------------------------------------------------------  \r\n\r\n Udligningsgodtgørelse ...................  10,7   10,7   10,7   10,7  \r\n\r\n Forhøjet tilskud (forbedringsplaner) ....   0,0    0,0    0,1    0,2  \r\n\r\n Medfinansiering fra EUGFL ...............          2,7    2,7    2,7  \r\n\r\n ---------------------------------------------------------------------  \r\n\r\n</PRE>  \r\n\r\n<P>EUGFL medfinansierer op til 25 pct. af de nationale udgifter. Det  \r\n\r\n forudsættes, at der vil blive stillet midler til rådighed fra EUGFL til  \r\n\r\n medfinansiering af foranstaltningen ud over de midler, der allerede er  \r\n\r\n stillet til rådighed for mål 5a-foranstaltninger i Danmark i perioden  \r\n\r\n 1994-99. </P>  \r\n\r\n<P>Der skønnes ikke i Strukturdirektoratet for Landbrug og Fiskeri at være  \r\n\r\n merudgifter i forbindelse med administration af ændringsforslaget. </P>  \r\n\r\n<P>Det er hensigten at henlægge kontrolopgaverne til Plantedirektoratet.  \r\n\r\n Kontrol og administration som følge af vedtagelse af ændringsforslaget  \r\n\r\n skønnes i Plantedirektoratet at kræve et personaleforbrug på 1,0 årsværk i  \r\n\r\n 1995 og i de efterfølgende år. Merudgiften til lønninger andrager 0,5 mio.  \r\n\r\n kr. i 1995. </P>  \r\n\r\n<P> <I>Tabel 2.</I> Statens øgede personalebehov. </P>  \r\n\r\n<PRE>  \r\n\r\n ---------------------------------------------------------------------  \r\n\r\n Årsværk                                    1995   1996   1997   1998  \r\n\r\n ---------------------------------------------------------------------  \r\n\r\n Plantedirektoratet ......................   1,0    1,0    1,0    1,0  \r\n\r\n Statens øgede personalebehov i alt ......   1,0    1,0    1,0    1,0  \r\n\r\n ---------------------------------------------------------------------  \r\n\r\n  Tabel 3. Statens øgede udgifter til administration og kontrol.  \r\n\r\n ---------------------------------------------------------------------  \r\n\r\n Millioner kroner                           1995   1996   1997   1998  \r\n\r\n ---------------------------------------------------------------------  \r\n\r\n Personaleudgifter:  \r\n\r\n Plantedirektoratet ......................   0,5    0,5    0,5    0,5  \r\n\r\n ---------------------------------------------------------------------  \r\n\r\n I alt (lønsum) ..........................   0,5    0,5    0,5    0,5  \r\n\r\n ---------------------------------------------------------------------  \r\n\r\n Øvrige driftsudgifter:  \r\n\r\n Plantedirektoratet ......................   0,0    0,0    0,0    0,0  \r\n\r\n ---------------------------------------------------------------------  \r\n\r\n Driftsudgifter i alt ....................   0,0    0,0    0,0    0,0  \r\n\r\n ---------------------------------------------------------------------  \r\n\r\n Administrative merudgifter i alt ........   0,5    0,5    0,5    0,5  \r\n\r\n ---------------------------------------------------------------------  \r\n\r\n</PRE>  \r\n\r\n<P>Det skønnes, at ændringsforslaget samlet vil medføre en merudgift i 1995  \r\n\r\n på 11,2 mio. kr. for staten. </P>  \r\n\r\n<P>Merudgifterne til kontrol og administration som følge af ændringsforslaget  \r\n\r\n afholdes under § 24.23.05.45. Bjergdirektiv, Bornholm. Beløbene for 1995  \r\n\r\n overføres til Plantedirektoratet på forslag til lov om tillægsbevilling for  \r\n\r\n 1995. </P>  \r\n\r\n<P>Ændringsforslaget vil ikke få administrative konsekvenser for kommuner  \r\n\r\n eller amtskommuner. </P>  \r\n\r\n<P>Ændringsforslaget har ingen miljømæssige konsekvenser. </P>  \r\n\r\n<P>Erling Christensen (S) Peter Christensen (S) Eva Fatum (S) Erik Mortensen  \r\n\r\n (S) Frederik Nørgaard (S) Kristen Touborg (SF) nfmd. <I>Vibeke Peschardt (RV)  \r\n\r\n Bent Hindrup Andersen (EL) Ole Vagn Christensen (S) Christian Mejdahl (V)  \r\n\r\n Bodil Thrane (V) Mariann Fischer Boel (V)</I> fmd. <I>Kim Mouritsen (V)  \r\n\r\n Henning Grove (KF) Jens Jørgensen (KF) Peder Sønderby (V) Niels Højland (FP)  \r\n\r\n</I>  </P>  \r\n\r\n<P>Centrum-Demokraterne havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/07/1995"
        },
        {
            "displayName": "Accession",
            "displayValue": "199414K00177"
        },
        {
            "displayName": "Entydig dokumentidentifikation",
            "displayValue": "CL000754"
        },
        {
            "displayName": "Dato for førstegangsindlæggelse",
            "displayValue": "04/07/1995"
        },
        {
            "displayName": "Dato for indlæggelse",
            "displayValue": "04/07/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "177"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}