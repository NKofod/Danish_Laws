{
    "id": 49173,
    "title": "Cirkulæreskrivelse vedrørende kommunalbestyrelsens adgang til at yde lån og garanti for lån i henhold til §§ 17 og 18 i lov om begrænsning af energiforbruget i bygninger (lov nr. 301 af 10. juni 1981) ",
    "documentTypeId": "210",
    "isSagsforlobPeriodValid": false,
    "shortName": "CIS nr 5010 af 12/02/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse vedrørende  \r\n\r\n kommunalbestyrelsens adgang til at yde lån og garanti for lån i henhold til  \r\n\r\n §§ 17 og 18 i lov om begrænsning af energiforbruget i bygninger (lov nr. 301  \r\n\r\n af 10. juni 1981) </H1>  \r\n\r\n<P></P>  \r\n\r\n<BR>  \r\n\r\n<P>Til samtlige kommunalbestyrelser </P>  \r\n\r\n<P>Ved skrivelse af 4. juni 1981 informerede byggestyrelsen om, at loven om  \r\n\r\n begrænsning af energiforbruget i bygninger samme dag var vedtaget i  \r\n\r\n folketinget, idet man samtidig orienterede om lovens nærmere indhold. </P>  \r\n\r\n<P>Det fremgik af skrivelsen bl.a. at der med loven var åbnet adgang, men  \r\n\r\n ikke pligt til, at de enkelte kommunalbestyrelser under visse betingelser  \r\n\r\n kunne garantere for lån med pant i den faste ejendom, jfr. lovens § 17,  \r\n\r\n ligesom de enkelte kommunalbestyrelser fik adgang, men ikke pligt til, at yde  \r\n\r\n lån til visse bygningsejere til hel eller delvis finansiering af  \r\n\r\n foranstaltninger, der er foreslået af en energikonsulent, jfr. lovens § 18.  \r\n\r\n</P>  \r\n\r\n<P>Det fremgik af skrivelsen videre, at det under udvalgsbehandlingen i  \r\n\r\n folketinget blev oplyst, at boligministeriet ville optage forhandling med de  \r\n\r\n kommunale organisationer for så vidt muligt at få tilvejebragt ensartede  \r\n\r\n retningslinier for administrationen af disse to frivillige ordninger. </P>  \r\n\r\n<P>På denne baggrund kan det oplyses, at boligministeriet i løbet af sommeren  \r\n\r\n 1981 optog forhandlinger med Kommunernes Landsforening, hvor det blev aftalt,  \r\n\r\n at følge den kommunale praksis med hensyn til administrationen af låne- og  \r\n\r\n garantiordningen i en periode, inden man tog stilling til, om der var behov  \r\n\r\n for ensartede retningslinier, og om kommunernes praksis kunne danne grundlag  \r\n\r\n for fastsættelse af ensartede retningslinier. </P>  \r\n\r\n<P>Byggestyrelsen og Kommunernes Landsforening har nu indhentet oplysninger  \r\n\r\n fra nogle kommuner angående den fremgangsmåde kommunerne har anvendt i  \r\n\r\n forbindelse med administrationen af bestemmelserne. De indhentede oplysninger  \r\n\r\n har ikke givet byggestyrelsen anledning til at fastsætte ensartede  \r\n\r\n retningslinier for administrationen af bestemmelserne. Det er herefter  \r\n\r\n fortsat overladt til hver enkelt kommune selv inden for lovens rammer at  \r\n\r\n fastsætte, under hvilke betingelser kommunerne vil meddele lån. </P>  \r\n\r\n<P>Det kan i øvrigt oplyses, at det af lovforslagets bemærkninger fremgik, at  \r\n\r\n 90 pct. af udgifterne til energibesparende foranstaltninger i almindelighed  \r\n\r\n vil kunne finansieres ved 20-årige realkreditlån inden for en lånegrænse på  \r\n\r\n 80 pct., for erhvervsejendomme dog 60 pct., af ejendommens værdi. </P>  \r\n\r\n<P>Det fremgik i øvrigt, at hvor belåningen ikke kan &#187;rummes&#171;  \r\n\r\n indenfor lånegrænsen kan kommunen efter § 17 stille garanti for lånet. Det er  \r\n\r\n også her fortsat overladt til hver enkelt kommune selv inden for lovens  \r\n\r\n rammer at fastsætte, under hvilke betingelser kommunerne vil meddele garanti  \r\n\r\n for lån. </P>  \r\n\r\n<P>Specielt vedrørende adgangen for kommunen til at yde garanti for lån kan i  \r\n\r\n øvrigt oplyses, at det i bemærkningerne til lovforslaget om begrænsning af  \r\n\r\n energiforbruget i bygninger er anført, at ved lån fra realkreditinstitutter  \r\n\r\n forudsætter en udnyttelse af hjemmelen til at yde kommunal garanti en ændring  \r\n\r\n af realkreditloven. Det kan i den forbindelse oplyses, at denne ændring af  \r\n\r\n lov om realkreditinstitutter (lovforslag nr. L 47), er blevet fremsat i  \r\n\r\n folketinget den 20. januar 1982 og nu er under behandling i folketingets  \r\n\r\n boligudvalg. </P>  \r\n\r\n<P>PDV </P>  \r\n\r\n<P>EB </P>  \r\n\r\n<P>Inge Smith </P>  \r\n\r\n<P>fuldm. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n<P>Histdato = 19970101 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19820501010"
        },
        {
            "displayName": "Entydig dokumentidentifikation",
            "displayValue": "CM007982"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/11/2001"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "5010"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "12/02/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Energistyrelsen, jf BEK nr 420 af 15/06/1989 § 15"
        },
        {
            "displayName": "Ressortministeriets journalnummer",
            "displayValue": "By. 5. kt. j.nr. 21.2-8"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}