{
    "id": 153527,
    "title": "Ankestyrelsens principafgørelse 193-11 om kontanthjælp - udlandet - starthjælp - opholdskrav - beregning - ophold i udland - humanitær mission - militær mission - udsendt af offentlig myndighed",
    "documentTypeId": "240",
    "isSagsforlobPeriodValid": true,
    "shortName": "KEN nr 10227 af 01/11/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 193-11 om kontanthjælp - udlandet - starthjælp - opholdskrav - beregning - ophold i udland - humanitær mission - militær mission - udsendt af offentlig myndighed</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En ansøger havde ikke ret til kontanthjælp, da han ikke opfyldte kravet om ophold her i landet i sammenlagt 7 år inden for de seneste 8 år.</p>\r\n   <p class=\"TekstGenerel\">Ankestyrelsens Beskæftigelsesudvalg lagde vægt på, at han ifølge CPR-registret havde været registreret som udrejst af Danmark i en periode på 15 måneder.</p>\r\n   <p class=\"TekstGenerel\">Han opfyldte ikke aktivlovens betingelser for, at hans ophold i udlandet undtagelsesvist kunne sidestilles med ophold i Danmark.</p>\r\n   <p class=\"TekstGenerel\">Udvalget lagde i den forbindelse blandt andet vægt på, at hans ophold i udlandet ikke skyldtes udsendelse på militær mission for den danske stat under instruktion af forsvaret. Ansættelse hos Udenrigsministeriets Internationale Humanitære Beredskab som observatør veden mission i udlandet kunne således ikke anses for eller ligestilles med en udsendelse på militær mission.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 946 af 1. oktober 2009 - § 11, stk. 3 og § 11, stk. 4</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Afgørelse i din sag om ret til kontanthjælp eller starthjælp</p>\r\n<p>Ankestyrelsens Beskæftigelsesudvalg har i møde truffet afgørelse i sagen om forholdet mellem § 11, stk. 4, i lov om aktiv socialpolitik og § 24, stk. 5, i lov om Det Centrale Personregister.</p>\r\n<p>Resultatet er:</p>\r\n<p>• Du har ikke ret til kontanthjælp</p>\r\n<p>Vi er således kommet til samme resultat som Beskæftigelsesankenævnet i Statsforvaltningen YY.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsens Beskæftigelsesudvalg finder, at du ikke opfylder kravet om ophold her i landet i sammenlagt 7 år inden for de seneste 8 år.</p>\r\n<p>I beregningen af opholdstiden indgår perioder, hvor du har haft folkeregisteradresse her i landet.</p>\r\n<p>Vi har lagt vægt på, at du opholdt dig i udlandet i perioden fra den 1. august 2003 til den 31. oktober 2004.</p>\r\n<p>Vi har endvidere lagt vægt på, at det fremgår af CPR-registeret, at du i den nævnte periode var registreret som udrejst af Danmark.</p>\r\n<p>Du opfylder ikke betingelserne for, at dit ophold i udlandet undtagelsesvist kan sidestilles med ophold her i landet.</p>\r\n<p>Vi har lagt vægt på, at dit ophold i udlandet ikke skyldes udsendelse på militær mission for den danske stat under instruktion af forsvaret. Dit ophold i udlandet skyldes heller ikke, at du af den danske stat er stillet til rådighed for militær mission under instruktion af udenlandsk eller international myndighed.</p>\r\n<p>Ansættelse hos Udenrigsministeriets Internationale Humanitære Beredskab som observatør vedX mission i Y land, kan ikke anses for eller ligestilles med en udsendelse på militær mission.</p>\r\n<p>Vi har lagt vægt på, atX mission er en humanitær mission med formål at krisestyre og overvåge, at Z personer ikke forulempes i Y land. Monitorerne udsendes på vegne af Udenrigsministeriet. Der er tale om politifolk, civile tolke og logistikere. X mission har hverken militære eller politimæssige funktioner og kan ikke intervenere direkte.</p>\r\n<p>Vi har endvidere lagt vægt på, at ophold ud over 2 måneder pr. kalenderår – når der bortses fra udsendelse på militær mission – ikke kan betragtes som andet end ophold uden for Danmark. Det gælder uanset formålet med udlandsopholdet.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Du har gjort gældende, at det er uden betydning for, om dit ophold iY landskal sidestilles med ophold i Danmark, om du har været udsendt i militært øjemed eller ej.</p>\r\n<p>Vi skal henvise til ovenstående, hvoraf det fremgår, at ophold i udlandet som hovedregel ikke kan medregnes til opfyldelse af opholdskravet for ret til kontanthjælp. Ophold i udlandet som skyldes udsendelse på militær mission for den danske stat kan dog undtagelsesvist medregnes ved beregning af opholdsperioden.</p>\r\n<p>Ved vurderingen af, om du kan medregne dit ophold i udlandet til opfyldelse af opholdskravet for ret til kontanthjælp, er det derfor af afgørende betydning, om dit ophold i udlandet skyldes udsendelse på militær mission. Som det fremgår af ovenstående finder vi ikke, at dit ophold i udlandet kan anses for eller ligestilles med udsendelse på militær mission.</p>\r\n<p>Du har endvidere henvist til, at du i medfør af CPR-lovens § 24, stk. 5, ikke skal anses for udrejst af Danmark i perioden fra den 1. august 2003 til den 31. oktober 2004.</p>\r\n<p>Du har oplyst, at du også var udstationeret i 2000 og 2001, og at din daværende bopælskommune i den forbindelse ikke registrerede dig som udrejst i CPR-registeret. Du har oplyst, at du vil fremsende dokumentation for din tidligere udstationering. Ankestyrelsen har dog ikke modtaget yderligere i den forbindelse.</p>\r\n<p>Vi skal bemærke, at vi ikke har kompetence til at træffe afgørelse i forhold til CPR-loven.</p>\r\n<p>Vi har derfor ikke mulighed for at tage stilling til, om du eventuelt er omfattet af personkredsen for CPR-lovens § 24, stk. 5, hvorefter personer, der er ansat i den danske stat og beordret til tjeneste uden for riget aldrig skal registreres som udrejst af Danmark.</p>\r\n<p>Vi skal vejlede dig om, at du kan klage over kommunens registreringer i CPR-registeret til Indenrigs- og Sundhedsministeriet. Du skal klage til kommunen, som videresender din klage til ministeriet, hvis kommunen ikke kan give dig medhold i klagen.</p>\r\n<p>Hvis kommunen eller ministeriet træffer afgørelse om, at du i CPR-registeret alligevel ikke skal registreres som udrejst i perioden fra den 1. august 2003 til den 31. oktober 2004, bedes du kontakte os, hvorefter vi vil tage stilling til, om din sag skal genoptages.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da Beskæftigelsesankenævnet traf afgørelse i sagen</p>\r\n<p>• Beskæftigelsesankenævnets afgørelse af 6. oktober 2010</p>\r\n<p>• Klagen til Ankestyrelsens Beskæftigelsesudvalg af 22. oktober 2010</p>\r\n<p>• Beskæftigelsesankenævnets genvurdering</p>\r\n<p>• Ankestyrelsens brev af 24. februar 2011 til dig</p>\r\n<p>• Din telefoniske henvendelse til Ankestyrelsen den 7. marts 2011</p>\r\n<p>• Ankestyrelsens brev af 30. juni 2011 til dig</p>\r\n<p>• Din telefoniske henvendelse til Ankestyrelsen den 25. juli 2011</p>\r\n<p>Du har oplyst, at du har boet i Danmark siden 1982, og at du har været dansk statsborger siden 1986.</p>\r\n<p>I perioden fra den 1. august 2003 til den 31. oktober 2004 var du ansat hos Udenrigsministeriets Internationale Humanitære Beredskab som observatør ved X mission i Y land.</p>\r\n<p>Det fremgår af CPR-registeret, at du i den nævnte periode var registreret som udrejst af Danmark.</p>\r\n<p>Kommunen traf den 2. juni 2010 afgørelse om, at du ikke havde ret til kontanthjælp.</p>\r\n<p>Kommunen lagde vægt på, at du ikke havde opholdt dig i Danmark i sammenlagt 7 år inden for de seneste 8 år.</p>\r\n<p>Beskæftigelsesankenævnet stadfæstede den 6. oktober 2010 kommunens afgørelse.</p>\r\n<p>Nævnet fastholdt afgørelsen i forbindelse med genvurderingen.</p>\r\n<p>Ankestyrelsen har i forbindelse med sagens behandling indhentet en udtalelse fra Arbejdsmarkedsstyrelsen om fortolkningen af aktivlovens § 11, stk. 4, 3. og 4. pkt., om udsendelse på militær mission.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111022725"
        },
        {
            "displayName": "Entydig dokumentidentifikation",
            "displayValue": "BS006329"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10227"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "01/11/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2100467-10"
        },
        {
            "displayName": "Stikord",
            "displayValue": "193-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}